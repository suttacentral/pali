<div><div class="b"><a href="/">Home</a> » <a href="/tipitaka/18Ud">18Ud Udānapāḷi</a> » <a href="/tipitaka/18Ud/2">2 Mucalindavagga</a></div><div class="i">2.5 Upāsakasutta</div><div class="h">Mucalindavagga</div><div class="h">Upāsakasutta</div><div class="q" id="p_18Ud_95"> <div class="divNumber">15.</div> <div class="p"><span class="pN">95</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññataro icchānaṅgalako upāsako sāvatthiṃ anuppatto hoti kenacideva karaṇīyena. Atha kho so upāsako sāvatthiyaṃ taṃ karaṇīyaṃ tīretvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho taṃ upāsakaṃ bhagavā etadavoca—  “cirassaṃ kho tvaṃ, upāsaka, imaṃ pariyāyamakāsi yadidaṃ idhāgamanāyā”ti. </div></div><div class="q" id="p_18Ud_96"> <div class="p"><span class="pN">96</span>“Cirapaṭikāhaṃ, bhante, bhagavantaṃ dassanāya upasaṅkamitukāmo, api cāhaṃ kehici kehici kiccakaraṇīyehi byāvaṭo. Evāhaṃ nāsakkhiṃ bhagavantaṃ dassanāya upasaṅkamitun”ti. </div></div><div class="q" id="p_18Ud_97"> <div class="p"><span class="pN">97</span>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  </div></div><div class="q" id="p_18Ud_98"> <div class="p"> <table class="singleColumn"> <tr> <td> <div class="pN">98</div> <div class="G">“Sukhaṃ vata tassa na hoti kiñci,</div> </td> </tr> <tr> <td> <div class="G">Saṅkhātadhammassa bahussutassa;</div> </td> </tr> <tr> <td> <div class="G">Sakiñcanaṃ passa vihaññamānaṃ,</div> </td> </tr> <tr> <td> <div class="G">Jano janasmiṃ paṭibandharūpo”ti. (18)</div> </td> </tr> </table> </div></div><div class="CENTER" id="p_18Ud_99"><span class="pN">99</span>Pañcamaṃ.</div></div><div>
<div class="b">
<a href="/">Home</a> » <a href="/tipitaka/18Ud">18Ud Udānapāḷi</a> » <a href="/tipitaka/18Ud/2">2 Mucalindavagga</a>
</div>
<div class="i">2.5 Upāsakasutta</div>
<div class="h">Mucalindavagga</div>
<div class="h">Upāsakasutta</div>
<div class="q" id="p_18Ud_95"> <div class="divNumber">15.</div> <div class="p">
<span class="pN">95</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññataro icchānaṅgalako upāsako sāvatthiṃ anuppatto hoti kenacideva karaṇīyena. Atha kho so upāsako sāvatthiyaṃ taṃ karaṇīyaṃ tīretvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho taṃ upāsakaṃ bhagavā etadavoca—  “cirassaṃ kho tvaṃ, upāsaka, imaṃ pariyāyamakāsi yadidaṃ idhāgamanāyā”ti. </div>
</div>
<div class="q" id="p_18Ud_96"> <div class="p">
<span class="pN">96</span>“Cirapaṭikāhaṃ, bhante, bhagavantaṃ dassanāya upasaṅkamitukāmo, api cāhaṃ kehici kehici kiccakaraṇīyehi byāvaṭo. Evāhaṃ nāsakkhiṃ bhagavantaṃ dassanāya upasaṅkamitun”ti. </div>
</div>
<div class="q" id="p_18Ud_97"> <div class="p">
<span class="pN">97</span>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  </div>
</div>
<div class="q" id="p_18Ud_98"> <div class="p"> <table class="singleColumn"> <tr> <td> <div class="pN">98</div> <div class="G">“Sukhaṃ vata tassa na hoti kiñci,</div> </td> </tr> <tr> <td> <div class="G">Saṅkhātadhammassa bahussutassa;</div> </td> </tr> <tr> <td> <div class="G">Sakiñcanaṃ passa vihaññamānaṃ,</div> </td> </tr> <tr> <td> <div class="G">Jano janasmiṃ paṭibandharūpo”ti. (18)</div> </td> </tr> </table> </div>
</div>
<div class="CENTER" id="p_18Ud_99">
<span class="pN">99</span>Pañcamaṃ.</div>
</div>
