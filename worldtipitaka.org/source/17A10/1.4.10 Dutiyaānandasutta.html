<div><div class="b"><a href="/">Home</a> » <a href="/tipitaka/17A10">17A10 Dasakanipātapāḷi</a> » <a href="/tipitaka/17A10/1">1 Paṭhamapaṇṇāsaka</a> » <a href="/tipitaka/17A10/1/1.4">1.4 Upālivagga</a></div><div class="i">1.4.10 Dutiyaānandasutta</div><div class="h">Paṭhamapaṇṇāsaka</div><div class="h">Upālivagga</div><div class="h">Dutiyaānandasutta</div><div class="q" id="p_17A10_288"> <div class="divNumber">40.</div> <div class="p"><span class="pN">288</span>“‘Saṃghasāmaggī, saṃghasāmaggī’ti, bhante, vuccati. Kittāvatā nu kho, bhante, saṃgho samaggo hotī”ti? “Idhānanda, bhikkhū adhammaṃ adhammoti dīpenti, dhammaṃ dhammoti dīpenti, avinayaṃ avinayoti dīpenti, vinayaṃ vinayoti dīpenti, abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti, bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti, anāciṇṇaṃ tathāgatena anāciṇṇaṃ tathāgatenāti dīpenti, āciṇṇaṃ tathāgatena āciṇṇaṃ tathāgatenāti dīpenti, apaññattaṃ tathāgatena apaññattaṃ tathāgatenāti dīpenti, paññattaṃ tathāgatena paññattaṃ tathāgatenāti dīpenti. Te imehi dasahi vatthūhi na avakassanti na apakassanti na āveni kammāni karonti na āveni pātimokkhaṃ uddisanti. Ettāvatā kho, ānanda, saṃgho samaggo hotī”ti. </div></div><div class="q" id="p_17A10_289"> <div class="p"><span class="pN">289</span>“Bhinnaṃ pana, bhante, saṃghaṃ samaggaṃ katvā kiṃ so pasavatī”ti? “Brahmaṃ, ānanda, puññaṃ pasavatī”ti. “Kiṃ pana, bhante, brahmaṃ puññan”ti? “Kappaṃ, ānanda, saggamhi modatīti—  </div></div><div class="q" id="p_17A10_290"> <div class="p"> <table class="singleColumn"> <tr> <td> <div class="pN">290</div> <div class="G">Sukhā saṃghassa sāmaggī,</div> </td> </tr> <tr> <td> <div class="G">samaggānañca anuggaho;</div> </td> </tr> <tr> <td> <div class="G">Samaggarato dhammaṭṭho,</div> </td> </tr> <tr> <td> <div class="G">yogakkhemā na dhaṃsati;</div> </td> </tr> <tr> <td> <div class="G">Saṃghaṃ samaggaṃ katvāna,</div> </td> </tr> <tr> <td> <div class="G">kappaṃ saggamhi modatī”ti.</div> </td> </tr> </table> </div></div><div class="CENTER" id="p_17A10_291"><span class="pN">291</span>Dasamaṃ.</div><div class="CENTER" id="p_17A10_292"><span class="pN">292</span>Upālivaggo catuttho.</div><div class="SUMMARY" id="p_17A10_293"><span class="pN">293</span><span class="firstLetter">T</span>assuddānaṃ</div><div class="q" id="p_17A10_294"> <div class="p"> <table class="singleColumn"> <tr> <td> <div class="pN">294</div> <div class="G">Upāli ṭhapanā ubbāho,</div> </td> </tr> <tr> <td> <div class="G">upasampadanissayā;</div> </td> </tr> <tr> <td> <div class="G">Sāmaṇero ca dve bhedā,</div> </td> </tr> <tr> <td> <div class="G">ānandehi pare duveti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/17A10">17A10 Dasakanipātapāḷi</a> » <a href="/tipitaka/17A10/1">1 Paṭhamapaṇṇāsaka</a> » <a href="/tipitaka/17A10/1/1.4">1.4 Upālivagga</a>
</div>
<div class="i">1.4.10 Dutiyaānandasutta</div>
<div class="h">Paṭhamapaṇṇāsaka</div>
<div class="h">Upālivagga</div>
<div class="h">Dutiyaānandasutta</div>
<div class="q" id="p_17A10_288"> <div class="divNumber">40.</div> <div class="p">
<span class="pN">288</span>“‘Saṃghasāmaggī, saṃghasāmaggī’ti, bhante, vuccati. Kittāvatā nu kho, bhante, saṃgho samaggo hotī”ti? “Idhānanda, bhikkhū adhammaṃ adhammoti dīpenti, dhammaṃ dhammoti dīpenti, avinayaṃ avinayoti dīpenti, vinayaṃ vinayoti dīpenti, abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti, bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti, anāciṇṇaṃ tathāgatena anāciṇṇaṃ tathāgatenāti dīpenti, āciṇṇaṃ tathāgatena āciṇṇaṃ tathāgatenāti dīpenti, apaññattaṃ tathāgatena apaññattaṃ tathāgatenāti dīpenti, paññattaṃ tathāgatena paññattaṃ tathāgatenāti dīpenti. Te imehi dasahi vatthūhi na avakassanti na apakassanti na āveni kammāni karonti na āveni pātimokkhaṃ uddisanti. Ettāvatā kho, ānanda, saṃgho samaggo hotī”ti. </div>
</div>
<div class="q" id="p_17A10_289"> <div class="p">
<span class="pN">289</span>“Bhinnaṃ pana, bhante, saṃghaṃ samaggaṃ katvā kiṃ so pasavatī”ti? “Brahmaṃ, ānanda, puññaṃ pasavatī”ti. “Kiṃ pana, bhante, brahmaṃ puññan”ti? “Kappaṃ, ānanda, saggamhi modatīti—  </div>
</div>
<div class="q" id="p_17A10_290"> <div class="p"> <table class="singleColumn"> <tr> <td> <div class="pN">290</div> <div class="G">Sukhā saṃghassa sāmaggī,</div> </td> </tr> <tr> <td> <div class="G">samaggānañca anuggaho;</div> </td> </tr> <tr> <td> <div class="G">Samaggarato dhammaṭṭho,</div> </td> </tr> <tr> <td> <div class="G">yogakkhemā na dhaṃsati;</div> </td> </tr> <tr> <td> <div class="G">Saṃghaṃ samaggaṃ katvāna,</div> </td> </tr> <tr> <td> <div class="G">kappaṃ saggamhi modatī”ti.</div> </td> </tr> </table> </div>
</div>
<div class="CENTER" id="p_17A10_291">
<span class="pN">291</span>Dasamaṃ.</div>
<div class="CENTER" id="p_17A10_292">
<span class="pN">292</span>Upālivaggo catuttho.</div>
<div class="SUMMARY" id="p_17A10_293">
<span class="pN">293</span><span class="firstLetter">T</span>assuddānaṃ</div>
<div class="q" id="p_17A10_294"> <div class="p"> <table class="singleColumn"> <tr> <td> <div class="pN">294</div> <div class="G">Upāli ṭhapanā ubbāho,</div> </td> </tr> <tr> <td> <div class="G">upasampadanissayā;</div> </td> </tr> <tr> <td> <div class="G">Sāmaṇero ca dve bhedā,</div> </td> </tr> <tr> <td> <div class="G">ānandehi pare duveti.</div> </td> </tr> </table> </div>
</div>
</div>
