<div><div class="b"><a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/4">4 Khattiyāvagga</a></div><div class="i">4.1 Yasavatīpamukhaaṭṭhārasabhikkhunīsahassaapadāna</div><div class="h">Khattiyāvagga</div><div class="h">Yasavatīpamukhaaṭṭhārasabhikkhunīsahassaapadāna</div><div class="q" id="p_20Ap2_1205"> <div class="divNumber">1.</div> <div class="p"> <table class="singleColumn"> <tr> <td> <div class="pN">1205</div> <div class="G">“Bhavā sabbe parikkhīṇā,</div> </td> </tr> <tr> <td> <div class="G">bhavā santi vimocitā;</div> </td> </tr> <tr> <td> <div class="G">Sabbāsavā ca no natthi,</div> </td> </tr> <tr> <td> <div class="G">ārocema mahāmune.</div> </td> </tr> </table> </div></div><div class="q" id="p_20Ap2_1206"> <div class="divNumber">2.</div> <div class="p"> <table class="singleColumn"> <tr> <td> <div class="pN">1206</div> <div class="G">Purimaṃ kusalaṃ kammaṃ,</div> </td> </tr> <tr> <td> <div class="G">yaṃ kiñci sādhupatthitaṃ;</div> </td> </tr> <tr> <td> <div class="G">Paribhogamayaṃ dinnaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1207"> <div class="divNumber">3.</div> <div class="p"> <table class="singleColumn"> <tr> <td> <div class="pN">1207</div> <div class="G">Buddhapaccekabuddhānaṃ,</div> </td> </tr> <tr> <td> <div class="G">sāvakānañca patthitaṃ;</div> </td> </tr> <tr> <td> <div class="G">Paribhogamayaṃ dinnaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1208"> <div class="divNumber">4.</div> <div class="p"> <table class="singleColumn"> <tr> <td> <div class="pN">1208</div> <div class="G">Uccanīcamayaṃ kammaṃ,</div> </td> </tr> <tr> <td> <div class="G">bhikkhūnaṃ sādhupatthitaṃ;</div> </td> </tr> <tr> <td> <div class="G">Uccākulaparikammaṃ,</div> </td> </tr> <tr> <td> <div class="G">katametaṃ mahāmune.</div> </td> </tr> </table> </div></div><div class="q" id="p_20Ap2_1209"> <div class="divNumber">5.</div> <div class="p"> <table class="singleColumn"> <tr> <td> <div class="pN">1209</div> <div class="G">Teneva sukkamūlena,</div> </td> </tr> <tr> <td> <div class="G">coditā kammasampadā;</div> </td> </tr> <tr> <td> <div class="G">Mānusikamatikkantā,</div> </td> </tr> <tr> <td> <div class="G">jāyiṃsu khattiye kule.</div> </td> </tr> </table> </div></div><div class="q" id="p_20Ap2_1210"> <div class="divNumber">6.</div> <div class="p"> <table class="singleColumn"> <tr> <td> <div class="pN">1210</div> <div class="G">Uppatte ca kate kamme,</div> </td> </tr> <tr> <td> <div class="G">jātiyā vāpi ekato;</div> </td> </tr> <tr> <td> <div class="G">Pacchime ekato jātā,</div> </td> </tr> <tr> <td> <div class="G">khattiyā kulasambhavā.</div> </td> </tr> </table> </div></div><div class="q" id="p_20Ap2_1211"> <div class="divNumber">7.</div> <div class="p"> <table class="singleColumn"> <tr> <td> <div class="pN">1211</div> <div class="G">Rūpavatī bhogavatī,</div> </td> </tr> <tr> <td> <div class="G">lābhasakkārapūjitā;</div> </td> </tr> <tr> <td> <div class="G">Antepure mahāvīra,</div> </td> </tr> <tr> <td> <div class="G">devānaṃ viya nandane.</div> </td> </tr> </table> </div></div><div class="q" id="p_20Ap2_1212"> <div class="divNumber">8.</div> <div class="p"> <table class="singleColumn"> <tr> <td> <div class="pN">1212</div> <div class="G">Nibbinditvā agāramhā,</div> </td> </tr> <tr> <td> <div class="G">pabbajimhanagāriyaṃ;</div> </td> </tr> <tr> <td> <div class="G">Katipāhaṃ upādāya,</div> </td> </tr> <tr> <td> <div class="G">sabbā pattāmha nibbutiṃ.</div> </td> </tr> </table> </div></div><div class="q" id="p_20Ap2_1213"> <div class="divNumber">9.</div> <div class="p"> <table class="singleColumn"> <tr> <td> <div class="pN">1213</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū amhe,</div> </td> </tr> <tr> <td> <div class="G">sadā sakkatapūjitā.</div> </td> </tr> </table> </div></div><div class="q" id="p_20Ap2_1214"> <div class="divNumber">10.</div> <div class="p"> <table class="singleColumn"> <tr> <td> <div class="pN">1214</div> <div class="G">Kilesā jhāpitā amhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgīva bandhanaṃ chetvā,</div> </td> </tr> <tr> <td> <div class="G">viharāma anāsavā.</div> </td> </tr> </table> </div></div><div class="q" id="p_20Ap2_1215"> <div class="divNumber">11.</div> <div class="p"> <table class="singleColumn"> <tr> <td> <div class="pN">1215</div> <div class="G">Svāgataṃ vata no āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap2_1216"> <div class="divNumber">12.</div> <div class="p"> <table class="singleColumn"> <tr> <td> <div class="pN">1216</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap2_1217"> <div class="p"><span class="pN">1217</span>Itthaṃ sudaṃ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti. </div></div><div class="CENTER" id="p_20Ap2_1218"><span class="pN">1218</span>Yasavatīpamukhaaṭṭhārasabhikkhunīsahassāpadānaṃ paṭhamaṃ.</div></div><div>
<div class="b">
<a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/4">4 Khattiyāvagga</a>
</div>
<div class="i">4.1 Yasavatīpamukhaaṭṭhārasabhikkhunīsahassaapadāna</div>
<div class="h">Khattiyāvagga</div>
<div class="h">Yasavatīpamukhaaṭṭhārasabhikkhunīsahassaapadāna</div>
<div class="q" id="p_20Ap2_1205"> <div class="divNumber">1.</div> <div class="p"> <table class="singleColumn"> <tr> <td> <div class="pN">1205</div> <div class="G">“Bhavā sabbe parikkhīṇā,</div> </td> </tr> <tr> <td> <div class="G">bhavā santi vimocitā;</div> </td> </tr> <tr> <td> <div class="G">Sabbāsavā ca no natthi,</div> </td> </tr> <tr> <td> <div class="G">ārocema mahāmune.</div> </td> </tr> </table> </div>
</div>
<div class="q" id="p_20Ap2_1206"> <div class="divNumber">2.</div> <div class="p"> <table class="singleColumn"> <tr> <td> <div class="pN">1206</div> <div class="G">Purimaṃ kusalaṃ kammaṃ,</div> </td> </tr> <tr> <td> <div class="G">yaṃ kiñci sādhupatthitaṃ;</div> </td> </tr> <tr> <td> <div class="G">Paribhogamayaṃ dinnaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1207"> <div class="divNumber">3.</div> <div class="p"> <table class="singleColumn"> <tr> <td> <div class="pN">1207</div> <div class="G">Buddhapaccekabuddhānaṃ,</div> </td> </tr> <tr> <td> <div class="G">sāvakānañca patthitaṃ;</div> </td> </tr> <tr> <td> <div class="G">Paribhogamayaṃ dinnaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1208"> <div class="divNumber">4.</div> <div class="p"> <table class="singleColumn"> <tr> <td> <div class="pN">1208</div> <div class="G">Uccanīcamayaṃ kammaṃ,</div> </td> </tr> <tr> <td> <div class="G">bhikkhūnaṃ sādhupatthitaṃ;</div> </td> </tr> <tr> <td> <div class="G">Uccākulaparikammaṃ,</div> </td> </tr> <tr> <td> <div class="G">katametaṃ mahāmune.</div> </td> </tr> </table> </div>
</div>
<div class="q" id="p_20Ap2_1209"> <div class="divNumber">5.</div> <div class="p"> <table class="singleColumn"> <tr> <td> <div class="pN">1209</div> <div class="G">Teneva sukkamūlena,</div> </td> </tr> <tr> <td> <div class="G">coditā kammasampadā;</div> </td> </tr> <tr> <td> <div class="G">Mānusikamatikkantā,</div> </td> </tr> <tr> <td> <div class="G">jāyiṃsu khattiye kule.</div> </td> </tr> </table> </div>
</div>
<div class="q" id="p_20Ap2_1210"> <div class="divNumber">6.</div> <div class="p"> <table class="singleColumn"> <tr> <td> <div class="pN">1210</div> <div class="G">Uppatte ca kate kamme,</div> </td> </tr> <tr> <td> <div class="G">jātiyā vāpi ekato;</div> </td> </tr> <tr> <td> <div class="G">Pacchime ekato jātā,</div> </td> </tr> <tr> <td> <div class="G">khattiyā kulasambhavā.</div> </td> </tr> </table> </div>
</div>
<div class="q" id="p_20Ap2_1211"> <div class="divNumber">7.</div> <div class="p"> <table class="singleColumn"> <tr> <td> <div class="pN">1211</div> <div class="G">Rūpavatī bhogavatī,</div> </td> </tr> <tr> <td> <div class="G">lābhasakkārapūjitā;</div> </td> </tr> <tr> <td> <div class="G">Antepure mahāvīra,</div> </td> </tr> <tr> <td> <div class="G">devānaṃ viya nandane.</div> </td> </tr> </table> </div>
</div>
<div class="q" id="p_20Ap2_1212"> <div class="divNumber">8.</div> <div class="p"> <table class="singleColumn"> <tr> <td> <div class="pN">1212</div> <div class="G">Nibbinditvā agāramhā,</div> </td> </tr> <tr> <td> <div class="G">pabbajimhanagāriyaṃ;</div> </td> </tr> <tr> <td> <div class="G">Katipāhaṃ upādāya,</div> </td> </tr> <tr> <td> <div class="G">sabbā pattāmha nibbutiṃ.</div> </td> </tr> </table> </div>
</div>
<div class="q" id="p_20Ap2_1213"> <div class="divNumber">9.</div> <div class="p"> <table class="singleColumn"> <tr> <td> <div class="pN">1213</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū amhe,</div> </td> </tr> <tr> <td> <div class="G">sadā sakkatapūjitā.</div> </td> </tr> </table> </div>
</div>
<div class="q" id="p_20Ap2_1214"> <div class="divNumber">10.</div> <div class="p"> <table class="singleColumn"> <tr> <td> <div class="pN">1214</div> <div class="G">Kilesā jhāpitā amhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgīva bandhanaṃ chetvā,</div> </td> </tr> <tr> <td> <div class="G">viharāma anāsavā.</div> </td> </tr> </table> </div>
</div>
<div class="q" id="p_20Ap2_1215"> <div class="divNumber">11.</div> <div class="p"> <table class="singleColumn"> <tr> <td> <div class="pN">1215</div> <div class="G">Svāgataṃ vata no āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1216"> <div class="divNumber">12.</div> <div class="p"> <table class="singleColumn"> <tr> <td> <div class="pN">1216</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_1217"> <div class="p">
<span class="pN">1217</span>Itthaṃ sudaṃ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti. </div>
</div>
<div class="CENTER" id="p_20Ap2_1218">
<span class="pN">1218</span>Yasavatīpamukhaaṭṭhārasabhikkhunīsahassāpadānaṃ paṭhamaṃ.</div>
</div>
