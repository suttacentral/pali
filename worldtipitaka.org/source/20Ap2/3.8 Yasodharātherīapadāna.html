<div><div class="b"><a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/3">3 Kuṇḍalakesīvagga</a></div><div class="i">3.8 Yasodharātherīapadāna</div><div class="h">Kuṇḍalakesīvagga</div><div class="h">Yasodharātherīapadāna</div><div class="q" id="p_20Ap2_1022"> <div class="divNumber">314.</div> <div class="p"> <table class="singleColumn"> <tr> <td> <div class="pN">1022</div> <div class="G">Ekasmiṃ samaye ramme,</div> </td> </tr> <tr> <td> <div class="G">iddhe rājagahe pure;</div> </td> </tr> <tr> <td> <div class="G">Pabbhāramhi varekamhi,</div> </td> </tr> <tr> <td> <div class="G">vasante naranāyake.</div> </td> </tr> </table> </div></div><div class="q" id="p_20Ap2_1023"> <div class="divNumber">315.</div> <div class="p"> <table class="singleColumn"> <tr> <td> <div class="pN">1023</div> <div class="G">Vasantiyā tamhi nagare,</div> </td> </tr> <tr> <td> <div class="G">ramme bhikkhunupassaye;</div> </td> </tr> <tr> <td> <div class="G">Yasodharābhikkhuniyā,</div> </td> </tr> <tr> <td> <div class="G">evaṃ āsi vitakkitaṃ.</div> </td> </tr> </table> </div></div><div class="q" id="p_20Ap2_1024"> <div class="divNumber">316.</div> <div class="p"> <table class="singleColumn"> <tr> <td> <div class="pN">1024</div> <div class="G">“Suddhodano mahārājā,</div> </td> </tr> <tr> <td> <div class="G">gotamī ca pajāpatī;</div> </td> </tr> <tr> <td> <div class="G">Abhiññātā mahātherā,</div> </td> </tr> <tr> <td> <div class="G">theriyo ca mahiddhikā.</div> </td> </tr> </table> </div></div><div class="q" id="p_20Ap2_1025"> <div class="divNumber">317.</div> <div class="p"> <table class="singleColumn"> <tr> <td> <div class="pN">1025</div> <div class="G">Santiṃ gatāva āsuṃ te,</div> </td> </tr> <tr> <td> <div class="G">dīpaccīva nirāsavā;</div> </td> </tr> <tr> <td> <div class="G">Lokanāthe dharanteva,</div> </td> </tr> <tr> <td> <div class="G">ahampi ca sivaṃ padaṃ.</div> </td> </tr> </table> </div></div><div class="q" id="p_20Ap2_1026"> <div class="divNumber">318.</div> <div class="p"> <table class="singleColumn"> <tr> <td> <div class="pN">1026</div> <div class="G">Gamissāmī”ti cintetvā,</div> </td> </tr> <tr> <td> <div class="G">passantī āyumattano;</div> </td> </tr> <tr> <td> <div class="G">Passitvā āyusaṅkhāraṃ,</div> </td> </tr> <tr> <td> <div class="G">tadaheva khayaṃ gataṃ.</div> </td> </tr> </table> </div></div><div class="q" id="p_20Ap2_1027"> <div class="divNumber">319.</div> <div class="p"> <table class="singleColumn"> <tr> <td> <div class="pN">1027</div> <div class="G">Pattacīvaramādāya,</div> </td> </tr> <tr> <td> <div class="G">nikkhamitvā sakassamā;</div> </td> </tr> <tr> <td> <div class="G">Purakkhatā bhikkhunībhi,</div> </td> </tr> <tr> <td> <div class="G">satehi sahassehi sā.</div> </td> </tr> </table> </div></div><div class="q" id="p_20Ap2_1028"> <div class="divNumber">320.</div> <div class="p"> <table class="singleColumn"> <tr> <td> <div class="pN">1028</div> <div class="G">Mahiddhikā mahāpaññā,</div> </td> </tr> <tr> <td> <div class="G">sambuddhaṃ upasaṅkami;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">satthuno cakkalakkhaṇe;</div> </td> </tr> <tr> <td> <div class="G">Nisinnā ekamantamhi,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div></div><div class="q" id="p_20Ap2_1029"> <div class="divNumber">321.</div> <div class="p"> <table class="singleColumn"> <tr> <td> <div class="pN">1029</div> <div class="G">“Aṭṭhasattativassāhaṃ,</div> </td> </tr> <tr> <td> <div class="G">pacchimo vattate vayo;</div> </td> </tr> <tr> <td> <div class="G">Pabbhāramhi anuppattā,</div> </td> </tr> <tr> <td> <div class="G">ārocemi mahāmuni.</div> </td> </tr> </table> </div></div><div class="q" id="p_20Ap2_1030"> <div class="divNumber">322.</div> <div class="p"> <table class="singleColumn"> <tr> <td> <div class="pN">1030</div> <div class="G">Paripakko vayo mayhaṃ,</div> </td> </tr> <tr> <td> <div class="G">parittaṃ mama jīvitaṃ;</div> </td> </tr> <tr> <td> <div class="G">Pahāya vo gamissāmi,</div> </td> </tr> <tr> <td> <div class="G">kataṃ me saraṇamattano.</div> </td> </tr> </table> </div></div><div class="q" id="p_20Ap2_1031"> <div class="divNumber">323.</div> <div class="p"> <table class="singleColumn"> <tr> <td> <div class="pN">1031</div> <div class="G">Vayamhi pacchime kāle,</div> </td> </tr> <tr> <td> <div class="G">maraṇaṃ uparuddhati;</div> </td> </tr> <tr> <td> <div class="G">Ajjarattiṃ mahāvīra,</div> </td> </tr> <tr> <td> <div class="G">pāpuṇissāmi nibbutiṃ.</div> </td> </tr> </table> </div></div><div class="q" id="p_20Ap2_1032"> <div class="divNumber">324.</div> <div class="p"> <table class="singleColumn"> <tr> <td> <div class="pN">1032</div> <div class="G">Natthi jāti jarā byādhi,</div> </td> </tr> <tr> <td> <div class="G">maraṇañca mahāmune;</div> </td> </tr> <tr> <td> <div class="G">Ajarāmaraṇaṃ puraṃ,</div> </td> </tr> <tr> <td> <div class="G">gamissāmi asaṅkhataṃ.</div> </td> </tr> </table> </div></div><div class="q" id="p_20Ap2_1033"> <div class="divNumber">325.</div> <div class="p"> <table class="singleColumn"> <tr> <td> <div class="pN">1033</div> <div class="G">Yāvatā parisā nāma,</div> </td> </tr> <tr> <td> <div class="G">samupāsanti satthuno;</div> </td> </tr> <tr> <td> <div class="G">Aparādhamajānantī,</div> </td> </tr> <tr> <td> <div class="G">khamantaṃ sammukhā mune.</div> </td> </tr> </table> </div></div><div class="q" id="p_20Ap2_1034"> <div class="divNumber">326.</div> <div class="p"> <table class="singleColumn"> <tr> <td> <div class="pN">1034</div> <div class="G">Saṃsaritvā ca saṃsāre,</div> </td> </tr> <tr> <td> <div class="G">khalitañce mamaṃ tayi;</div> </td> </tr> <tr> <td> <div class="G">Ārocemi mahāvīra,</div> </td> </tr> <tr> <td> <div class="G">aparādhaṃ khamassu me”.</div> </td> </tr> </table> </div></div><div class="q" id="p_20Ap2_1035"> <div class="divNumber">327.</div> <div class="p"> <table class="singleColumn"> <tr> <td> <div class="pN">1035</div> <div class="G">Sutvāna vacanaṃ tassā,</div> </td> </tr> <tr> <td> <div class="G">munindo idamabravi;</div> </td> </tr> <tr> <td> <div class="G">“Kimuttaraṃ te vakkhāmi,</div> </td> </tr> <tr> <td> <div class="G">nibbānāya vajantiyā.</div> </td> </tr> </table> </div></div><div class="q" id="p_20Ap2_1036"> <div class="divNumber">328.</div> <div class="p"> <table class="singleColumn"> <tr> <td> <div class="pN">1036</div> <div class="G">Iddhiñcāpi nidassehi,</div> </td> </tr> <tr> <td> <div class="G">mama sāsanakārike;</div> </td> </tr> <tr> <td> <div class="G">Parisānañca sabbāsaṃ,</div> </td> </tr> <tr> <td> <div class="G">kaṅkhaṃ chindassu yāvatā”.</div> </td> </tr> </table> </div></div><div class="q" id="p_20Ap2_1037"> <div class="divNumber">329.</div> <div class="p"> <table class="singleColumn"> <tr> <td> <div class="pN">1037</div> <div class="G">Sutvā taṃ munino vācaṃ,</div> </td> </tr> <tr> <td> <div class="G">bhikkhunī sā yasodharā;</div> </td> </tr> <tr> <td> <div class="G">Vanditvā munirājaṃ taṃ,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div></div><div class="q" id="p_20Ap2_1038"> <div class="divNumber">330.</div> <div class="p"> <table class="singleColumn"> <tr> <td> <div class="pN">1038</div> <div class="G">“Yasodharā ahaṃ vīra,</div> </td> </tr> <tr> <td> <div class="G">agāre te pajāpati;</div> </td> </tr> <tr> <td> <div class="G">Sākiyamhi kule jātā,</div> </td> </tr> <tr> <td> <div class="G">itthiaṅge patiṭṭhitā.</div> </td> </tr> </table> </div></div><div class="q" id="p_20Ap2_1039"> <div class="divNumber">331.</div> <div class="p"> <table class="singleColumn"> <tr> <td> <div class="pN">1039</div> <div class="G">Thīnaṃ satasahassānaṃ,</div> </td> </tr> <tr> <td> <div class="G">navutīnaṃ chaduttari;</div> </td> </tr> <tr> <td> <div class="G">Agāre te ahaṃ vīra,</div> </td> </tr> <tr> <td> <div class="G">pāmokkhā sabbā issarā.</div> </td> </tr> </table> </div></div><div class="q" id="p_20Ap2_1040"> <div class="divNumber">332.</div> <div class="p"> <table class="singleColumn"> <tr> <td> <div class="pN">1040</div> <div class="G">Rūpācāraguṇūpetā,</div> </td> </tr> <tr> <td> <div class="G">yobbanaṭṭhā piyaṃvadā;</div> </td> </tr> <tr> <td> <div class="G">Sabbā maṃ apacāyanti,</div> </td> </tr> <tr> <td> <div class="G">devatā viya mānusā.</div> </td> </tr> </table> </div></div><div class="q" id="p_20Ap2_1041"> <div class="divNumber">333.</div> <div class="p"> <table class="singleColumn"> <tr> <td> <div class="pN">1041</div> <div class="G">Kaññāsatasahassapamukhā,</div> </td> </tr> <tr> <td> <div class="G">Sakyaputtanivesane;</div> </td> </tr> <tr> <td> <div class="G">Samānasukhadukkhatā,</div> </td> </tr> <tr> <td> <div class="G">Devatā viya nandane.</div> </td> </tr> </table> </div></div><div class="q" id="p_20Ap2_1042"> <div class="divNumber">334.</div> <div class="p"> <table class="singleColumn"> <tr> <td> <div class="pN">1042</div> <div class="G">Kāmadhātumatikkamma,</div> </td> </tr> <tr> <td> <div class="G">saṇṭhitā rūpadhātuyā;</div> </td> </tr> <tr> <td> <div class="G">Rūpena sadisā natthi,</div> </td> </tr> <tr> <td> <div class="G">ṭhapetvā lokanāyakaṃ”.</div> </td> </tr> </table> </div></div><div class="q" id="p_20Ap2_1043"> <div class="divNumber">335.</div> <div class="p"> <table class="singleColumn"> <tr> <td> <div class="pN">1043</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">iddhiṃ dassesi satthuno;</div> </td> </tr> <tr> <td> <div class="G">Nekā nānāvidhākārā,</div> </td> </tr> <tr> <td> <div class="G">mahāiddhīpi dassayī.</div> </td> </tr> </table> </div></div><div class="q" id="p_20Ap2_1044"> <div class="divNumber">336.</div> <div class="p"> <table class="singleColumn"> <tr> <td> <div class="pN">1044</div> <div class="G">Cakkavāḷasamaṃ kāyaṃ,</div> </td> </tr> <tr> <td> <div class="G">sīsaṃ uttarato kuru;</div> </td> </tr> <tr> <td> <div class="G">Ubho pakkhā duve dīpā,</div> </td> </tr> <tr> <td> <div class="G">jambudīpaṃ sarīrato.</div> </td> </tr> </table> </div></div><div class="q" id="p_20Ap2_1045"> <div class="divNumber">337.</div> <div class="p"> <table class="singleColumn"> <tr> <td> <div class="pN">1045</div> <div class="G">Dakkhiṇañca saraṃ piñchaṃ,</div> </td> </tr> <tr> <td> <div class="G">nānāsākhā tu pattakā;</div> </td> </tr> <tr> <td> <div class="G">Candañca sūriyañcakkhi,</div> </td> </tr> <tr> <td> <div class="G">merupabbatato sikhaṃ.</div> </td> </tr> </table> </div></div><div class="q" id="p_20Ap2_1046"> <div class="divNumber">338.</div> <div class="p"> <table class="singleColumn"> <tr> <td> <div class="pN">1046</div> <div class="G">Cakkavāḷagiriṃ tuṇḍaṃ,</div> </td> </tr> <tr> <td> <div class="G">jamburukkhaṃ samūlakaṃ;</div> </td> </tr> <tr> <td> <div class="G">Bījamānā upāgantvā,</div> </td> </tr> <tr> <td> <div class="G">vandantī lokanāyakaṃ.</div> </td> </tr> </table> </div></div><div class="q" id="p_20Ap2_1047"> <div class="divNumber">339.</div> <div class="p"> <table class="singleColumn"> <tr> <td> <div class="pN">1047</div> <div class="G">Hatthivaṇṇaṃ tathevassaṃ,</div> </td> </tr> <tr> <td> <div class="G">pabbataṃ jaladhiṃ tathā;</div> </td> </tr> <tr> <td> <div class="G">Candimaṃ sūriyaṃ meruṃ,</div> </td> </tr> <tr> <td> <div class="G">sakkavaṇṇañca dassayi.</div> </td> </tr> </table> </div></div><div class="q" id="p_20Ap2_1048"> <div class="divNumber">340.</div> <div class="p"> <table class="singleColumn"> <tr> <td> <div class="pN">1048</div> <div class="G">“Yasodharā ahaṃ vīra,</div> </td> </tr> <tr> <td> <div class="G">pāde vandāmi cakkhuma”;</div> </td> </tr> <tr> <td> <div class="G">Sahassalokadhātūnaṃ,</div> </td> </tr> <tr> <td> <div class="G">phullapadmena chādayi.</div> </td> </tr> </table> </div></div><div class="q" id="p_20Ap2_1049"> <div class="divNumber">341.</div> <div class="p"> <table class="singleColumn"> <tr> <td> <div class="pN">1049</div> <div class="G">Brahmavaṇṇañca māpetvā,</div> </td> </tr> <tr> <td> <div class="G">dhammaṃ desesi suññataṃ;</div> </td> </tr> <tr> <td> <div class="G">“Yasodharā ahaṃ vīra,</div> </td> </tr> <tr> <td> <div class="G">pāde vandāmi cakkhuma.</div> </td> </tr> </table> </div></div><div class="q" id="p_20Ap2_1050"> <div class="divNumber">342.</div> <div class="p"> <table class="singleColumn"> <tr> <td> <div class="pN">1050</div> <div class="G">Iddhīsu ca vasī homi,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homi mahāmuni.</div> </td> </tr> </table> </div></div><div class="q" id="p_20Ap2_1051"> <div class="divNumber">343.</div> <div class="p"> <table class="singleColumn"> <tr> <td> <div class="pN">1051</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div></div><div class="q" id="p_20Ap2_1052"> <div class="divNumber">344.</div> <div class="p"> <table class="singleColumn"> <tr> <td> <div class="pN">1052</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ mayhaṃ mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div></div><div class="q" id="p_20Ap2_1053"> <div class="divNumber">345.</div> <div class="p"> <table class="singleColumn"> <tr> <td> <div class="pN">1053</div> <div class="G">Pubbānaṃ lokanāthānaṃ,</div> </td> </tr> <tr> <td> <div class="G">saṅgamaṃ te nidassitaṃ;</div> </td> </tr> <tr> <td> <div class="G">Adhikāraṃ bahuṃ mayhaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1054"> <div class="divNumber">346.</div> <div class="p"> <table class="singleColumn"> <tr> <td> <div class="pN">1054</div> <div class="G">Yaṃ mayhaṃ pūritaṃ kammaṃ,</div> </td> </tr> <tr> <td> <div class="G">Kusalaṃ sarase mune;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">Puññaṃ upacitaṃ mayā.</div> </td> </tr> </table> </div></div><div class="q" id="p_20Ap2_1055"> <div class="divNumber">347.</div> <div class="p"> <table class="singleColumn"> <tr> <td> <div class="pN">1055</div> <div class="G">Abhabbaṭṭhāne vajjetvā,</div> </td> </tr> <tr> <td> <div class="G">vārayitvā anācaraṃ;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">sañcattaṃ jīvitaṃ mayā.</div> </td> </tr> </table> </div></div><div class="q" id="p_20Ap2_1056"> <div class="divNumber">348.</div> <div class="p"> <table class="singleColumn"> <tr> <td> <div class="pN">1056</div> <div class="G">Nekakoṭisahassāni,</div> </td> </tr> <tr> <td> <div class="G">bhariyatthāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div></div><div class="q" id="p_20Ap2_1057"> <div class="divNumber">349.</div> <div class="p"> <table class="singleColumn"> <tr> <td> <div class="pN">1057</div> <div class="G">Nekakoṭisahassāni,</div> </td> </tr> <tr> <td> <div class="G">upakārāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div></div><div class="q" id="p_20Ap2_1058"> <div class="divNumber">350.</div> <div class="p"> <table class="singleColumn"> <tr> <td> <div class="pN">1058</div> <div class="G">Nekakoṭisahassāni,</div> </td> </tr> <tr> <td> <div class="G">bhojanatthāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div></div><div class="q" id="p_20Ap2_1059"> <div class="divNumber">351.</div> <div class="p"> <table class="singleColumn"> <tr> <td> <div class="pN">1059</div> <div class="G">Nekakoṭisahassāni,</div> </td> </tr> <tr> <td> <div class="G">jīvitāni pariccajiṃ;</div> </td> </tr> <tr> <td> <div class="G">Bhayamokkhaṃ karissanti,</div> </td> </tr> <tr> <td> <div class="G">dadāmi mama jīvitaṃ.</div> </td> </tr> </table> </div></div><div class="q" id="p_20Ap2_1060"> <div class="divNumber">352.</div> <div class="p"> <table class="singleColumn"> <tr> <td> <div class="pN">1060</div> <div class="G">Aṅgagate alaṅkāre,</div> </td> </tr> <tr> <td> <div class="G">vatthe nānāvidhe bahū;</div> </td> </tr> <tr> <td> <div class="G">Itthimaṇḍe na gūhāmi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div></div><div class="q" id="p_20Ap2_1061"> <div class="divNumber">353.</div> <div class="p"> <table class="singleColumn"> <tr> <td> <div class="pN">1061</div> <div class="G">Dhanadhaññapariccāgaṃ,</div> </td> </tr> <tr> <td> <div class="G">gāmāni nigamāni ca;</div> </td> </tr> <tr> <td> <div class="G">Khettaṃ puttā ca dhītā ca,</div> </td> </tr> <tr> <td> <div class="G">pariccattā mahāmuni.</div> </td> </tr> </table> </div></div><div class="q" id="p_20Ap2_1062"> <div class="divNumber">354.</div> <div class="p"> <table class="singleColumn"> <tr> <td> <div class="pN">1062</div> <div class="G">Hatthī assā gavā cāpi,</div> </td> </tr> <tr> <td> <div class="G">dāsiyo paricārikā;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">pariccattā asaṅkhiyā.</div> </td> </tr> </table> </div></div><div class="q" id="p_20Ap2_1063"> <div class="divNumber">355.</div> <div class="p"> <table class="singleColumn"> <tr> <td> <div class="pN">1063</div> <div class="G">Yaṃ mayhaṃ paṭimantesi,</div> </td> </tr> <tr> <td> <div class="G">dānaṃ dassāmi yācake;</div> </td> </tr> <tr> <td> <div class="G">Vimanaṃ me na passāmi,</div> </td> </tr> <tr> <td> <div class="G">dadato dānamuttamaṃ.</div> </td> </tr> </table> </div></div><div class="q" id="p_20Ap2_1064"> <div class="divNumber">356.</div> <div class="p"> <table class="singleColumn"> <tr> <td> <div class="pN">1064</div> <div class="G">Nānāvidhaṃ bahuṃ dukkhaṃ,</div> </td> </tr> <tr> <td> <div class="G">saṃsāre ca bahubbidhe;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">anubhuttaṃ asaṅkhiyaṃ.</div> </td> </tr> </table> </div></div><div class="q" id="p_20Ap2_1065"> <div class="divNumber">357.</div> <div class="p"> <table class="singleColumn"> <tr> <td> <div class="pN">1065</div> <div class="G">Sukhappattānumodāmi,</div> </td> </tr> <tr> <td> <div class="G">na ca dukkhesu dummanā;</div> </td> </tr> <tr> <td> <div class="G">Sabbattha tulitā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div></div><div class="q" id="p_20Ap2_1066"> <div class="divNumber">358.</div> <div class="p"> <table class="singleColumn"> <tr> <td> <div class="pN">1066</div> <div class="G">Anumaggena sambuddho,</div> </td> </tr> <tr> <td> <div class="G">yaṃ dhammaṃ abhinīhari;</div> </td> </tr> <tr> <td> <div class="G">Anubhotvā sukhaṃ dukkhaṃ,</div> </td> </tr> <tr> <td> <div class="G">patto bodhiṃ mahāmuni.</div> </td> </tr> </table> </div></div><div class="q" id="p_20Ap2_1067"> <div class="divNumber">359.</div> <div class="p"> <table class="singleColumn"> <tr> <td> <div class="pN">1067</div> <div class="G">Brahmadevañca sambuddhaṃ,</div> </td> </tr> <tr> <td> <div class="G">gotamaṃ lokanāyakaṃ;</div> </td> </tr> <tr> <td> <div class="G">Aññesaṃ lokanāthānaṃ,</div> </td> </tr> <tr> <td> <div class="G">saṅgamaṃ te bahuṃ mayā.</div> </td> </tr> </table> </div></div><div class="q" id="p_20Ap2_1068"> <div class="divNumber">360.</div> <div class="p"> <table class="singleColumn"> <tr> <td> <div class="pN">1068</div> <div class="G">Adhikāraṃ bahuṃ mayhaṃ,</div> </td> </tr> <tr> <td> <div class="G">tuyhatthāya mahāmuni;</div> </td> </tr> <tr> <td> <div class="G">Gavesato buddhadhamme,</div> </td> </tr> <tr> <td> <div class="G">ahaṃ te paricārikā.</div> </td> </tr> </table> </div></div><div class="q" id="p_20Ap2_1069"> <div class="divNumber">361.</div> <div class="p"> <table class="singleColumn"> <tr> <td> <div class="pN">1069</div> <div class="G">Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Dīpaṅkaro mahāvīro,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div></div><div class="q" id="p_20Ap2_1070"> <div class="divNumber">362.</div> <div class="p"> <table class="singleColumn"> <tr> <td> <div class="pN">1070</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div></div><div class="q" id="p_20Ap2_1071"> <div class="divNumber">363.</div> <div class="p"> <table class="singleColumn"> <tr> <td> <div class="pN">1071</div> <div class="G">Tena kālena so āsi,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Maggañca paṭiyādesi,</div> </td> </tr> <tr> <td> <div class="G">āyato sabbadassino.</div> </td> </tr> </table> </div></div><div class="q" id="p_20Ap2_1072"> <div class="divNumber">364.</div> <div class="p"> <table class="singleColumn"> <tr> <td> <div class="pN">1072</div> <div class="G">Tena kālenahaṃ āsiṃ,</div> </td> </tr> <tr> <td> <div class="G">kaññā brāhmaṇasambhavā;</div> </td> </tr> <tr> <td> <div class="G">Sumittā nāma nāmena,</div> </td> </tr> <tr> <td> <div class="G">upagacchiṃ samāgamaṃ.</div> </td> </tr> </table> </div></div><div class="q" id="p_20Ap2_1073"> <div class="divNumber">365.</div> <div class="p"> <table class="singleColumn"> <tr> <td> <div class="pN">1073</div> <div class="G">Aṭṭha uppalahatthāni,</div> </td> </tr> <tr> <td> <div class="G">pūjanatthāya satthuno;</div> </td> </tr> <tr> <td> <div class="G">Ādāya janasammajjhe,</div> </td> </tr> <tr> <td> <div class="G">addasaṃ isimuggataṃ.</div> </td> </tr> </table> </div></div><div class="q" id="p_20Ap2_1074"> <div class="divNumber">366.</div> <div class="p"> <table class="singleColumn"> <tr> <td> <div class="pN">1074</div> <div class="G">Cirānugataṃ dayitaṃ,</div> </td> </tr> <tr> <td> <div class="G">atikkantaṃ manoharaṃ;</div> </td> </tr> <tr> <td> <div class="G">Disvā tadā amaññissaṃ,</div> </td> </tr> <tr> <td> <div class="G">saphalaṃ jīvitaṃ mama.</div> </td> </tr> </table> </div></div><div class="q" id="p_20Ap2_1075"> <div class="divNumber">367.</div> <div class="p"> <table class="singleColumn"> <tr> <td> <div class="pN">1075</div> <div class="G">Parakkamaṃ taṃ saphalaṃ,</div> </td> </tr> <tr> <td> <div class="G">addasaṃ isino tadā;</div> </td> </tr> <tr> <td> <div class="G">Pubbakammena sambuddhe,</div> </td> </tr> <tr> <td> <div class="G">cittañcāpi pasīdi me.</div> </td> </tr> </table> </div></div><div class="q" id="p_20Ap2_1076"> <div class="divNumber">368.</div> <div class="p"> <table class="singleColumn"> <tr> <td> <div class="pN">1076</div> <div class="G">Bhiyyo cittaṃ pasādesiṃ,</div> </td> </tr> <tr> <td> <div class="G">ise uggatamānase;</div> </td> </tr> <tr> <td> <div class="G">Deyyaṃ aññaṃ na passāmi,</div> </td> </tr> <tr> <td> <div class="G">demi pupphāni te isi.</div> </td> </tr> </table> </div></div><div class="q" id="p_20Ap2_1077"> <div class="divNumber">369.</div> <div class="p"> <table class="singleColumn"> <tr> <td> <div class="pN">1077</div> <div class="G">‘Pañca hatthā tava hontu,</div> </td> </tr> <tr> <td> <div class="G">tayo hontu mamaṃ ise;</div> </td> </tr> <tr> <td> <div class="G">Tena saddhiṃ samā hontu,</div> </td> </tr> <tr> <td> <div class="G">bodhatthāya tavaṃ ise’.</div> </td> </tr> </table> </div></div><div class="CENTER" id="p_20Ap2_1078"><span class="pN">1078</span>Catutthaṃ bhāṇavāraṃ.</div><div class="q" id="p_20Ap2_1079"> <div class="divNumber">370.</div> <div class="p"> <table class="singleColumn"> <tr> <td> <div class="pN">1079</div> <div class="G">Isi gahetvā pupphāni,</div> </td> </tr> <tr> <td> <div class="G">āgacchantaṃ mahāyasaṃ;</div> </td> </tr> <tr> <td> <div class="G">Pūjesi janasammajjhe,</div> </td> </tr> <tr> <td> <div class="G">bodhatthāya mahāisi.</div> </td> </tr> </table> </div></div><div class="q" id="p_20Ap2_1080"> <div class="divNumber">371.</div> <div class="p"> <table class="singleColumn"> <tr> <td> <div class="pN">1080</div> <div class="G">Passitvā janasammajjhe,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Viyākāsi mahāvīro,</div> </td> </tr> <tr> <td> <div class="G">isi muggatamānasaṃ.</div> </td> </tr> </table> </div></div><div class="q" id="p_20Ap2_1081"> <div class="divNumber">372.</div> <div class="p"> <table class="singleColumn"> <tr> <td> <div class="pN">1081</div> <div class="G">Aparimeyye ito kappe,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Mama kammaṃ viyākāsi,</div> </td> </tr> <tr> <td> <div class="G">ujubhāvaṃ mahāmuni.</div> </td> </tr> </table> </div></div><div class="q" id="p_20Ap2_1082"> <div class="divNumber">373.</div> <div class="p"> <table class="singleColumn"> <tr> <td> <div class="pN">1082</div> <div class="G">‘Samacittā samakammā,</div> </td> </tr> <tr> <td> <div class="G">samakārī bhavissati;</div> </td> </tr> <tr> <td> <div class="G">Piyā hessati kammena,</div> </td> </tr> <tr> <td> <div class="G">tuyhatthāya mahāisi.</div> </td> </tr> </table> </div></div><div class="q" id="p_20Ap2_1083"> <div class="divNumber">374.</div> <div class="p"> <table class="singleColumn"> <tr> <td> <div class="pN">1083</div> <div class="G">Sudassanā supiyā ca,</div> </td> </tr> <tr> <td> <div class="G">manāpā piyavādinī;</div> </td> </tr> <tr> <td> <div class="G">Tassa dhammesu dāyādā,</div> </td> </tr> <tr> <td> <div class="G">viharissati iddhikā.</div> </td> </tr> </table> </div></div><div class="q" id="p_20Ap2_1084"> <div class="divNumber">375.</div> <div class="p"> <table class="singleColumn"> <tr> <td> <div class="pN">1084</div> <div class="G">Yathāpi bhaṇḍasāmuggaṃ,</div> </td> </tr> <tr> <td> <div class="G">anurakkhati sāmino;</div> </td> </tr> <tr> <td> <div class="G">Evaṃ kusaladhammānaṃ,</div> </td> </tr> <tr> <td> <div class="G">anurakkhissate ayaṃ.</div> </td> </tr> </table> </div></div><div class="q" id="p_20Ap2_1085"> <div class="divNumber">376.</div> <div class="p"> <table class="singleColumn"> <tr> <td> <div class="pN">1085</div> <div class="G">Tassa te anukampantī,</div> </td> </tr> <tr> <td> <div class="G">pūrayissati pāramī;</div> </td> </tr> <tr> <td> <div class="G">Sīhova pañjaraṃ bhetvā,</div> </td> </tr> <tr> <td> <div class="G">pāpuṇissati bodhiyaṃ’.</div> </td> </tr> </table> </div></div><div class="q" id="p_20Ap2_1086"> <div class="divNumber">377.</div> <div class="p"> <table class="singleColumn"> <tr> <td> <div class="pN">1086</div> <div class="G">Aparimeyye ito kappe,</div> </td> </tr> <tr> <td> <div class="G">yaṃ maṃ buddho viyākarī;</div> </td> </tr> <tr> <td> <div class="G">Taṃ vācaṃ anumodentī,</div> </td> </tr> <tr> <td> <div class="G">evaṃkārī bhaviṃ ahaṃ.</div> </td> </tr> </table> </div></div><div class="q" id="p_20Ap2_1087"> <div class="divNumber">378.</div> <div class="p"> <table class="singleColumn"> <tr> <td> <div class="pN">1087</div> <div class="G">Tassa kammassa sukatassa,</div> </td> </tr> <tr> <td> <div class="G">tattha cittaṃ pasādayiṃ;</div> </td> </tr> <tr> <td> <div class="G">Devamanussakaṃ yoniṃ,</div> </td> </tr> <tr> <td> <div class="G">anubhotvā asaṅkhiyaṃ.</div> </td> </tr> </table> </div></div><div class="q" id="p_20Ap2_1088"> <div class="divNumber">379.</div> <div class="p"> <table class="singleColumn"> <tr> <td> <div class="pN">1088</div> <div class="G">Sukhadukkhenubhotvāhaṃ,</div> </td> </tr> <tr> <td> <div class="G">devesu mānusesu ca;</div> </td> </tr> <tr> <td> <div class="G">Pacchime bhave sampatte,</div> </td> </tr> <tr> <td> <div class="G">ajāyiṃ sākiye kule.</div> </td> </tr> </table> </div></div><div class="q" id="p_20Ap2_1089"> <div class="divNumber">380.</div> <div class="p"> <table class="singleColumn"> <tr> <td> <div class="pN">1089</div> <div class="G">Rūpavatī bhogavatī,</div> </td> </tr> <tr> <td> <div class="G">yasasīlavatī tato;</div> </td> </tr> <tr> <td> <div class="G">Sabbaṅgasampadā homi,</div> </td> </tr> <tr> <td> <div class="G">kulesu abhisakkatā.</div> </td> </tr> </table> </div></div><div class="q" id="p_20Ap2_1090"> <div class="divNumber">381.</div> <div class="p"> <table class="singleColumn"> <tr> <td> <div class="pN">1090</div> <div class="G">Lābhaṃ silokaṃ sakkāraṃ,</div> </td> </tr> <tr> <td> <div class="G">lokadhammasamāgamaṃ;</div> </td> </tr> <tr> <td> <div class="G">Cittañca dukkhitaṃ natthi,</div> </td> </tr> <tr> <td> <div class="G">vasāmi akutobhayā.</div> </td> </tr> </table> </div></div><div class="q" id="p_20Ap2_1091"> <div class="divNumber">382.</div> <div class="p"> <table class="singleColumn"> <tr> <td> <div class="pN">1091</div> <div class="G">Vuttañhetaṃ bhagavatā,</div> </td> </tr> <tr> <td> <div class="G">‘rañño antepure tadā;</div> </td> </tr> <tr> <td> <div class="G">Khattiyānaṃ pure vīra,</div> </td> </tr> <tr> <td> <div class="G">upakārañca niddisi.</div> </td> </tr> </table> </div></div><div class="q" id="p_20Ap2_1092"> <div class="divNumber">383.</div> <div class="p"> <table class="singleColumn"> <tr> <td> <div class="pN">1092</div> <div class="G">Upakārā ca yā nārī,</div> </td> </tr> <tr> <td> <div class="G">yā ca nārī sukhe dukhe;</div> </td> </tr> <tr> <td> <div class="G">Atthakkhāyī ca yā nārī,</div> </td> </tr> <tr> <td> <div class="G">yā ca nārīnukampikā’.</div> </td> </tr> </table> </div></div><div class="q" id="p_20Ap2_1093"> <div class="divNumber">384.</div> <div class="p"> <table class="singleColumn"> <tr> <td> <div class="pN">1093</div> <div class="G">Pañcakoṭisatā buddhā,</div> </td> </tr> <tr> <td> <div class="G">navakoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div></div><div class="q" id="p_20Ap2_1094"> <div class="divNumber">385.</div> <div class="p"> <table class="singleColumn"> <tr> <td> <div class="pN">1094</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Ekādasakoṭisatā,</div> </td> </tr> <tr> <td> <div class="G">buddhā dvādasa koṭiyo.</div> </td> </tr> </table> </div></div><div class="q" id="p_20Ap2_1095"> <div class="divNumber">386.</div> <div class="p"> <table class="singleColumn"> <tr> <td> <div class="pN">1095</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1096"> <div class="divNumber">387.</div> <div class="p"> <table class="singleColumn"> <tr> <td> <div class="pN">1096</div> <div class="G">Vīsakoṭisatā buddhā,</div> </td> </tr> <tr> <td> <div class="G">tiṃsakoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div></div><div class="q" id="p_20Ap2_1097"> <div class="divNumber">388.</div> <div class="p"> <table class="singleColumn"> <tr> <td> <div class="pN">1097</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Cattālīsakoṭisatā,</div> </td> </tr> <tr> <td> <div class="G">paññāsa koṭisatāni ca.</div> </td> </tr> </table> </div></div><div class="q" id="p_20Ap2_1098"> <div class="divNumber">389.</div> <div class="p"> <table class="singleColumn"> <tr> <td> <div class="pN">1098</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1099"> <div class="divNumber">390.</div> <div class="p"> <table class="singleColumn"> <tr> <td> <div class="pN">1099</div> <div class="G">Saṭṭhikoṭisatā buddhā,</div> </td> </tr> <tr> <td> <div class="G">sattatikoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div></div><div class="q" id="p_20Ap2_1100"> <div class="divNumber">391.</div> <div class="p"> <table class="singleColumn"> <tr> <td> <div class="pN">1100</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Asītikoṭisatā buddhā,</div> </td> </tr> <tr> <td> <div class="G">navutikoṭisatāni ca.</div> </td> </tr> </table> </div></div><div class="q" id="p_20Ap2_1101"> <div class="divNumber">392.</div> <div class="p"> <table class="singleColumn"> <tr> <td> <div class="pN">1101</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1102"> <div class="divNumber">393.</div> <div class="p"> <table class="singleColumn"> <tr> <td> <div class="pN">1102</div> <div class="G">Koṭisatasahassāni,</div> </td> </tr> <tr> <td> <div class="G">honti lokagganāyakā;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div></div><div class="q" id="p_20Ap2_1103"> <div class="divNumber">394.</div> <div class="p"> <table class="singleColumn"> <tr> <td> <div class="pN">1103</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Navakoṭisahassāni,</div> </td> </tr> <tr> <td> <div class="G">apare lokanāyakā.</div> </td> </tr> </table> </div></div><div class="q" id="p_20Ap2_1104"> <div class="divNumber">395.</div> <div class="p"> <table class="singleColumn"> <tr> <td> <div class="pN">1104</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1105"> <div class="divNumber">396.</div> <div class="p"> <table class="singleColumn"> <tr> <td> <div class="pN">1105</div> <div class="G">Koṭisatasahassāni,</div> </td> </tr> <tr> <td> <div class="G">pañcāsītimahesinaṃ;</div> </td> </tr> <tr> <td> <div class="G">Pañcāsītikoṭisatā,</div> </td> </tr> <tr> <td> <div class="G">sattatiṃsā ca koṭiyo.</div> </td> </tr> </table> </div></div><div class="q" id="p_20Ap2_1106"> <div class="divNumber">397.</div> <div class="p"> <table class="singleColumn"> <tr> <td> <div class="pN">1106</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1107"> <div class="divNumber">398.</div> <div class="p"> <table class="singleColumn"> <tr> <td> <div class="pN">1107</div> <div class="G">Paccekabuddhā vītarāgā,</div> </td> </tr> <tr> <td> <div class="G">aṭṭhaṭṭhamakakoṭiyo;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1108"> <div class="divNumber">399.</div> <div class="p"> <table class="singleColumn"> <tr> <td> <div class="pN">1108</div> <div class="G">Khīṇāsavā vītamalā,</div> </td> </tr> <tr> <td> <div class="G">asaṅkhiyā buddhasāvakā;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div></div><div class="q" id="p_20Ap2_1109"> <div class="divNumber">400.</div> <div class="p"> <table class="singleColumn"> <tr> <td> <div class="pN">1109</div> <div class="G">Evaṃ dhamme suciṇṇānaṃ,</div> </td> </tr> <tr> <td> <div class="G">sadā dhammassa cārinaṃ;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca.</div> </td> </tr> </table> </div></div><div class="q" id="p_20Ap2_1110"> <div class="divNumber">401.</div> <div class="p"> <table class="singleColumn"> <tr> <td> <div class="pN">1110</div> <div class="G">Dhammaṃ care sucaritaṃ,</div> </td> </tr> <tr> <td> <div class="G">na naṃ duccaritaṃ care;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca.</div> </td> </tr> </table> </div></div><div class="q" id="p_20Ap2_1111"> <div class="divNumber">402.</div> <div class="p"> <table class="singleColumn"> <tr> <td> <div class="pN">1111</div> <div class="G">Nibbinditvāna saṃsāre,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Sahassaparivārena,</div> </td> </tr> <tr> <td> <div class="G">pabbajitvā akiñcanā.</div> </td> </tr> </table> </div></div><div class="q" id="p_20Ap2_1112"> <div class="divNumber">403.</div> <div class="p"> <table class="singleColumn"> <tr> <td> <div class="pN">1112</div> <div class="G">Agāraṃ vijahitvāna,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Aḍḍhamāse asampatte,</div> </td> </tr> <tr> <td> <div class="G">catusaccamapāpuṇiṃ.</div> </td> </tr> </table> </div></div><div class="q" id="p_20Ap2_1113"> <div class="divNumber">404.</div> <div class="p"> <table class="singleColumn"> <tr> <td> <div class="pN">1113</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū janā,</div> </td> </tr> <tr> <td> <div class="G">sāgareyeva ūmiyo.</div> </td> </tr> </table> </div></div><div class="q" id="p_20Ap2_1114"> <div class="divNumber">405.</div> <div class="p"> <table class="singleColumn"> <tr> <td> <div class="pN">1114</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div></div><div class="q" id="p_20Ap2_1115"> <div class="divNumber">406.</div> <div class="p"> <table class="singleColumn"> <tr> <td> <div class="pN">1115</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap2_1116"> <div class="divNumber">407.</div> <div class="p"> <table class="singleColumn"> <tr> <td> <div class="pN">1116</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap2_1117"> <div class="divNumber">408.</div> <div class="p"> <table class="singleColumn"> <tr> <td> <div class="pN">1117</div> <div class="G">Evaṃ bahuvidhaṃ dukkhaṃ,</div> </td> </tr> <tr> <td> <div class="G">sampattī ca bahubbidhā;</div> </td> </tr> <tr> <td> <div class="G">Visuddhibhāvaṃ sampattā,</div> </td> </tr> <tr> <td> <div class="G">labhāmi sabbasampadā.</div> </td> </tr> </table> </div></div><div class="q" id="p_20Ap2_1118"> <div class="divNumber">409.</div> <div class="p"> <table class="singleColumn"> <tr> <td> <div class="pN">1118</div> <div class="G">Yā dadāti sakattānaṃ,</div> </td> </tr> <tr> <td> <div class="G">puññatthāya mahesino;</div> </td> </tr> <tr> <td> <div class="G">Sahāyasampadā honti,</div> </td> </tr> <tr> <td> <div class="G">nibbānapadamasaṅkhataṃ.</div> </td> </tr> </table> </div></div><div class="q" id="p_20Ap2_1119"> <div class="divNumber">410.</div> <div class="p"> <table class="singleColumn"> <tr> <td> <div class="pN">1119</div> <div class="G">Parikkhīṇaṃ atītañca,</div> </td> </tr> <tr> <td> <div class="G">Paccuppannaṃ anāgataṃ;</div> </td> </tr> <tr> <td> <div class="G">Sabbakammaṃ mamaṃ khīṇaṃ,</div> </td> </tr> <tr> <td> <div class="G">Pāde vandāmi cakkhuma”.</div> </td> </tr> </table> </div></div><div class="q" id="p_20Ap2_1120"> <div class="p"><span class="pN">1120</span>Itthaṃ sudaṃ yasodharā bhikkhunī bhagavato sammukhā imā gāthāyo abhāsitthāti. </div></div><div class="CENTER" id="p_20Ap2_1121"><span class="pN">1121</span>Yasodharātheriyāpadānaṃ aṭṭhamaṃ.</div></div><div>
<div class="b">
<a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/3">3 Kuṇḍalakesīvagga</a>
</div>
<div class="i">3.8 Yasodharātherīapadāna</div>
<div class="h">Kuṇḍalakesīvagga</div>
<div class="h">Yasodharātherīapadāna</div>
<div class="q" id="p_20Ap2_1022"> <div class="divNumber">314.</div> <div class="p"> <table class="singleColumn"> <tr> <td> <div class="pN">1022</div> <div class="G">Ekasmiṃ samaye ramme,</div> </td> </tr> <tr> <td> <div class="G">iddhe rājagahe pure;</div> </td> </tr> <tr> <td> <div class="G">Pabbhāramhi varekamhi,</div> </td> </tr> <tr> <td> <div class="G">vasante naranāyake.</div> </td> </tr> </table> </div>
</div>
<div class="q" id="p_20Ap2_1023"> <div class="divNumber">315.</div> <div class="p"> <table class="singleColumn"> <tr> <td> <div class="pN">1023</div> <div class="G">Vasantiyā tamhi nagare,</div> </td> </tr> <tr> <td> <div class="G">ramme bhikkhunupassaye;</div> </td> </tr> <tr> <td> <div class="G">Yasodharābhikkhuniyā,</div> </td> </tr> <tr> <td> <div class="G">evaṃ āsi vitakkitaṃ.</div> </td> </tr> </table> </div>
</div>
<div class="q" id="p_20Ap2_1024"> <div class="divNumber">316.</div> <div class="p"> <table class="singleColumn"> <tr> <td> <div class="pN">1024</div> <div class="G">“Suddhodano mahārājā,</div> </td> </tr> <tr> <td> <div class="G">gotamī ca pajāpatī;</div> </td> </tr> <tr> <td> <div class="G">Abhiññātā mahātherā,</div> </td> </tr> <tr> <td> <div class="G">theriyo ca mahiddhikā.</div> </td> </tr> </table> </div>
</div>
<div class="q" id="p_20Ap2_1025"> <div class="divNumber">317.</div> <div class="p"> <table class="singleColumn"> <tr> <td> <div class="pN">1025</div> <div class="G">Santiṃ gatāva āsuṃ te,</div> </td> </tr> <tr> <td> <div class="G">dīpaccīva nirāsavā;</div> </td> </tr> <tr> <td> <div class="G">Lokanāthe dharanteva,</div> </td> </tr> <tr> <td> <div class="G">ahampi ca sivaṃ padaṃ.</div> </td> </tr> </table> </div>
</div>
<div class="q" id="p_20Ap2_1026"> <div class="divNumber">318.</div> <div class="p"> <table class="singleColumn"> <tr> <td> <div class="pN">1026</div> <div class="G">Gamissāmī”ti cintetvā,</div> </td> </tr> <tr> <td> <div class="G">passantī āyumattano;</div> </td> </tr> <tr> <td> <div class="G">Passitvā āyusaṅkhāraṃ,</div> </td> </tr> <tr> <td> <div class="G">tadaheva khayaṃ gataṃ.</div> </td> </tr> </table> </div>
</div>
<div class="q" id="p_20Ap2_1027"> <div class="divNumber">319.</div> <div class="p"> <table class="singleColumn"> <tr> <td> <div class="pN">1027</div> <div class="G">Pattacīvaramādāya,</div> </td> </tr> <tr> <td> <div class="G">nikkhamitvā sakassamā;</div> </td> </tr> <tr> <td> <div class="G">Purakkhatā bhikkhunībhi,</div> </td> </tr> <tr> <td> <div class="G">satehi sahassehi sā.</div> </td> </tr> </table> </div>
</div>
<div class="q" id="p_20Ap2_1028"> <div class="divNumber">320.</div> <div class="p"> <table class="singleColumn"> <tr> <td> <div class="pN">1028</div> <div class="G">Mahiddhikā mahāpaññā,</div> </td> </tr> <tr> <td> <div class="G">sambuddhaṃ upasaṅkami;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">satthuno cakkalakkhaṇe;</div> </td> </tr> <tr> <td> <div class="G">Nisinnā ekamantamhi,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_20Ap2_1029"> <div class="divNumber">321.</div> <div class="p"> <table class="singleColumn"> <tr> <td> <div class="pN">1029</div> <div class="G">“Aṭṭhasattativassāhaṃ,</div> </td> </tr> <tr> <td> <div class="G">pacchimo vattate vayo;</div> </td> </tr> <tr> <td> <div class="G">Pabbhāramhi anuppattā,</div> </td> </tr> <tr> <td> <div class="G">ārocemi mahāmuni.</div> </td> </tr> </table> </div>
</div>
<div class="q" id="p_20Ap2_1030"> <div class="divNumber">322.</div> <div class="p"> <table class="singleColumn"> <tr> <td> <div class="pN">1030</div> <div class="G">Paripakko vayo mayhaṃ,</div> </td> </tr> <tr> <td> <div class="G">parittaṃ mama jīvitaṃ;</div> </td> </tr> <tr> <td> <div class="G">Pahāya vo gamissāmi,</div> </td> </tr> <tr> <td> <div class="G">kataṃ me saraṇamattano.</div> </td> </tr> </table> </div>
</div>
<div class="q" id="p_20Ap2_1031"> <div class="divNumber">323.</div> <div class="p"> <table class="singleColumn"> <tr> <td> <div class="pN">1031</div> <div class="G">Vayamhi pacchime kāle,</div> </td> </tr> <tr> <td> <div class="G">maraṇaṃ uparuddhati;</div> </td> </tr> <tr> <td> <div class="G">Ajjarattiṃ mahāvīra,</div> </td> </tr> <tr> <td> <div class="G">pāpuṇissāmi nibbutiṃ.</div> </td> </tr> </table> </div>
</div>
<div class="q" id="p_20Ap2_1032"> <div class="divNumber">324.</div> <div class="p"> <table class="singleColumn"> <tr> <td> <div class="pN">1032</div> <div class="G">Natthi jāti jarā byādhi,</div> </td> </tr> <tr> <td> <div class="G">maraṇañca mahāmune;</div> </td> </tr> <tr> <td> <div class="G">Ajarāmaraṇaṃ puraṃ,</div> </td> </tr> <tr> <td> <div class="G">gamissāmi asaṅkhataṃ.</div> </td> </tr> </table> </div>
</div>
<div class="q" id="p_20Ap2_1033"> <div class="divNumber">325.</div> <div class="p"> <table class="singleColumn"> <tr> <td> <div class="pN">1033</div> <div class="G">Yāvatā parisā nāma,</div> </td> </tr> <tr> <td> <div class="G">samupāsanti satthuno;</div> </td> </tr> <tr> <td> <div class="G">Aparādhamajānantī,</div> </td> </tr> <tr> <td> <div class="G">khamantaṃ sammukhā mune.</div> </td> </tr> </table> </div>
</div>
<div class="q" id="p_20Ap2_1034"> <div class="divNumber">326.</div> <div class="p"> <table class="singleColumn"> <tr> <td> <div class="pN">1034</div> <div class="G">Saṃsaritvā ca saṃsāre,</div> </td> </tr> <tr> <td> <div class="G">khalitañce mamaṃ tayi;</div> </td> </tr> <tr> <td> <div class="G">Ārocemi mahāvīra,</div> </td> </tr> <tr> <td> <div class="G">aparādhaṃ khamassu me”.</div> </td> </tr> </table> </div>
</div>
<div class="q" id="p_20Ap2_1035"> <div class="divNumber">327.</div> <div class="p"> <table class="singleColumn"> <tr> <td> <div class="pN">1035</div> <div class="G">Sutvāna vacanaṃ tassā,</div> </td> </tr> <tr> <td> <div class="G">munindo idamabravi;</div> </td> </tr> <tr> <td> <div class="G">“Kimuttaraṃ te vakkhāmi,</div> </td> </tr> <tr> <td> <div class="G">nibbānāya vajantiyā.</div> </td> </tr> </table> </div>
</div>
<div class="q" id="p_20Ap2_1036"> <div class="divNumber">328.</div> <div class="p"> <table class="singleColumn"> <tr> <td> <div class="pN">1036</div> <div class="G">Iddhiñcāpi nidassehi,</div> </td> </tr> <tr> <td> <div class="G">mama sāsanakārike;</div> </td> </tr> <tr> <td> <div class="G">Parisānañca sabbāsaṃ,</div> </td> </tr> <tr> <td> <div class="G">kaṅkhaṃ chindassu yāvatā”.</div> </td> </tr> </table> </div>
</div>
<div class="q" id="p_20Ap2_1037"> <div class="divNumber">329.</div> <div class="p"> <table class="singleColumn"> <tr> <td> <div class="pN">1037</div> <div class="G">Sutvā taṃ munino vācaṃ,</div> </td> </tr> <tr> <td> <div class="G">bhikkhunī sā yasodharā;</div> </td> </tr> <tr> <td> <div class="G">Vanditvā munirājaṃ taṃ,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_20Ap2_1038"> <div class="divNumber">330.</div> <div class="p"> <table class="singleColumn"> <tr> <td> <div class="pN">1038</div> <div class="G">“Yasodharā ahaṃ vīra,</div> </td> </tr> <tr> <td> <div class="G">agāre te pajāpati;</div> </td> </tr> <tr> <td> <div class="G">Sākiyamhi kule jātā,</div> </td> </tr> <tr> <td> <div class="G">itthiaṅge patiṭṭhitā.</div> </td> </tr> </table> </div>
</div>
<div class="q" id="p_20Ap2_1039"> <div class="divNumber">331.</div> <div class="p"> <table class="singleColumn"> <tr> <td> <div class="pN">1039</div> <div class="G">Thīnaṃ satasahassānaṃ,</div> </td> </tr> <tr> <td> <div class="G">navutīnaṃ chaduttari;</div> </td> </tr> <tr> <td> <div class="G">Agāre te ahaṃ vīra,</div> </td> </tr> <tr> <td> <div class="G">pāmokkhā sabbā issarā.</div> </td> </tr> </table> </div>
</div>
<div class="q" id="p_20Ap2_1040"> <div class="divNumber">332.</div> <div class="p"> <table class="singleColumn"> <tr> <td> <div class="pN">1040</div> <div class="G">Rūpācāraguṇūpetā,</div> </td> </tr> <tr> <td> <div class="G">yobbanaṭṭhā piyaṃvadā;</div> </td> </tr> <tr> <td> <div class="G">Sabbā maṃ apacāyanti,</div> </td> </tr> <tr> <td> <div class="G">devatā viya mānusā.</div> </td> </tr> </table> </div>
</div>
<div class="q" id="p_20Ap2_1041"> <div class="divNumber">333.</div> <div class="p"> <table class="singleColumn"> <tr> <td> <div class="pN">1041</div> <div class="G">Kaññāsatasahassapamukhā,</div> </td> </tr> <tr> <td> <div class="G">Sakyaputtanivesane;</div> </td> </tr> <tr> <td> <div class="G">Samānasukhadukkhatā,</div> </td> </tr> <tr> <td> <div class="G">Devatā viya nandane.</div> </td> </tr> </table> </div>
</div>
<div class="q" id="p_20Ap2_1042"> <div class="divNumber">334.</div> <div class="p"> <table class="singleColumn"> <tr> <td> <div class="pN">1042</div> <div class="G">Kāmadhātumatikkamma,</div> </td> </tr> <tr> <td> <div class="G">saṇṭhitā rūpadhātuyā;</div> </td> </tr> <tr> <td> <div class="G">Rūpena sadisā natthi,</div> </td> </tr> <tr> <td> <div class="G">ṭhapetvā lokanāyakaṃ”.</div> </td> </tr> </table> </div>
</div>
<div class="q" id="p_20Ap2_1043"> <div class="divNumber">335.</div> <div class="p"> <table class="singleColumn"> <tr> <td> <div class="pN">1043</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">iddhiṃ dassesi satthuno;</div> </td> </tr> <tr> <td> <div class="G">Nekā nānāvidhākārā,</div> </td> </tr> <tr> <td> <div class="G">mahāiddhīpi dassayī.</div> </td> </tr> </table> </div>
</div>
<div class="q" id="p_20Ap2_1044"> <div class="divNumber">336.</div> <div class="p"> <table class="singleColumn"> <tr> <td> <div class="pN">1044</div> <div class="G">Cakkavāḷasamaṃ kāyaṃ,</div> </td> </tr> <tr> <td> <div class="G">sīsaṃ uttarato kuru;</div> </td> </tr> <tr> <td> <div class="G">Ubho pakkhā duve dīpā,</div> </td> </tr> <tr> <td> <div class="G">jambudīpaṃ sarīrato.</div> </td> </tr> </table> </div>
</div>
<div class="q" id="p_20Ap2_1045"> <div class="divNumber">337.</div> <div class="p"> <table class="singleColumn"> <tr> <td> <div class="pN">1045</div> <div class="G">Dakkhiṇañca saraṃ piñchaṃ,</div> </td> </tr> <tr> <td> <div class="G">nānāsākhā tu pattakā;</div> </td> </tr> <tr> <td> <div class="G">Candañca sūriyañcakkhi,</div> </td> </tr> <tr> <td> <div class="G">merupabbatato sikhaṃ.</div> </td> </tr> </table> </div>
</div>
<div class="q" id="p_20Ap2_1046"> <div class="divNumber">338.</div> <div class="p"> <table class="singleColumn"> <tr> <td> <div class="pN">1046</div> <div class="G">Cakkavāḷagiriṃ tuṇḍaṃ,</div> </td> </tr> <tr> <td> <div class="G">jamburukkhaṃ samūlakaṃ;</div> </td> </tr> <tr> <td> <div class="G">Bījamānā upāgantvā,</div> </td> </tr> <tr> <td> <div class="G">vandantī lokanāyakaṃ.</div> </td> </tr> </table> </div>
</div>
<div class="q" id="p_20Ap2_1047"> <div class="divNumber">339.</div> <div class="p"> <table class="singleColumn"> <tr> <td> <div class="pN">1047</div> <div class="G">Hatthivaṇṇaṃ tathevassaṃ,</div> </td> </tr> <tr> <td> <div class="G">pabbataṃ jaladhiṃ tathā;</div> </td> </tr> <tr> <td> <div class="G">Candimaṃ sūriyaṃ meruṃ,</div> </td> </tr> <tr> <td> <div class="G">sakkavaṇṇañca dassayi.</div> </td> </tr> </table> </div>
</div>
<div class="q" id="p_20Ap2_1048"> <div class="divNumber">340.</div> <div class="p"> <table class="singleColumn"> <tr> <td> <div class="pN">1048</div> <div class="G">“Yasodharā ahaṃ vīra,</div> </td> </tr> <tr> <td> <div class="G">pāde vandāmi cakkhuma”;</div> </td> </tr> <tr> <td> <div class="G">Sahassalokadhātūnaṃ,</div> </td> </tr> <tr> <td> <div class="G">phullapadmena chādayi.</div> </td> </tr> </table> </div>
</div>
<div class="q" id="p_20Ap2_1049"> <div class="divNumber">341.</div> <div class="p"> <table class="singleColumn"> <tr> <td> <div class="pN">1049</div> <div class="G">Brahmavaṇṇañca māpetvā,</div> </td> </tr> <tr> <td> <div class="G">dhammaṃ desesi suññataṃ;</div> </td> </tr> <tr> <td> <div class="G">“Yasodharā ahaṃ vīra,</div> </td> </tr> <tr> <td> <div class="G">pāde vandāmi cakkhuma.</div> </td> </tr> </table> </div>
</div>
<div class="q" id="p_20Ap2_1050"> <div class="divNumber">342.</div> <div class="p"> <table class="singleColumn"> <tr> <td> <div class="pN">1050</div> <div class="G">Iddhīsu ca vasī homi,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homi mahāmuni.</div> </td> </tr> </table> </div>
</div>
<div class="q" id="p_20Ap2_1051"> <div class="divNumber">343.</div> <div class="p"> <table class="singleColumn"> <tr> <td> <div class="pN">1051</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_1052"> <div class="divNumber">344.</div> <div class="p"> <table class="singleColumn"> <tr> <td> <div class="pN">1052</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ mayhaṃ mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div>
</div>
<div class="q" id="p_20Ap2_1053"> <div class="divNumber">345.</div> <div class="p"> <table class="singleColumn"> <tr> <td> <div class="pN">1053</div> <div class="G">Pubbānaṃ lokanāthānaṃ,</div> </td> </tr> <tr> <td> <div class="G">saṅgamaṃ te nidassitaṃ;</div> </td> </tr> <tr> <td> <div class="G">Adhikāraṃ bahuṃ mayhaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1054"> <div class="divNumber">346.</div> <div class="p"> <table class="singleColumn"> <tr> <td> <div class="pN">1054</div> <div class="G">Yaṃ mayhaṃ pūritaṃ kammaṃ,</div> </td> </tr> <tr> <td> <div class="G">Kusalaṃ sarase mune;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">Puññaṃ upacitaṃ mayā.</div> </td> </tr> </table> </div>
</div>
<div class="q" id="p_20Ap2_1055"> <div class="divNumber">347.</div> <div class="p"> <table class="singleColumn"> <tr> <td> <div class="pN">1055</div> <div class="G">Abhabbaṭṭhāne vajjetvā,</div> </td> </tr> <tr> <td> <div class="G">vārayitvā anācaraṃ;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">sañcattaṃ jīvitaṃ mayā.</div> </td> </tr> </table> </div>
</div>
<div class="q" id="p_20Ap2_1056"> <div class="divNumber">348.</div> <div class="p"> <table class="singleColumn"> <tr> <td> <div class="pN">1056</div> <div class="G">Nekakoṭisahassāni,</div> </td> </tr> <tr> <td> <div class="G">bhariyatthāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div>
</div>
<div class="q" id="p_20Ap2_1057"> <div class="divNumber">349.</div> <div class="p"> <table class="singleColumn"> <tr> <td> <div class="pN">1057</div> <div class="G">Nekakoṭisahassāni,</div> </td> </tr> <tr> <td> <div class="G">upakārāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div>
</div>
<div class="q" id="p_20Ap2_1058"> <div class="divNumber">350.</div> <div class="p"> <table class="singleColumn"> <tr> <td> <div class="pN">1058</div> <div class="G">Nekakoṭisahassāni,</div> </td> </tr> <tr> <td> <div class="G">bhojanatthāyadāsi maṃ;</div> </td> </tr> <tr> <td> <div class="G">Na tattha vimanā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div>
</div>
<div class="q" id="p_20Ap2_1059"> <div class="divNumber">351.</div> <div class="p"> <table class="singleColumn"> <tr> <td> <div class="pN">1059</div> <div class="G">Nekakoṭisahassāni,</div> </td> </tr> <tr> <td> <div class="G">jīvitāni pariccajiṃ;</div> </td> </tr> <tr> <td> <div class="G">Bhayamokkhaṃ karissanti,</div> </td> </tr> <tr> <td> <div class="G">dadāmi mama jīvitaṃ.</div> </td> </tr> </table> </div>
</div>
<div class="q" id="p_20Ap2_1060"> <div class="divNumber">352.</div> <div class="p"> <table class="singleColumn"> <tr> <td> <div class="pN">1060</div> <div class="G">Aṅgagate alaṅkāre,</div> </td> </tr> <tr> <td> <div class="G">vatthe nānāvidhe bahū;</div> </td> </tr> <tr> <td> <div class="G">Itthimaṇḍe na gūhāmi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div>
</div>
<div class="q" id="p_20Ap2_1061"> <div class="divNumber">353.</div> <div class="p"> <table class="singleColumn"> <tr> <td> <div class="pN">1061</div> <div class="G">Dhanadhaññapariccāgaṃ,</div> </td> </tr> <tr> <td> <div class="G">gāmāni nigamāni ca;</div> </td> </tr> <tr> <td> <div class="G">Khettaṃ puttā ca dhītā ca,</div> </td> </tr> <tr> <td> <div class="G">pariccattā mahāmuni.</div> </td> </tr> </table> </div>
</div>
<div class="q" id="p_20Ap2_1062"> <div class="divNumber">354.</div> <div class="p"> <table class="singleColumn"> <tr> <td> <div class="pN">1062</div> <div class="G">Hatthī assā gavā cāpi,</div> </td> </tr> <tr> <td> <div class="G">dāsiyo paricārikā;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">pariccattā asaṅkhiyā.</div> </td> </tr> </table> </div>
</div>
<div class="q" id="p_20Ap2_1063"> <div class="divNumber">355.</div> <div class="p"> <table class="singleColumn"> <tr> <td> <div class="pN">1063</div> <div class="G">Yaṃ mayhaṃ paṭimantesi,</div> </td> </tr> <tr> <td> <div class="G">dānaṃ dassāmi yācake;</div> </td> </tr> <tr> <td> <div class="G">Vimanaṃ me na passāmi,</div> </td> </tr> <tr> <td> <div class="G">dadato dānamuttamaṃ.</div> </td> </tr> </table> </div>
</div>
<div class="q" id="p_20Ap2_1064"> <div class="divNumber">356.</div> <div class="p"> <table class="singleColumn"> <tr> <td> <div class="pN">1064</div> <div class="G">Nānāvidhaṃ bahuṃ dukkhaṃ,</div> </td> </tr> <tr> <td> <div class="G">saṃsāre ca bahubbidhe;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">anubhuttaṃ asaṅkhiyaṃ.</div> </td> </tr> </table> </div>
</div>
<div class="q" id="p_20Ap2_1065"> <div class="divNumber">357.</div> <div class="p"> <table class="singleColumn"> <tr> <td> <div class="pN">1065</div> <div class="G">Sukhappattānumodāmi,</div> </td> </tr> <tr> <td> <div class="G">na ca dukkhesu dummanā;</div> </td> </tr> <tr> <td> <div class="G">Sabbattha tulitā homi,</div> </td> </tr> <tr> <td> <div class="G">tuyhatthāya mahāmuni.</div> </td> </tr> </table> </div>
</div>
<div class="q" id="p_20Ap2_1066"> <div class="divNumber">358.</div> <div class="p"> <table class="singleColumn"> <tr> <td> <div class="pN">1066</div> <div class="G">Anumaggena sambuddho,</div> </td> </tr> <tr> <td> <div class="G">yaṃ dhammaṃ abhinīhari;</div> </td> </tr> <tr> <td> <div class="G">Anubhotvā sukhaṃ dukkhaṃ,</div> </td> </tr> <tr> <td> <div class="G">patto bodhiṃ mahāmuni.</div> </td> </tr> </table> </div>
</div>
<div class="q" id="p_20Ap2_1067"> <div class="divNumber">359.</div> <div class="p"> <table class="singleColumn"> <tr> <td> <div class="pN">1067</div> <div class="G">Brahmadevañca sambuddhaṃ,</div> </td> </tr> <tr> <td> <div class="G">gotamaṃ lokanāyakaṃ;</div> </td> </tr> <tr> <td> <div class="G">Aññesaṃ lokanāthānaṃ,</div> </td> </tr> <tr> <td> <div class="G">saṅgamaṃ te bahuṃ mayā.</div> </td> </tr> </table> </div>
</div>
<div class="q" id="p_20Ap2_1068"> <div class="divNumber">360.</div> <div class="p"> <table class="singleColumn"> <tr> <td> <div class="pN">1068</div> <div class="G">Adhikāraṃ bahuṃ mayhaṃ,</div> </td> </tr> <tr> <td> <div class="G">tuyhatthāya mahāmuni;</div> </td> </tr> <tr> <td> <div class="G">Gavesato buddhadhamme,</div> </td> </tr> <tr> <td> <div class="G">ahaṃ te paricārikā.</div> </td> </tr> </table> </div>
</div>
<div class="q" id="p_20Ap2_1069"> <div class="divNumber">361.</div> <div class="p"> <table class="singleColumn"> <tr> <td> <div class="pN">1069</div> <div class="G">Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Dīpaṅkaro mahāvīro,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div>
</div>
<div class="q" id="p_20Ap2_1070"> <div class="divNumber">362.</div> <div class="p"> <table class="singleColumn"> <tr> <td> <div class="pN">1070</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div>
</div>
<div class="q" id="p_20Ap2_1071"> <div class="divNumber">363.</div> <div class="p"> <table class="singleColumn"> <tr> <td> <div class="pN">1071</div> <div class="G">Tena kālena so āsi,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Maggañca paṭiyādesi,</div> </td> </tr> <tr> <td> <div class="G">āyato sabbadassino.</div> </td> </tr> </table> </div>
</div>
<div class="q" id="p_20Ap2_1072"> <div class="divNumber">364.</div> <div class="p"> <table class="singleColumn"> <tr> <td> <div class="pN">1072</div> <div class="G">Tena kālenahaṃ āsiṃ,</div> </td> </tr> <tr> <td> <div class="G">kaññā brāhmaṇasambhavā;</div> </td> </tr> <tr> <td> <div class="G">Sumittā nāma nāmena,</div> </td> </tr> <tr> <td> <div class="G">upagacchiṃ samāgamaṃ.</div> </td> </tr> </table> </div>
</div>
<div class="q" id="p_20Ap2_1073"> <div class="divNumber">365.</div> <div class="p"> <table class="singleColumn"> <tr> <td> <div class="pN">1073</div> <div class="G">Aṭṭha uppalahatthāni,</div> </td> </tr> <tr> <td> <div class="G">pūjanatthāya satthuno;</div> </td> </tr> <tr> <td> <div class="G">Ādāya janasammajjhe,</div> </td> </tr> <tr> <td> <div class="G">addasaṃ isimuggataṃ.</div> </td> </tr> </table> </div>
</div>
<div class="q" id="p_20Ap2_1074"> <div class="divNumber">366.</div> <div class="p"> <table class="singleColumn"> <tr> <td> <div class="pN">1074</div> <div class="G">Cirānugataṃ dayitaṃ,</div> </td> </tr> <tr> <td> <div class="G">atikkantaṃ manoharaṃ;</div> </td> </tr> <tr> <td> <div class="G">Disvā tadā amaññissaṃ,</div> </td> </tr> <tr> <td> <div class="G">saphalaṃ jīvitaṃ mama.</div> </td> </tr> </table> </div>
</div>
<div class="q" id="p_20Ap2_1075"> <div class="divNumber">367.</div> <div class="p"> <table class="singleColumn"> <tr> <td> <div class="pN">1075</div> <div class="G">Parakkamaṃ taṃ saphalaṃ,</div> </td> </tr> <tr> <td> <div class="G">addasaṃ isino tadā;</div> </td> </tr> <tr> <td> <div class="G">Pubbakammena sambuddhe,</div> </td> </tr> <tr> <td> <div class="G">cittañcāpi pasīdi me.</div> </td> </tr> </table> </div>
</div>
<div class="q" id="p_20Ap2_1076"> <div class="divNumber">368.</div> <div class="p"> <table class="singleColumn"> <tr> <td> <div class="pN">1076</div> <div class="G">Bhiyyo cittaṃ pasādesiṃ,</div> </td> </tr> <tr> <td> <div class="G">ise uggatamānase;</div> </td> </tr> <tr> <td> <div class="G">Deyyaṃ aññaṃ na passāmi,</div> </td> </tr> <tr> <td> <div class="G">demi pupphāni te isi.</div> </td> </tr> </table> </div>
</div>
<div class="q" id="p_20Ap2_1077"> <div class="divNumber">369.</div> <div class="p"> <table class="singleColumn"> <tr> <td> <div class="pN">1077</div> <div class="G">‘Pañca hatthā tava hontu,</div> </td> </tr> <tr> <td> <div class="G">tayo hontu mamaṃ ise;</div> </td> </tr> <tr> <td> <div class="G">Tena saddhiṃ samā hontu,</div> </td> </tr> <tr> <td> <div class="G">bodhatthāya tavaṃ ise’.</div> </td> </tr> </table> </div>
</div>
<div class="CENTER" id="p_20Ap2_1078">
<span class="pN">1078</span>Catutthaṃ bhāṇavāraṃ.</div>
<div class="q" id="p_20Ap2_1079"> <div class="divNumber">370.</div> <div class="p"> <table class="singleColumn"> <tr> <td> <div class="pN">1079</div> <div class="G">Isi gahetvā pupphāni,</div> </td> </tr> <tr> <td> <div class="G">āgacchantaṃ mahāyasaṃ;</div> </td> </tr> <tr> <td> <div class="G">Pūjesi janasammajjhe,</div> </td> </tr> <tr> <td> <div class="G">bodhatthāya mahāisi.</div> </td> </tr> </table> </div>
</div>
<div class="q" id="p_20Ap2_1080"> <div class="divNumber">371.</div> <div class="p"> <table class="singleColumn"> <tr> <td> <div class="pN">1080</div> <div class="G">Passitvā janasammajjhe,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Viyākāsi mahāvīro,</div> </td> </tr> <tr> <td> <div class="G">isi muggatamānasaṃ.</div> </td> </tr> </table> </div>
</div>
<div class="q" id="p_20Ap2_1081"> <div class="divNumber">372.</div> <div class="p"> <table class="singleColumn"> <tr> <td> <div class="pN">1081</div> <div class="G">Aparimeyye ito kappe,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Mama kammaṃ viyākāsi,</div> </td> </tr> <tr> <td> <div class="G">ujubhāvaṃ mahāmuni.</div> </td> </tr> </table> </div>
</div>
<div class="q" id="p_20Ap2_1082"> <div class="divNumber">373.</div> <div class="p"> <table class="singleColumn"> <tr> <td> <div class="pN">1082</div> <div class="G">‘Samacittā samakammā,</div> </td> </tr> <tr> <td> <div class="G">samakārī bhavissati;</div> </td> </tr> <tr> <td> <div class="G">Piyā hessati kammena,</div> </td> </tr> <tr> <td> <div class="G">tuyhatthāya mahāisi.</div> </td> </tr> </table> </div>
</div>
<div class="q" id="p_20Ap2_1083"> <div class="divNumber">374.</div> <div class="p"> <table class="singleColumn"> <tr> <td> <div class="pN">1083</div> <div class="G">Sudassanā supiyā ca,</div> </td> </tr> <tr> <td> <div class="G">manāpā piyavādinī;</div> </td> </tr> <tr> <td> <div class="G">Tassa dhammesu dāyādā,</div> </td> </tr> <tr> <td> <div class="G">viharissati iddhikā.</div> </td> </tr> </table> </div>
</div>
<div class="q" id="p_20Ap2_1084"> <div class="divNumber">375.</div> <div class="p"> <table class="singleColumn"> <tr> <td> <div class="pN">1084</div> <div class="G">Yathāpi bhaṇḍasāmuggaṃ,</div> </td> </tr> <tr> <td> <div class="G">anurakkhati sāmino;</div> </td> </tr> <tr> <td> <div class="G">Evaṃ kusaladhammānaṃ,</div> </td> </tr> <tr> <td> <div class="G">anurakkhissate ayaṃ.</div> </td> </tr> </table> </div>
</div>
<div class="q" id="p_20Ap2_1085"> <div class="divNumber">376.</div> <div class="p"> <table class="singleColumn"> <tr> <td> <div class="pN">1085</div> <div class="G">Tassa te anukampantī,</div> </td> </tr> <tr> <td> <div class="G">pūrayissati pāramī;</div> </td> </tr> <tr> <td> <div class="G">Sīhova pañjaraṃ bhetvā,</div> </td> </tr> <tr> <td> <div class="G">pāpuṇissati bodhiyaṃ’.</div> </td> </tr> </table> </div>
</div>
<div class="q" id="p_20Ap2_1086"> <div class="divNumber">377.</div> <div class="p"> <table class="singleColumn"> <tr> <td> <div class="pN">1086</div> <div class="G">Aparimeyye ito kappe,</div> </td> </tr> <tr> <td> <div class="G">yaṃ maṃ buddho viyākarī;</div> </td> </tr> <tr> <td> <div class="G">Taṃ vācaṃ anumodentī,</div> </td> </tr> <tr> <td> <div class="G">evaṃkārī bhaviṃ ahaṃ.</div> </td> </tr> </table> </div>
</div>
<div class="q" id="p_20Ap2_1087"> <div class="divNumber">378.</div> <div class="p"> <table class="singleColumn"> <tr> <td> <div class="pN">1087</div> <div class="G">Tassa kammassa sukatassa,</div> </td> </tr> <tr> <td> <div class="G">tattha cittaṃ pasādayiṃ;</div> </td> </tr> <tr> <td> <div class="G">Devamanussakaṃ yoniṃ,</div> </td> </tr> <tr> <td> <div class="G">anubhotvā asaṅkhiyaṃ.</div> </td> </tr> </table> </div>
</div>
<div class="q" id="p_20Ap2_1088"> <div class="divNumber">379.</div> <div class="p"> <table class="singleColumn"> <tr> <td> <div class="pN">1088</div> <div class="G">Sukhadukkhenubhotvāhaṃ,</div> </td> </tr> <tr> <td> <div class="G">devesu mānusesu ca;</div> </td> </tr> <tr> <td> <div class="G">Pacchime bhave sampatte,</div> </td> </tr> <tr> <td> <div class="G">ajāyiṃ sākiye kule.</div> </td> </tr> </table> </div>
</div>
<div class="q" id="p_20Ap2_1089"> <div class="divNumber">380.</div> <div class="p"> <table class="singleColumn"> <tr> <td> <div class="pN">1089</div> <div class="G">Rūpavatī bhogavatī,</div> </td> </tr> <tr> <td> <div class="G">yasasīlavatī tato;</div> </td> </tr> <tr> <td> <div class="G">Sabbaṅgasampadā homi,</div> </td> </tr> <tr> <td> <div class="G">kulesu abhisakkatā.</div> </td> </tr> </table> </div>
</div>
<div class="q" id="p_20Ap2_1090"> <div class="divNumber">381.</div> <div class="p"> <table class="singleColumn"> <tr> <td> <div class="pN">1090</div> <div class="G">Lābhaṃ silokaṃ sakkāraṃ,</div> </td> </tr> <tr> <td> <div class="G">lokadhammasamāgamaṃ;</div> </td> </tr> <tr> <td> <div class="G">Cittañca dukkhitaṃ natthi,</div> </td> </tr> <tr> <td> <div class="G">vasāmi akutobhayā.</div> </td> </tr> </table> </div>
</div>
<div class="q" id="p_20Ap2_1091"> <div class="divNumber">382.</div> <div class="p"> <table class="singleColumn"> <tr> <td> <div class="pN">1091</div> <div class="G">Vuttañhetaṃ bhagavatā,</div> </td> </tr> <tr> <td> <div class="G">‘rañño antepure tadā;</div> </td> </tr> <tr> <td> <div class="G">Khattiyānaṃ pure vīra,</div> </td> </tr> <tr> <td> <div class="G">upakārañca niddisi.</div> </td> </tr> </table> </div>
</div>
<div class="q" id="p_20Ap2_1092"> <div class="divNumber">383.</div> <div class="p"> <table class="singleColumn"> <tr> <td> <div class="pN">1092</div> <div class="G">Upakārā ca yā nārī,</div> </td> </tr> <tr> <td> <div class="G">yā ca nārī sukhe dukhe;</div> </td> </tr> <tr> <td> <div class="G">Atthakkhāyī ca yā nārī,</div> </td> </tr> <tr> <td> <div class="G">yā ca nārīnukampikā’.</div> </td> </tr> </table> </div>
</div>
<div class="q" id="p_20Ap2_1093"> <div class="divNumber">384.</div> <div class="p"> <table class="singleColumn"> <tr> <td> <div class="pN">1093</div> <div class="G">Pañcakoṭisatā buddhā,</div> </td> </tr> <tr> <td> <div class="G">navakoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div>
</div>
<div class="q" id="p_20Ap2_1094"> <div class="divNumber">385.</div> <div class="p"> <table class="singleColumn"> <tr> <td> <div class="pN">1094</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Ekādasakoṭisatā,</div> </td> </tr> <tr> <td> <div class="G">buddhā dvādasa koṭiyo.</div> </td> </tr> </table> </div>
</div>
<div class="q" id="p_20Ap2_1095"> <div class="divNumber">386.</div> <div class="p"> <table class="singleColumn"> <tr> <td> <div class="pN">1095</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1096"> <div class="divNumber">387.</div> <div class="p"> <table class="singleColumn"> <tr> <td> <div class="pN">1096</div> <div class="G">Vīsakoṭisatā buddhā,</div> </td> </tr> <tr> <td> <div class="G">tiṃsakoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div>
</div>
<div class="q" id="p_20Ap2_1097"> <div class="divNumber">388.</div> <div class="p"> <table class="singleColumn"> <tr> <td> <div class="pN">1097</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Cattālīsakoṭisatā,</div> </td> </tr> <tr> <td> <div class="G">paññāsa koṭisatāni ca.</div> </td> </tr> </table> </div>
</div>
<div class="q" id="p_20Ap2_1098"> <div class="divNumber">389.</div> <div class="p"> <table class="singleColumn"> <tr> <td> <div class="pN">1098</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1099"> <div class="divNumber">390.</div> <div class="p"> <table class="singleColumn"> <tr> <td> <div class="pN">1099</div> <div class="G">Saṭṭhikoṭisatā buddhā,</div> </td> </tr> <tr> <td> <div class="G">sattatikoṭisatāni ca;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div>
</div>
<div class="q" id="p_20Ap2_1100"> <div class="divNumber">391.</div> <div class="p"> <table class="singleColumn"> <tr> <td> <div class="pN">1100</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Asītikoṭisatā buddhā,</div> </td> </tr> <tr> <td> <div class="G">navutikoṭisatāni ca.</div> </td> </tr> </table> </div>
</div>
<div class="q" id="p_20Ap2_1101"> <div class="divNumber">392.</div> <div class="p"> <table class="singleColumn"> <tr> <td> <div class="pN">1101</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1102"> <div class="divNumber">393.</div> <div class="p"> <table class="singleColumn"> <tr> <td> <div class="pN">1102</div> <div class="G">Koṭisatasahassāni,</div> </td> </tr> <tr> <td> <div class="G">honti lokagganāyakā;</div> </td> </tr> <tr> <td> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div>
</div>
<div class="q" id="p_20Ap2_1103"> <div class="divNumber">394.</div> <div class="p"> <table class="singleColumn"> <tr> <td> <div class="pN">1103</div> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me;</div> </td> </tr> <tr> <td> <div class="G">Navakoṭisahassāni,</div> </td> </tr> <tr> <td> <div class="G">apare lokanāyakā.</div> </td> </tr> </table> </div>
</div>
<div class="q" id="p_20Ap2_1104"> <div class="divNumber">395.</div> <div class="p"> <table class="singleColumn"> <tr> <td> <div class="pN">1104</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1105"> <div class="divNumber">396.</div> <div class="p"> <table class="singleColumn"> <tr> <td> <div class="pN">1105</div> <div class="G">Koṭisatasahassāni,</div> </td> </tr> <tr> <td> <div class="G">pañcāsītimahesinaṃ;</div> </td> </tr> <tr> <td> <div class="G">Pañcāsītikoṭisatā,</div> </td> </tr> <tr> <td> <div class="G">sattatiṃsā ca koṭiyo.</div> </td> </tr> </table> </div>
</div>
<div class="q" id="p_20Ap2_1106"> <div class="divNumber">397.</div> <div class="p"> <table class="singleColumn"> <tr> <td> <div class="pN">1106</div> <div class="G">Etesaṃ devadevānaṃ,</div> </td> </tr> <tr> <td> <div class="G">mahādānaṃ pavattayiṃ;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1107"> <div class="divNumber">398.</div> <div class="p"> <table class="singleColumn"> <tr> <td> <div class="pN">1107</div> <div class="G">Paccekabuddhā vītarāgā,</div> </td> </tr> <tr> <td> <div class="G">aṭṭhaṭṭhamakakoṭiyo;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1108"> <div class="divNumber">399.</div> <div class="p"> <table class="singleColumn"> <tr> <td> <div class="pN">1108</div> <div class="G">Khīṇāsavā vītamalā,</div> </td> </tr> <tr> <td> <div class="G">asaṅkhiyā buddhasāvakā;</div> </td> </tr> <tr> <td> <div class="G">Adhikāraṃ mahā mayhaṃ,</div> </td> </tr> <tr> <td> <div class="G">dhammarāja suṇohi me.</div> </td> </tr> </table> </div>
</div>
<div class="q" id="p_20Ap2_1109"> <div class="divNumber">400.</div> <div class="p"> <table class="singleColumn"> <tr> <td> <div class="pN">1109</div> <div class="G">Evaṃ dhamme suciṇṇānaṃ,</div> </td> </tr> <tr> <td> <div class="G">sadā dhammassa cārinaṃ;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca.</div> </td> </tr> </table> </div>
</div>
<div class="q" id="p_20Ap2_1110"> <div class="divNumber">401.</div> <div class="p"> <table class="singleColumn"> <tr> <td> <div class="pN">1110</div> <div class="G">Dhammaṃ care sucaritaṃ,</div> </td> </tr> <tr> <td> <div class="G">na naṃ duccaritaṃ care;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca.</div> </td> </tr> </table> </div>
</div>
<div class="q" id="p_20Ap2_1111"> <div class="divNumber">402.</div> <div class="p"> <table class="singleColumn"> <tr> <td> <div class="pN">1111</div> <div class="G">Nibbinditvāna saṃsāre,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Sahassaparivārena,</div> </td> </tr> <tr> <td> <div class="G">pabbajitvā akiñcanā.</div> </td> </tr> </table> </div>
</div>
<div class="q" id="p_20Ap2_1112"> <div class="divNumber">403.</div> <div class="p"> <table class="singleColumn"> <tr> <td> <div class="pN">1112</div> <div class="G">Agāraṃ vijahitvāna,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Aḍḍhamāse asampatte,</div> </td> </tr> <tr> <td> <div class="G">catusaccamapāpuṇiṃ.</div> </td> </tr> </table> </div>
</div>
<div class="q" id="p_20Ap2_1113"> <div class="divNumber">404.</div> <div class="p"> <table class="singleColumn"> <tr> <td> <div class="pN">1113</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū janā,</div> </td> </tr> <tr> <td> <div class="G">sāgareyeva ūmiyo.</div> </td> </tr> </table> </div>
</div>
<div class="q" id="p_20Ap2_1114"> <div class="divNumber">405.</div> <div class="p"> <table class="singleColumn"> <tr> <td> <div class="pN">1114</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_1115"> <div class="divNumber">406.</div> <div class="p"> <table class="singleColumn"> <tr> <td> <div class="pN">1115</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1116"> <div class="divNumber">407.</div> <div class="p"> <table class="singleColumn"> <tr> <td> <div class="pN">1116</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1117"> <div class="divNumber">408.</div> <div class="p"> <table class="singleColumn"> <tr> <td> <div class="pN">1117</div> <div class="G">Evaṃ bahuvidhaṃ dukkhaṃ,</div> </td> </tr> <tr> <td> <div class="G">sampattī ca bahubbidhā;</div> </td> </tr> <tr> <td> <div class="G">Visuddhibhāvaṃ sampattā,</div> </td> </tr> <tr> <td> <div class="G">labhāmi sabbasampadā.</div> </td> </tr> </table> </div>
</div>
<div class="q" id="p_20Ap2_1118"> <div class="divNumber">409.</div> <div class="p"> <table class="singleColumn"> <tr> <td> <div class="pN">1118</div> <div class="G">Yā dadāti sakattānaṃ,</div> </td> </tr> <tr> <td> <div class="G">puññatthāya mahesino;</div> </td> </tr> <tr> <td> <div class="G">Sahāyasampadā honti,</div> </td> </tr> <tr> <td> <div class="G">nibbānapadamasaṅkhataṃ.</div> </td> </tr> </table> </div>
</div>
<div class="q" id="p_20Ap2_1119"> <div class="divNumber">410.</div> <div class="p"> <table class="singleColumn"> <tr> <td> <div class="pN">1119</div> <div class="G">Parikkhīṇaṃ atītañca,</div> </td> </tr> <tr> <td> <div class="G">Paccuppannaṃ anāgataṃ;</div> </td> </tr> <tr> <td> <div class="G">Sabbakammaṃ mamaṃ khīṇaṃ,</div> </td> </tr> <tr> <td> <div class="G">Pāde vandāmi cakkhuma”.</div> </td> </tr> </table> </div>
</div>
<div class="q" id="p_20Ap2_1120"> <div class="p">
<span class="pN">1120</span>Itthaṃ sudaṃ yasodharā bhikkhunī bhagavato sammukhā imā gāthāyo abhāsitthāti. </div>
</div>
<div class="CENTER" id="p_20Ap2_1121">
<span class="pN">1121</span>Yasodharātheriyāpadānaṃ aṭṭhamaṃ.</div>
</div>
