<div><div class="b"><a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/3">3 Kuṇḍalakesīvagga</a></div><div class="i">3.10 Yasodharāpamukhaaṭṭhārasabhikkhunīsahassaapadāna</div><div class="h">Kuṇḍalakesīvagga</div><div class="h">Yasodharāpamukhaaṭṭhārasabhikkhunīsahassaapadāna</div><div class="q" id="p_20Ap2_1139"> <div class="divNumber">426.</div> <div class="p"> <table class="singleColumn"> <tr> <td> <div class="pN">1139</div> <div class="G">Aṭṭhārasasahassāni,</div> </td> </tr> <tr> <td> <div class="G">bhikkhunī sakyasambhavā;</div> </td> </tr> <tr> <td> <div class="G">Yasodharāpamukhāni,</div> </td> </tr> <tr> <td> <div class="G">sambuddhaṃ upasaṅkamuṃ.</div> </td> </tr> </table> </div></div><div class="q" id="p_20Ap2_1140"> <div class="divNumber">427.</div> <div class="p"> <table class="singleColumn"> <tr> <td> <div class="pN">1140</div> <div class="G">Aṭṭhārasasahassāni,</div> </td> </tr> <tr> <td> <div class="G">sabbā honti mahiddhikā;</div> </td> </tr> <tr> <td> <div class="G">Vandantī munino pāde,</div> </td> </tr> <tr> <td> <div class="G">ārocenti yathābalaṃ.</div> </td> </tr> </table> </div></div><div class="q" id="p_20Ap2_1141"> <div class="divNumber">428.</div> <div class="p"> <table class="singleColumn"> <tr> <td> <div class="pN">1141</div> <div class="G">“Jāti khīṇā jarā byādhi,</div> </td> </tr> <tr> <td> <div class="G">maraṇañca mahāmuni;</div> </td> </tr> <tr> <td> <div class="G">Anāsavaṃ padaṃ santaṃ,</div> </td> </tr> <tr> <td> <div class="G">amataṃ yāma nāyaka.</div> </td> </tr> </table> </div></div><div class="q" id="p_20Ap2_1142"> <div class="divNumber">429.</div> <div class="p"> <table class="singleColumn"> <tr> <td> <div class="pN">1142</div> <div class="G">Khalitañce pure atthi,</div> </td> </tr> <tr> <td> <div class="G">sabbāsampi mahāmuni;</div> </td> </tr> <tr> <td> <div class="G">Aparādhamajānantī,</div> </td> </tr> <tr> <td> <div class="G">khama amhaṃ vināyaka”.</div> </td> </tr> </table> </div></div><div class="q" id="p_20Ap2_1143"> <div class="divNumber">430.</div> <div class="p"> <table class="singleColumn"> <tr> <td> <div class="pN">1143</div> <div class="G">“Iddhiñcāpi nidassetha,</div> </td> </tr> <tr> <td> <div class="G">mama sāsanakārikā;</div> </td> </tr> <tr> <td> <div class="G">Parisānañca sabbāsaṃ,</div> </td> </tr> <tr> <td> <div class="G">kaṅkhaṃ chindatha yāvatā”.</div> </td> </tr> </table> </div></div><div class="q" id="p_20Ap2_1144"> <div class="divNumber">431.</div> <div class="p"> <table class="singleColumn"> <tr> <td> <div class="pN">1144</div> <div class="G">“Yasodharā mahāvīra,</div> </td> </tr> <tr> <td> <div class="G">manāpā piyadassanā;</div> </td> </tr> <tr> <td> <div class="G">Sabbā tuyhaṃ mahāvīra,</div> </td> </tr> <tr> <td> <div class="G">agārasmiṃ pajāpati.</div> </td> </tr> </table> </div></div><div class="q" id="p_20Ap2_1145"> <div class="divNumber">432.</div> <div class="p"> <table class="singleColumn"> <tr> <td> <div class="pN">1145</div> <div class="G">Thīnaṃ satasahassānaṃ,</div> </td> </tr> <tr> <td> <div class="G">navutīnaṃ chaduttari;</div> </td> </tr> <tr> <td> <div class="G">Agāre te mayaṃ vīra,</div> </td> </tr> <tr> <td> <div class="G">pāmokkhā sabbā issarā.</div> </td> </tr> </table> </div></div><div class="q" id="p_20Ap2_1146"> <div class="divNumber">433.</div> <div class="p"> <table class="singleColumn"> <tr> <td> <div class="pN">1146</div> <div class="G">Rūpācāraguṇūpetā,</div> </td> </tr> <tr> <td> <div class="G">yobbanaṭṭhā piyaṃvadā;</div> </td> </tr> <tr> <td> <div class="G">Sabbā no apacāyanti,</div> </td> </tr> <tr> <td> <div class="G">devatā viya mānusā.</div> </td> </tr> </table> </div></div><div class="q" id="p_20Ap2_1147"> <div class="divNumber">434.</div> <div class="p"> <table class="singleColumn"> <tr> <td> <div class="pN">1147</div> <div class="G">Aṭṭhārasasahassāni,</div> </td> </tr> <tr> <td> <div class="G">sabbā sākiyasambhavā;</div> </td> </tr> <tr> <td> <div class="G">Yasodharāsahassāni,</div> </td> </tr> <tr> <td> <div class="G">pāmokkhā issarā tadā.</div> </td> </tr> </table> </div></div><div class="q" id="p_20Ap2_1148"> <div class="divNumber">435.</div> <div class="p"> <table class="singleColumn"> <tr> <td> <div class="pN">1148</div> <div class="G">Kāmadhātumatikkamma,</div> </td> </tr> <tr> <td> <div class="G">saṇṭhitā rūpadhātuyā;</div> </td> </tr> <tr> <td> <div class="G">Rūpena sadisā natthi,</div> </td> </tr> <tr> <td> <div class="G">sahassānaṃ mahāmuni”.</div> </td> </tr> </table> </div></div><div class="q" id="p_20Ap2_1149"> <div class="divNumber">436.</div> <div class="p"> <table class="singleColumn"> <tr> <td> <div class="pN">1149</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">iddhiṃ dassaṃsu satthuno;</div> </td> </tr> <tr> <td> <div class="G">Nekā nānāvidhākārā,</div> </td> </tr> <tr> <td> <div class="G">mahāiddhīpi dassayuṃ.</div> </td> </tr> </table> </div></div><div class="q" id="p_20Ap2_1150"> <div class="divNumber">437.</div> <div class="p"> <table class="singleColumn"> <tr> <td> <div class="pN">1150</div> <div class="G">Cakkavāḷasamaṃ kāyaṃ,</div> </td> </tr> <tr> <td> <div class="G">sīsaṃ uttarato kuru;</div> </td> </tr> <tr> <td> <div class="G">Ubho pakkhā duve dīpā,</div> </td> </tr> <tr> <td> <div class="G">jambudīpaṃ sarīrato.</div> </td> </tr> </table> </div></div><div class="q" id="p_20Ap2_1151"> <div class="divNumber">438.</div> <div class="p"> <table class="singleColumn"> <tr> <td> <div class="pN">1151</div> <div class="G">Dakkhiṇañca saraṃ piñchaṃ,</div> </td> </tr> <tr> <td> <div class="G">nānāsākhā tu pattakā;</div> </td> </tr> <tr> <td> <div class="G">Candañca sūriyañcakkhi,</div> </td> </tr> <tr> <td> <div class="G">merupabbatato sikhaṃ.</div> </td> </tr> </table> </div></div><div class="q" id="p_20Ap2_1152"> <div class="divNumber">439.</div> <div class="p"> <table class="singleColumn"> <tr> <td> <div class="pN">1152</div> <div class="G">Cakkavāḷagiriṃ tuṇḍaṃ,</div> </td> </tr> <tr> <td> <div class="G">jamburukkhaṃ samūlakaṃ;</div> </td> </tr> <tr> <td> <div class="G">Bījamānā upāgantvā,</div> </td> </tr> <tr> <td> <div class="G">vandantī lokanāyakaṃ.</div> </td> </tr> </table> </div></div><div class="q" id="p_20Ap2_1153"> <div class="divNumber">440.</div> <div class="p"> <table class="singleColumn"> <tr> <td> <div class="pN">1153</div> <div class="G">Hatthivaṇṇaṃ tathevassaṃ,</div> </td> </tr> <tr> <td> <div class="G">pabbataṃ jaladhiṃ tathā;</div> </td> </tr> <tr> <td> <div class="G">Candañca sūriyaṃ meruṃ,</div> </td> </tr> <tr> <td> <div class="G">sakkavaṇṇañca dassayuṃ.</div> </td> </tr> </table> </div></div><div class="q" id="p_20Ap2_1154"> <div class="divNumber">441.</div> <div class="p"> <table class="singleColumn"> <tr> <td> <div class="pN">1154</div> <div class="G">“Yasodharā mayaṃ vīra,</div> </td> </tr> <tr> <td> <div class="G">pāde vandāma cakkhuma;</div> </td> </tr> <tr> <td> <div class="G">Tava cirapabhāvena,</div> </td> </tr> <tr> <td> <div class="G">nipphannā naranāyaka.</div> </td> </tr> </table> </div></div><div class="q" id="p_20Ap2_1155"> <div class="divNumber">442.</div> <div class="p"> <table class="singleColumn"> <tr> <td> <div class="pN">1155</div> <div class="G">Iddhīsu ca vasī homa,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homa mahāmune.</div> </td> </tr> </table> </div></div><div class="q" id="p_20Ap2_1156"> <div class="divNumber">443.</div> <div class="p"> <table class="singleColumn"> <tr> <td> <div class="pN">1156</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div></div><div class="q" id="p_20Ap2_1157"> <div class="divNumber">444.</div> <div class="p"> <table class="singleColumn"> <tr> <td> <div class="pN">1157</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ amhaṃ mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div></div><div class="q" id="p_20Ap2_1158"> <div class="divNumber">445.</div> <div class="p"> <table class="singleColumn"> <tr> <td> <div class="pN">1158</div> <div class="G">Pubbānaṃ lokanāthānaṃ,</div> </td> </tr> <tr> <td> <div class="G">saṅgamaṃ no nidassitaṃ;</div> </td> </tr> <tr> <td> <div class="G">Adhikārā bahū amhaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1159"> <div class="divNumber">446.</div> <div class="p"> <table class="singleColumn"> <tr> <td> <div class="pN">1159</div> <div class="G">Yaṃ amhaṃ pūritaṃ kammaṃ,</div> </td> </tr> <tr> <td> <div class="G">kusalaṃ sarase mune;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">puññānupacitāni no.</div> </td> </tr> </table> </div></div><div class="q" id="p_20Ap2_1160"> <div class="divNumber">447.</div> <div class="p"> <table class="singleColumn"> <tr> <td> <div class="pN">1160</div> <div class="G">Abhabbaṭṭhāne vajjetvā,</div> </td> </tr> <tr> <td> <div class="G">vārayimha anācaraṃ;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">cattāni jīvitāni no.</div> </td> </tr> </table> </div></div><div class="q" id="p_20Ap2_1161"> <div class="divNumber">448.</div> <div class="p"> <table class="singleColumn"> <tr> <td> <div class="pN">1161</div> <div class="G">Nekakoṭisahassāni,</div> </td> </tr> <tr> <td> <div class="G">bhariyatthāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1162"> <div class="divNumber">449.</div> <div class="p"> <table class="singleColumn"> <tr> <td> <div class="pN">1162</div> <div class="G">Nekakoṭisahassāni,</div> </td> </tr> <tr> <td> <div class="G">upakārāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1163"> <div class="divNumber">450.</div> <div class="p"> <table class="singleColumn"> <tr> <td> <div class="pN">1163</div> <div class="G">Nekakoṭisahassāni,</div> </td> </tr> <tr> <td> <div class="G">bhojanatthāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1164"> <div class="divNumber">451.</div> <div class="p"> <table class="singleColumn"> <tr> <td> <div class="pN">1164</div> <div class="G">Nekakoṭisahassāni,</div> </td> </tr> <tr> <td> <div class="G">jīvitāni cajimhase;</div> </td> </tr> <tr> <td> <div class="G">Bhayamokkhaṃ karissāma,</div> </td> </tr> <tr> <td> <div class="G">jīvitāni cajimhase.</div> </td> </tr> </table> </div></div><div class="q" id="p_20Ap2_1165"> <div class="divNumber">452.</div> <div class="p"> <table class="singleColumn"> <tr> <td> <div class="pN">1165</div> <div class="G">Aṅgagate alaṅkāre,</div> </td> </tr> <tr> <td> <div class="G">vatthe nānāvidhe bahū;</div> </td> </tr> <tr> <td> <div class="G">Itthibhaṇḍe na gūhāma,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1166"> <div class="divNumber">453.</div> <div class="p"> <table class="singleColumn"> <tr> <td> <div class="pN">1166</div> <div class="G">Dhanadhaññapariccāgaṃ,</div> </td> </tr> <tr> <td> <div class="G">gāmāni nigamāni ca;</div> </td> </tr> <tr> <td> <div class="G">Khettaṃ puttā ca dhītā ca,</div> </td> </tr> <tr> <td> <div class="G">pariccattā mahāmune.</div> </td> </tr> </table> </div></div><div class="q" id="p_20Ap2_1167"> <div class="divNumber">454.</div> <div class="p"> <table class="singleColumn"> <tr> <td> <div class="pN">1167</div> <div class="G">Hatthī assā gavā cāpi,</div> </td> </tr> <tr> <td> <div class="G">dāsiyo paricārikā;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">pariccattaṃ asaṅkhiyaṃ.</div> </td> </tr> </table> </div></div><div class="q" id="p_20Ap2_1168"> <div class="divNumber">455.</div> <div class="p"> <table class="singleColumn"> <tr> <td> <div class="pN">1168</div> <div class="G">Yaṃ amhe paṭimantesi,</div> </td> </tr> <tr> <td> <div class="G">‘dānaṃ dassāma yācake’;</div> </td> </tr> <tr> <td> <div class="G">Vimanaṃ no na passāma,</div> </td> </tr> <tr> <td> <div class="G">dadato dānamuttamaṃ.</div> </td> </tr> </table> </div></div><div class="q" id="p_20Ap2_1169"> <div class="divNumber">456.</div> <div class="p"> <table class="singleColumn"> <tr> <td> <div class="pN">1169</div> <div class="G">Nānāvidhaṃ bahuṃ dukkhaṃ,</div> </td> </tr> <tr> <td> <div class="G">saṃsāre ca bahubbidhe;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">anubhuttaṃ asaṅkhiyaṃ.</div> </td> </tr> </table> </div></div><div class="q" id="p_20Ap2_1170"> <div class="divNumber">457.</div> <div class="p"> <table class="singleColumn"> <tr> <td> <div class="pN">1170</div> <div class="G">Sukhappattānumodāma,</div> </td> </tr> <tr> <td> <div class="G">na ca dukkhesu dummanā;</div> </td> </tr> <tr> <td> <div class="G">Sabbattha tulitā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div></div><div class="q" id="p_20Ap2_1171"> <div class="divNumber">458.</div> <div class="p"> <table class="singleColumn"> <tr> <td> <div class="pN">1171</div> <div class="G">Anumaggena sambuddho,</div> </td> </tr> <tr> <td> <div class="G">yaṃ dhammaṃ abhinīhari;</div> </td> </tr> <tr> <td> <div class="G">Anubhotvā sukhaṃ dukkhaṃ,</div> </td> </tr> <tr> <td> <div class="G">patto bodhiṃ mahāmune.</div> </td> </tr> </table> </div></div><div class="q" id="p_20Ap2_1172"> <div class="divNumber">459.</div> <div class="p"> <table class="singleColumn"> <tr> <td> <div class="pN">1172</div> <div class="G">Brahmadevañca sambuddhaṃ,</div> </td> </tr> <tr> <td> <div class="G">gotamaṃ lokanāyakaṃ;</div> </td> </tr> <tr> <td> <div class="G">Aññesaṃ lokanāthānaṃ,</div> </td> </tr> <tr> <td> <div class="G">saṅgamaṃ tehi no bahū.</div> </td> </tr> </table> </div></div><div class="q" id="p_20Ap2_1173"> <div class="divNumber">460.</div> <div class="p"> <table class="singleColumn"> <tr> <td> <div class="pN">1173</div> <div class="G">Adhikāraṃ bahuṃ amhe,</div> </td> </tr> <tr> <td> <div class="G">tuyhatthāya mahāmune;</div> </td> </tr> <tr> <td> <div class="G">Gavesato buddhadhamme,</div> </td> </tr> <tr> <td> <div class="G">mayaṃ te paricārikā.</div> </td> </tr> </table> </div></div><div class="q" id="p_20Ap2_1174"> <div class="divNumber">461.</div> <div class="p"> <table class="singleColumn"> <tr> <td> <div class="pN">1174</div> <div class="G">Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Dīpaṅkaro mahāvīro,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div></div><div class="q" id="p_20Ap2_1175"> <div class="divNumber">462.</div> <div class="p"> <table class="singleColumn"> <tr> <td> <div class="pN">1175</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div></div><div class="q" id="p_20Ap2_1176"> <div class="divNumber">463.</div> <div class="p"> <table class="singleColumn"> <tr> <td> <div class="pN">1176</div> <div class="G">Tena kālena so āsi,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Maggañca paṭiyādesi,</div> </td> </tr> <tr> <td> <div class="G">āyato sabbadassino.</div> </td> </tr> </table> </div></div><div class="q" id="p_20Ap2_1177"> <div class="divNumber">464.</div> <div class="p"> <table class="singleColumn"> <tr> <td> <div class="pN">1177</div> <div class="G">Tena kālena ahumha,</div> </td> </tr> <tr> <td> <div class="G">sabbā brāhmaṇasambhavā;</div> </td> </tr> <tr> <td> <div class="G">Thalūdajāni pupphāni,</div> </td> </tr> <tr> <td> <div class="G">āharimha samāgamaṃ.</div> </td> </tr> </table> </div></div><div class="q" id="p_20Ap2_1178"> <div class="divNumber">465.</div> <div class="p"> <table class="singleColumn"> <tr> <td> <div class="pN">1178</div> <div class="G">Tasmiṃ so samaye buddho,</div> </td> </tr> <tr> <td> <div class="G">dīpaṅkaro mahāyaso;</div> </td> </tr> <tr> <td> <div class="G">Viyākāsi mahāvīro,</div> </td> </tr> <tr> <td> <div class="G">isimuggatamānasaṃ.</div> </td> </tr> </table> </div></div><div class="q" id="p_20Ap2_1179"> <div class="divNumber">466.</div> <div class="p"> <table class="singleColumn"> <tr> <td> <div class="pN">1179</div> <div class="G">Calatī ravatī puthavī,</div> </td> </tr> <tr> <td> <div class="G">saṅkampati sadevake;</div> </td> </tr> <tr> <td> <div class="G">Tassa kammaṃ pakittente,</div> </td> </tr> <tr> <td> <div class="G">isimuggatamānasaṃ.</div> </td> </tr> </table> </div></div><div class="q" id="p_20Ap2_1180"> <div class="divNumber">467.</div> <div class="p"> <table class="singleColumn"> <tr> <td> <div class="pN">1180</div> <div class="G">Devakaññā manussā ca,</div> </td> </tr> <tr> <td> <div class="G">mayañcāpi sadevakā;</div> </td> </tr> <tr> <td> <div class="G">Nānāpūjanīyaṃ bhaṇḍaṃ,</div> </td> </tr> <tr> <td> <div class="G">pūjayitvāna patthayuṃ.</div> </td> </tr> </table> </div></div><div class="q" id="p_20Ap2_1181"> <div class="divNumber">468.</div> <div class="p"> <table class="singleColumn"> <tr> <td> <div class="pN">1181</div> <div class="G">Tesaṃ buddho viyākāsi,</div> </td> </tr> <tr> <td> <div class="G">jotidīpa sanāmako;</div> </td> </tr> <tr> <td> <div class="G">‘Ajja ye patthitā atthi,</div> </td> </tr> <tr> <td> <div class="G">te bhavissanti sammukhā’.</div> </td> </tr> </table> </div></div><div class="q" id="p_20Ap2_1182"> <div class="divNumber">469.</div> <div class="p"> <table class="singleColumn"> <tr> <td> <div class="pN">1182</div> <div class="G">Aparimeyye ito kappe,</div> </td> </tr> <tr> <td> <div class="G">yaṃ no buddho viyākari;</div> </td> </tr> <tr> <td> <div class="G">Taṃ vācamanumodentā,</div> </td> </tr> <tr> <td> <div class="G">evaṃkārī ahumha no.</div> </td> </tr> </table> </div></div><div class="q" id="p_20Ap2_1183"> <div class="divNumber">470.</div> <div class="p"> <table class="singleColumn"> <tr> <td> <div class="pN">1183</div> <div class="G">Tassa kammassa sukatassa,</div> </td> </tr> <tr> <td> <div class="G">tassa cittaṃ pasādayuṃ;</div> </td> </tr> <tr> <td> <div class="G">Devamānusikaṃ yoniṃ,</div> </td> </tr> <tr> <td> <div class="G">anubhotvā asaṅkhiyaṃ.</div> </td> </tr> </table> </div></div><div class="q" id="p_20Ap2_1184"> <div class="divNumber">471.</div> <div class="p"> <table class="singleColumn"> <tr> <td> <div class="pN">1184</div> <div class="G">Sukhadukkhenubhotvāna,</div> </td> </tr> <tr> <td> <div class="G">devesu mānusesu ca;</div> </td> </tr> <tr> <td> <div class="G">Pacchime bhave sampatte,</div> </td> </tr> <tr> <td> <div class="G">jātāmha sākiye kule.</div> </td> </tr> </table> </div></div><div class="q" id="p_20Ap2_1185"> <div class="divNumber">472.</div> <div class="p"> <table class="singleColumn"> <tr> <td> <div class="pN">1185</div> <div class="G">Rūpavatī bhogavatī,</div> </td> </tr> <tr> <td> <div class="G">yasasīlavatī tato;</div> </td> </tr> <tr> <td> <div class="G">Sabbaṅgasampadā homa,</div> </td> </tr> <tr> <td> <div class="G">kulesu abhisakkatā.</div> </td> </tr> </table> </div></div><div class="q" id="p_20Ap2_1186"> <div class="divNumber">473.</div> <div class="p"> <table class="singleColumn"> <tr> <td> <div class="pN">1186</div> <div class="G">Lābhaṃ silokaṃ sakkāraṃ,</div> </td> </tr> <tr> <td> <div class="G">lokadhammasamāgamaṃ;</div> </td> </tr> <tr> <td> <div class="G">Cittañca dukkhitaṃ natthi,</div> </td> </tr> <tr> <td> <div class="G">vasāma akutobhayā.</div> </td> </tr> </table> </div></div><div class="q" id="p_20Ap2_1187"> <div class="divNumber">474.</div> <div class="p"> <table class="singleColumn"> <tr> <td> <div class="pN">1187</div> <div class="G">Vuttañhetaṃ bhagavatā,</div> </td> </tr> <tr> <td> <div class="G">‘rañño antepure tadā;</div> </td> </tr> <tr> <td> <div class="G">Khattiyānaṃ pure vīra,</div> </td> </tr> <tr> <td> <div class="G">upakārañca niddisi.</div> </td> </tr> </table> </div></div><div class="q" id="p_20Ap2_1188"> <div class="divNumber">475.</div> <div class="p"> <table class="singleColumn"> <tr> <td> <div class="pN">1188</div> <div class="G">Upakārā ca yā nārī,</div> </td> </tr> <tr> <td> <div class="G">yā ca nārī sukhe dukhe;</div> </td> </tr> <tr> <td> <div class="G">Atthakkhāyī ca yā nārī,</div> </td> </tr> <tr> <td> <div class="G">yā ca nārīnukampikā.</div> </td> </tr> </table> </div></div><div class="q" id="p_20Ap2_1189"> <div class="divNumber">476.</div> <div class="p"> <table class="singleColumn"> <tr> <td> <div class="pN">1189</div> <div class="G">Dhammaṃ care sucaritaṃ,</div> </td> </tr> <tr> <td> <div class="G">na naṃ duccaritaṃ care;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca’.</div> </td> </tr> </table> </div></div><div class="q" id="p_20Ap2_1190"> <div class="divNumber">477.</div> <div class="p"> <table class="singleColumn"> <tr> <td> <div class="pN">1190</div> <div class="G">Agāraṃ vijahitvāna,</div> </td> </tr> <tr> <td> <div class="G">pabbajimhanagāriyaṃ;</div> </td> </tr> <tr> <td> <div class="G">Aḍḍhamāse asampatte,</div> </td> </tr> <tr> <td> <div class="G">catusaccaṃ phusimha no.</div> </td> </tr> </table> </div></div><div class="q" id="p_20Ap2_1191"> <div class="divNumber">478.</div> <div class="p"> <table class="singleColumn"> <tr> <td> <div class="pN">1191</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū amhe,</div> </td> </tr> <tr> <td> <div class="G">sāgarasseva ūmiyo.</div> </td> </tr> </table> </div></div><div class="q" id="p_20Ap2_1192"> <div class="divNumber">479.</div> <div class="p"> <table class="singleColumn"> <tr> <td> <div class="pN">1192</div> <div class="G">Kilesā jhāpitā amhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgīva bandhanaṃ chetvā,</div> </td> </tr> <tr> <td> <div class="G">viharāma anāsavā.</div> </td> </tr> </table> </div></div><div class="q" id="p_20Ap2_1193"> <div class="divNumber">480.</div> <div class="p"> <table class="singleColumn"> <tr> <td> <div class="pN">1193</div> <div class="G">Svāgataṃ vata no āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap2_1194"> <div class="divNumber">481.</div> <div class="p"> <table class="singleColumn"> <tr> <td> <div class="pN">1194</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap2_1195"> <div class="divNumber">482.</div> <div class="p"> <table class="singleColumn"> <tr> <td> <div class="pN">1195</div> <div class="G">Evaṃ bahuvidhaṃ dukkhaṃ,</div> </td> </tr> <tr> <td> <div class="G">sampattī ca bahubbidhā;</div> </td> </tr> <tr> <td> <div class="G">Visuddhabhāvaṃ sampattā,</div> </td> </tr> <tr> <td> <div class="G">labhāma sabbasampadā.</div> </td> </tr> </table> </div></div><div class="q" id="p_20Ap2_1196"> <div class="divNumber">483.</div> <div class="p"> <table class="singleColumn"> <tr> <td> <div class="pN">1196</div> <div class="G">Yā dadanti sakattānaṃ,</div> </td> </tr> <tr> <td> <div class="G">puññatthāya mahesino;</div> </td> </tr> <tr> <td> <div class="G">Sahāyasampadā honti,</div> </td> </tr> <tr> <td> <div class="G">nibbānapadamasaṅkhataṃ.</div> </td> </tr> </table> </div></div><div class="q" id="p_20Ap2_1197"> <div class="divNumber">484.</div> <div class="p"> <table class="singleColumn"> <tr> <td> <div class="pN">1197</div> <div class="G">Parikkhīṇaṃ atītañca,</div> </td> </tr> <tr> <td> <div class="G">paccuppannaṃ anāgataṃ;</div> </td> </tr> <tr> <td> <div class="G">Sabbakammampi no khīṇaṃ,</div> </td> </tr> <tr> <td> <div class="G">pāde vandāma cakkhuma”.</div> </td> </tr> </table> </div></div><div class="q" id="p_20Ap2_1198"> <div class="divNumber">485.</div> <div class="p"> <table class="singleColumn"> <tr> <td> <div class="pN">1198</div> <div class="G">“Nibbānāya vadantīnaṃ,</div> </td> </tr> <tr> <td> <div class="G">Kiṃ vo vakkhāma uttari;</div> </td> </tr> <tr> <td> <div class="G">Santasaṅkhatadosañhi,</div> </td> </tr> <tr> <td> <div class="G">Pappotha amataṃ padaṃ”. (1126)</div> </td> </tr> </table> </div></div><div class="q" id="p_20Ap2_1199"> <div class="p"><span class="pN">1199</span>Itthaṃ sudaṃ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti. </div></div><div class="CENTER" id="p_20Ap2_1200"><span class="pN">1200</span>Yasodharāpamukhaaṭṭhārasabhikkhunīsahassāpadānaṃ dasamaṃ.</div><div class="ENDH3" id="p_20Ap2_1201"><span class="pN">1201</span>Kuṇḍalakesīvaggo tatiyo.</div><div class="SUMMARY" id="p_20Ap2_1202"><span class="pN">1202</span><span class="firstLetter">T</span>assuddānaṃ</div><div class="q" id="p_20Ap2_1203"> <div class="p"> <table class="singleColumn"> <tr> <td> <div class="pN">1203</div> <div class="G">Kuṇḍalā gotamī ceva,</div> </td> </tr> <tr> <td> <div class="G">dhammadinnā ca sakulā;</div> </td> </tr> <tr> <td> <div class="G">Varanandā ca soṇā ca,</div> </td> </tr> <tr> <td> <div class="G">kāpilānī yasodharā.</div> </td> </tr> </table> </div></div><div class="q" id="p_20Ap2_1204"> <div class="p"> <table class="singleColumn"> <tr> <td> <div class="pN">1204</div> <div class="G">Dasasahassabhikkhunī,</div> </td> </tr> <tr> <td> <div class="G">aṭṭhārasasahassakā;</div> </td> </tr> <tr> <td> <div class="G">Gāthāsatāni cattāri,</div> </td> </tr> <tr> <td> <div class="G">cha ca sattatimeva ca.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/20Ap2">20Ap2 Therīapadānapāḷi</a> » <a href="/tipitaka/20Ap2/3">3 Kuṇḍalakesīvagga</a>
</div>
<div class="i">3.10 Yasodharāpamukhaaṭṭhārasabhikkhunīsahassaapadāna</div>
<div class="h">Kuṇḍalakesīvagga</div>
<div class="h">Yasodharāpamukhaaṭṭhārasabhikkhunīsahassaapadāna</div>
<div class="q" id="p_20Ap2_1139"> <div class="divNumber">426.</div> <div class="p"> <table class="singleColumn"> <tr> <td> <div class="pN">1139</div> <div class="G">Aṭṭhārasasahassāni,</div> </td> </tr> <tr> <td> <div class="G">bhikkhunī sakyasambhavā;</div> </td> </tr> <tr> <td> <div class="G">Yasodharāpamukhāni,</div> </td> </tr> <tr> <td> <div class="G">sambuddhaṃ upasaṅkamuṃ.</div> </td> </tr> </table> </div>
</div>
<div class="q" id="p_20Ap2_1140"> <div class="divNumber">427.</div> <div class="p"> <table class="singleColumn"> <tr> <td> <div class="pN">1140</div> <div class="G">Aṭṭhārasasahassāni,</div> </td> </tr> <tr> <td> <div class="G">sabbā honti mahiddhikā;</div> </td> </tr> <tr> <td> <div class="G">Vandantī munino pāde,</div> </td> </tr> <tr> <td> <div class="G">ārocenti yathābalaṃ.</div> </td> </tr> </table> </div>
</div>
<div class="q" id="p_20Ap2_1141"> <div class="divNumber">428.</div> <div class="p"> <table class="singleColumn"> <tr> <td> <div class="pN">1141</div> <div class="G">“Jāti khīṇā jarā byādhi,</div> </td> </tr> <tr> <td> <div class="G">maraṇañca mahāmuni;</div> </td> </tr> <tr> <td> <div class="G">Anāsavaṃ padaṃ santaṃ,</div> </td> </tr> <tr> <td> <div class="G">amataṃ yāma nāyaka.</div> </td> </tr> </table> </div>
</div>
<div class="q" id="p_20Ap2_1142"> <div class="divNumber">429.</div> <div class="p"> <table class="singleColumn"> <tr> <td> <div class="pN">1142</div> <div class="G">Khalitañce pure atthi,</div> </td> </tr> <tr> <td> <div class="G">sabbāsampi mahāmuni;</div> </td> </tr> <tr> <td> <div class="G">Aparādhamajānantī,</div> </td> </tr> <tr> <td> <div class="G">khama amhaṃ vināyaka”.</div> </td> </tr> </table> </div>
</div>
<div class="q" id="p_20Ap2_1143"> <div class="divNumber">430.</div> <div class="p"> <table class="singleColumn"> <tr> <td> <div class="pN">1143</div> <div class="G">“Iddhiñcāpi nidassetha,</div> </td> </tr> <tr> <td> <div class="G">mama sāsanakārikā;</div> </td> </tr> <tr> <td> <div class="G">Parisānañca sabbāsaṃ,</div> </td> </tr> <tr> <td> <div class="G">kaṅkhaṃ chindatha yāvatā”.</div> </td> </tr> </table> </div>
</div>
<div class="q" id="p_20Ap2_1144"> <div class="divNumber">431.</div> <div class="p"> <table class="singleColumn"> <tr> <td> <div class="pN">1144</div> <div class="G">“Yasodharā mahāvīra,</div> </td> </tr> <tr> <td> <div class="G">manāpā piyadassanā;</div> </td> </tr> <tr> <td> <div class="G">Sabbā tuyhaṃ mahāvīra,</div> </td> </tr> <tr> <td> <div class="G">agārasmiṃ pajāpati.</div> </td> </tr> </table> </div>
</div>
<div class="q" id="p_20Ap2_1145"> <div class="divNumber">432.</div> <div class="p"> <table class="singleColumn"> <tr> <td> <div class="pN">1145</div> <div class="G">Thīnaṃ satasahassānaṃ,</div> </td> </tr> <tr> <td> <div class="G">navutīnaṃ chaduttari;</div> </td> </tr> <tr> <td> <div class="G">Agāre te mayaṃ vīra,</div> </td> </tr> <tr> <td> <div class="G">pāmokkhā sabbā issarā.</div> </td> </tr> </table> </div>
</div>
<div class="q" id="p_20Ap2_1146"> <div class="divNumber">433.</div> <div class="p"> <table class="singleColumn"> <tr> <td> <div class="pN">1146</div> <div class="G">Rūpācāraguṇūpetā,</div> </td> </tr> <tr> <td> <div class="G">yobbanaṭṭhā piyaṃvadā;</div> </td> </tr> <tr> <td> <div class="G">Sabbā no apacāyanti,</div> </td> </tr> <tr> <td> <div class="G">devatā viya mānusā.</div> </td> </tr> </table> </div>
</div>
<div class="q" id="p_20Ap2_1147"> <div class="divNumber">434.</div> <div class="p"> <table class="singleColumn"> <tr> <td> <div class="pN">1147</div> <div class="G">Aṭṭhārasasahassāni,</div> </td> </tr> <tr> <td> <div class="G">sabbā sākiyasambhavā;</div> </td> </tr> <tr> <td> <div class="G">Yasodharāsahassāni,</div> </td> </tr> <tr> <td> <div class="G">pāmokkhā issarā tadā.</div> </td> </tr> </table> </div>
</div>
<div class="q" id="p_20Ap2_1148"> <div class="divNumber">435.</div> <div class="p"> <table class="singleColumn"> <tr> <td> <div class="pN">1148</div> <div class="G">Kāmadhātumatikkamma,</div> </td> </tr> <tr> <td> <div class="G">saṇṭhitā rūpadhātuyā;</div> </td> </tr> <tr> <td> <div class="G">Rūpena sadisā natthi,</div> </td> </tr> <tr> <td> <div class="G">sahassānaṃ mahāmuni”.</div> </td> </tr> </table> </div>
</div>
<div class="q" id="p_20Ap2_1149"> <div class="divNumber">436.</div> <div class="p"> <table class="singleColumn"> <tr> <td> <div class="pN">1149</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">iddhiṃ dassaṃsu satthuno;</div> </td> </tr> <tr> <td> <div class="G">Nekā nānāvidhākārā,</div> </td> </tr> <tr> <td> <div class="G">mahāiddhīpi dassayuṃ.</div> </td> </tr> </table> </div>
</div>
<div class="q" id="p_20Ap2_1150"> <div class="divNumber">437.</div> <div class="p"> <table class="singleColumn"> <tr> <td> <div class="pN">1150</div> <div class="G">Cakkavāḷasamaṃ kāyaṃ,</div> </td> </tr> <tr> <td> <div class="G">sīsaṃ uttarato kuru;</div> </td> </tr> <tr> <td> <div class="G">Ubho pakkhā duve dīpā,</div> </td> </tr> <tr> <td> <div class="G">jambudīpaṃ sarīrato.</div> </td> </tr> </table> </div>
</div>
<div class="q" id="p_20Ap2_1151"> <div class="divNumber">438.</div> <div class="p"> <table class="singleColumn"> <tr> <td> <div class="pN">1151</div> <div class="G">Dakkhiṇañca saraṃ piñchaṃ,</div> </td> </tr> <tr> <td> <div class="G">nānāsākhā tu pattakā;</div> </td> </tr> <tr> <td> <div class="G">Candañca sūriyañcakkhi,</div> </td> </tr> <tr> <td> <div class="G">merupabbatato sikhaṃ.</div> </td> </tr> </table> </div>
</div>
<div class="q" id="p_20Ap2_1152"> <div class="divNumber">439.</div> <div class="p"> <table class="singleColumn"> <tr> <td> <div class="pN">1152</div> <div class="G">Cakkavāḷagiriṃ tuṇḍaṃ,</div> </td> </tr> <tr> <td> <div class="G">jamburukkhaṃ samūlakaṃ;</div> </td> </tr> <tr> <td> <div class="G">Bījamānā upāgantvā,</div> </td> </tr> <tr> <td> <div class="G">vandantī lokanāyakaṃ.</div> </td> </tr> </table> </div>
</div>
<div class="q" id="p_20Ap2_1153"> <div class="divNumber">440.</div> <div class="p"> <table class="singleColumn"> <tr> <td> <div class="pN">1153</div> <div class="G">Hatthivaṇṇaṃ tathevassaṃ,</div> </td> </tr> <tr> <td> <div class="G">pabbataṃ jaladhiṃ tathā;</div> </td> </tr> <tr> <td> <div class="G">Candañca sūriyaṃ meruṃ,</div> </td> </tr> <tr> <td> <div class="G">sakkavaṇṇañca dassayuṃ.</div> </td> </tr> </table> </div>
</div>
<div class="q" id="p_20Ap2_1154"> <div class="divNumber">441.</div> <div class="p"> <table class="singleColumn"> <tr> <td> <div class="pN">1154</div> <div class="G">“Yasodharā mayaṃ vīra,</div> </td> </tr> <tr> <td> <div class="G">pāde vandāma cakkhuma;</div> </td> </tr> <tr> <td> <div class="G">Tava cirapabhāvena,</div> </td> </tr> <tr> <td> <div class="G">nipphannā naranāyaka.</div> </td> </tr> </table> </div>
</div>
<div class="q" id="p_20Ap2_1155"> <div class="divNumber">442.</div> <div class="p"> <table class="singleColumn"> <tr> <td> <div class="pN">1155</div> <div class="G">Iddhīsu ca vasī homa,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homa mahāmune.</div> </td> </tr> </table> </div>
</div>
<div class="q" id="p_20Ap2_1156"> <div class="divNumber">443.</div> <div class="p"> <table class="singleColumn"> <tr> <td> <div class="pN">1156</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_1157"> <div class="divNumber">444.</div> <div class="p"> <table class="singleColumn"> <tr> <td> <div class="pN">1157</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ amhaṃ mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div>
</div>
<div class="q" id="p_20Ap2_1158"> <div class="divNumber">445.</div> <div class="p"> <table class="singleColumn"> <tr> <td> <div class="pN">1158</div> <div class="G">Pubbānaṃ lokanāthānaṃ,</div> </td> </tr> <tr> <td> <div class="G">saṅgamaṃ no nidassitaṃ;</div> </td> </tr> <tr> <td> <div class="G">Adhikārā bahū amhaṃ,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1159"> <div class="divNumber">446.</div> <div class="p"> <table class="singleColumn"> <tr> <td> <div class="pN">1159</div> <div class="G">Yaṃ amhaṃ pūritaṃ kammaṃ,</div> </td> </tr> <tr> <td> <div class="G">kusalaṃ sarase mune;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">puññānupacitāni no.</div> </td> </tr> </table> </div>
</div>
<div class="q" id="p_20Ap2_1160"> <div class="divNumber">447.</div> <div class="p"> <table class="singleColumn"> <tr> <td> <div class="pN">1160</div> <div class="G">Abhabbaṭṭhāne vajjetvā,</div> </td> </tr> <tr> <td> <div class="G">vārayimha anācaraṃ;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">cattāni jīvitāni no.</div> </td> </tr> </table> </div>
</div>
<div class="q" id="p_20Ap2_1161"> <div class="divNumber">448.</div> <div class="p"> <table class="singleColumn"> <tr> <td> <div class="pN">1161</div> <div class="G">Nekakoṭisahassāni,</div> </td> </tr> <tr> <td> <div class="G">bhariyatthāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1162"> <div class="divNumber">449.</div> <div class="p"> <table class="singleColumn"> <tr> <td> <div class="pN">1162</div> <div class="G">Nekakoṭisahassāni,</div> </td> </tr> <tr> <td> <div class="G">upakārāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1163"> <div class="divNumber">450.</div> <div class="p"> <table class="singleColumn"> <tr> <td> <div class="pN">1163</div> <div class="G">Nekakoṭisahassāni,</div> </td> </tr> <tr> <td> <div class="G">bhojanatthāyadāsi no;</div> </td> </tr> <tr> <td> <div class="G">Na tattha vimanā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1164"> <div class="divNumber">451.</div> <div class="p"> <table class="singleColumn"> <tr> <td> <div class="pN">1164</div> <div class="G">Nekakoṭisahassāni,</div> </td> </tr> <tr> <td> <div class="G">jīvitāni cajimhase;</div> </td> </tr> <tr> <td> <div class="G">Bhayamokkhaṃ karissāma,</div> </td> </tr> <tr> <td> <div class="G">jīvitāni cajimhase.</div> </td> </tr> </table> </div>
</div>
<div class="q" id="p_20Ap2_1165"> <div class="divNumber">452.</div> <div class="p"> <table class="singleColumn"> <tr> <td> <div class="pN">1165</div> <div class="G">Aṅgagate alaṅkāre,</div> </td> </tr> <tr> <td> <div class="G">vatthe nānāvidhe bahū;</div> </td> </tr> <tr> <td> <div class="G">Itthibhaṇḍe na gūhāma,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1166"> <div class="divNumber">453.</div> <div class="p"> <table class="singleColumn"> <tr> <td> <div class="pN">1166</div> <div class="G">Dhanadhaññapariccāgaṃ,</div> </td> </tr> <tr> <td> <div class="G">gāmāni nigamāni ca;</div> </td> </tr> <tr> <td> <div class="G">Khettaṃ puttā ca dhītā ca,</div> </td> </tr> <tr> <td> <div class="G">pariccattā mahāmune.</div> </td> </tr> </table> </div>
</div>
<div class="q" id="p_20Ap2_1167"> <div class="divNumber">454.</div> <div class="p"> <table class="singleColumn"> <tr> <td> <div class="pN">1167</div> <div class="G">Hatthī assā gavā cāpi,</div> </td> </tr> <tr> <td> <div class="G">dāsiyo paricārikā;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">pariccattaṃ asaṅkhiyaṃ.</div> </td> </tr> </table> </div>
</div>
<div class="q" id="p_20Ap2_1168"> <div class="divNumber">455.</div> <div class="p"> <table class="singleColumn"> <tr> <td> <div class="pN">1168</div> <div class="G">Yaṃ amhe paṭimantesi,</div> </td> </tr> <tr> <td> <div class="G">‘dānaṃ dassāma yācake’;</div> </td> </tr> <tr> <td> <div class="G">Vimanaṃ no na passāma,</div> </td> </tr> <tr> <td> <div class="G">dadato dānamuttamaṃ.</div> </td> </tr> </table> </div>
</div>
<div class="q" id="p_20Ap2_1169"> <div class="divNumber">456.</div> <div class="p"> <table class="singleColumn"> <tr> <td> <div class="pN">1169</div> <div class="G">Nānāvidhaṃ bahuṃ dukkhaṃ,</div> </td> </tr> <tr> <td> <div class="G">saṃsāre ca bahubbidhe;</div> </td> </tr> <tr> <td> <div class="G">Tuyhatthāya mahāvīra,</div> </td> </tr> <tr> <td> <div class="G">anubhuttaṃ asaṅkhiyaṃ.</div> </td> </tr> </table> </div>
</div>
<div class="q" id="p_20Ap2_1170"> <div class="divNumber">457.</div> <div class="p"> <table class="singleColumn"> <tr> <td> <div class="pN">1170</div> <div class="G">Sukhappattānumodāma,</div> </td> </tr> <tr> <td> <div class="G">na ca dukkhesu dummanā;</div> </td> </tr> <tr> <td> <div class="G">Sabbattha tulitā homa,</div> </td> </tr> <tr> <td> <div class="G">tuyhatthāya mahāmune.</div> </td> </tr> </table> </div>
</div>
<div class="q" id="p_20Ap2_1171"> <div class="divNumber">458.</div> <div class="p"> <table class="singleColumn"> <tr> <td> <div class="pN">1171</div> <div class="G">Anumaggena sambuddho,</div> </td> </tr> <tr> <td> <div class="G">yaṃ dhammaṃ abhinīhari;</div> </td> </tr> <tr> <td> <div class="G">Anubhotvā sukhaṃ dukkhaṃ,</div> </td> </tr> <tr> <td> <div class="G">patto bodhiṃ mahāmune.</div> </td> </tr> </table> </div>
</div>
<div class="q" id="p_20Ap2_1172"> <div class="divNumber">459.</div> <div class="p"> <table class="singleColumn"> <tr> <td> <div class="pN">1172</div> <div class="G">Brahmadevañca sambuddhaṃ,</div> </td> </tr> <tr> <td> <div class="G">gotamaṃ lokanāyakaṃ;</div> </td> </tr> <tr> <td> <div class="G">Aññesaṃ lokanāthānaṃ,</div> </td> </tr> <tr> <td> <div class="G">saṅgamaṃ tehi no bahū.</div> </td> </tr> </table> </div>
</div>
<div class="q" id="p_20Ap2_1173"> <div class="divNumber">460.</div> <div class="p"> <table class="singleColumn"> <tr> <td> <div class="pN">1173</div> <div class="G">Adhikāraṃ bahuṃ amhe,</div> </td> </tr> <tr> <td> <div class="G">tuyhatthāya mahāmune;</div> </td> </tr> <tr> <td> <div class="G">Gavesato buddhadhamme,</div> </td> </tr> <tr> <td> <div class="G">mayaṃ te paricārikā.</div> </td> </tr> </table> </div>
</div>
<div class="q" id="p_20Ap2_1174"> <div class="divNumber">461.</div> <div class="p"> <table class="singleColumn"> <tr> <td> <div class="pN">1174</div> <div class="G">Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Dīpaṅkaro mahāvīro,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div>
</div>
<div class="q" id="p_20Ap2_1175"> <div class="divNumber">462.</div> <div class="p"> <table class="singleColumn"> <tr> <td> <div class="pN">1175</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div>
</div>
<div class="q" id="p_20Ap2_1176"> <div class="divNumber">463.</div> <div class="p"> <table class="singleColumn"> <tr> <td> <div class="pN">1176</div> <div class="G">Tena kālena so āsi,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Maggañca paṭiyādesi,</div> </td> </tr> <tr> <td> <div class="G">āyato sabbadassino.</div> </td> </tr> </table> </div>
</div>
<div class="q" id="p_20Ap2_1177"> <div class="divNumber">464.</div> <div class="p"> <table class="singleColumn"> <tr> <td> <div class="pN">1177</div> <div class="G">Tena kālena ahumha,</div> </td> </tr> <tr> <td> <div class="G">sabbā brāhmaṇasambhavā;</div> </td> </tr> <tr> <td> <div class="G">Thalūdajāni pupphāni,</div> </td> </tr> <tr> <td> <div class="G">āharimha samāgamaṃ.</div> </td> </tr> </table> </div>
</div>
<div class="q" id="p_20Ap2_1178"> <div class="divNumber">465.</div> <div class="p"> <table class="singleColumn"> <tr> <td> <div class="pN">1178</div> <div class="G">Tasmiṃ so samaye buddho,</div> </td> </tr> <tr> <td> <div class="G">dīpaṅkaro mahāyaso;</div> </td> </tr> <tr> <td> <div class="G">Viyākāsi mahāvīro,</div> </td> </tr> <tr> <td> <div class="G">isimuggatamānasaṃ.</div> </td> </tr> </table> </div>
</div>
<div class="q" id="p_20Ap2_1179"> <div class="divNumber">466.</div> <div class="p"> <table class="singleColumn"> <tr> <td> <div class="pN">1179</div> <div class="G">Calatī ravatī puthavī,</div> </td> </tr> <tr> <td> <div class="G">saṅkampati sadevake;</div> </td> </tr> <tr> <td> <div class="G">Tassa kammaṃ pakittente,</div> </td> </tr> <tr> <td> <div class="G">isimuggatamānasaṃ.</div> </td> </tr> </table> </div>
</div>
<div class="q" id="p_20Ap2_1180"> <div class="divNumber">467.</div> <div class="p"> <table class="singleColumn"> <tr> <td> <div class="pN">1180</div> <div class="G">Devakaññā manussā ca,</div> </td> </tr> <tr> <td> <div class="G">mayañcāpi sadevakā;</div> </td> </tr> <tr> <td> <div class="G">Nānāpūjanīyaṃ bhaṇḍaṃ,</div> </td> </tr> <tr> <td> <div class="G">pūjayitvāna patthayuṃ.</div> </td> </tr> </table> </div>
</div>
<div class="q" id="p_20Ap2_1181"> <div class="divNumber">468.</div> <div class="p"> <table class="singleColumn"> <tr> <td> <div class="pN">1181</div> <div class="G">Tesaṃ buddho viyākāsi,</div> </td> </tr> <tr> <td> <div class="G">jotidīpa sanāmako;</div> </td> </tr> <tr> <td> <div class="G">‘Ajja ye patthitā atthi,</div> </td> </tr> <tr> <td> <div class="G">te bhavissanti sammukhā’.</div> </td> </tr> </table> </div>
</div>
<div class="q" id="p_20Ap2_1182"> <div class="divNumber">469.</div> <div class="p"> <table class="singleColumn"> <tr> <td> <div class="pN">1182</div> <div class="G">Aparimeyye ito kappe,</div> </td> </tr> <tr> <td> <div class="G">yaṃ no buddho viyākari;</div> </td> </tr> <tr> <td> <div class="G">Taṃ vācamanumodentā,</div> </td> </tr> <tr> <td> <div class="G">evaṃkārī ahumha no.</div> </td> </tr> </table> </div>
</div>
<div class="q" id="p_20Ap2_1183"> <div class="divNumber">470.</div> <div class="p"> <table class="singleColumn"> <tr> <td> <div class="pN">1183</div> <div class="G">Tassa kammassa sukatassa,</div> </td> </tr> <tr> <td> <div class="G">tassa cittaṃ pasādayuṃ;</div> </td> </tr> <tr> <td> <div class="G">Devamānusikaṃ yoniṃ,</div> </td> </tr> <tr> <td> <div class="G">anubhotvā asaṅkhiyaṃ.</div> </td> </tr> </table> </div>
</div>
<div class="q" id="p_20Ap2_1184"> <div class="divNumber">471.</div> <div class="p"> <table class="singleColumn"> <tr> <td> <div class="pN">1184</div> <div class="G">Sukhadukkhenubhotvāna,</div> </td> </tr> <tr> <td> <div class="G">devesu mānusesu ca;</div> </td> </tr> <tr> <td> <div class="G">Pacchime bhave sampatte,</div> </td> </tr> <tr> <td> <div class="G">jātāmha sākiye kule.</div> </td> </tr> </table> </div>
</div>
<div class="q" id="p_20Ap2_1185"> <div class="divNumber">472.</div> <div class="p"> <table class="singleColumn"> <tr> <td> <div class="pN">1185</div> <div class="G">Rūpavatī bhogavatī,</div> </td> </tr> <tr> <td> <div class="G">yasasīlavatī tato;</div> </td> </tr> <tr> <td> <div class="G">Sabbaṅgasampadā homa,</div> </td> </tr> <tr> <td> <div class="G">kulesu abhisakkatā.</div> </td> </tr> </table> </div>
</div>
<div class="q" id="p_20Ap2_1186"> <div class="divNumber">473.</div> <div class="p"> <table class="singleColumn"> <tr> <td> <div class="pN">1186</div> <div class="G">Lābhaṃ silokaṃ sakkāraṃ,</div> </td> </tr> <tr> <td> <div class="G">lokadhammasamāgamaṃ;</div> </td> </tr> <tr> <td> <div class="G">Cittañca dukkhitaṃ natthi,</div> </td> </tr> <tr> <td> <div class="G">vasāma akutobhayā.</div> </td> </tr> </table> </div>
</div>
<div class="q" id="p_20Ap2_1187"> <div class="divNumber">474.</div> <div class="p"> <table class="singleColumn"> <tr> <td> <div class="pN">1187</div> <div class="G">Vuttañhetaṃ bhagavatā,</div> </td> </tr> <tr> <td> <div class="G">‘rañño antepure tadā;</div> </td> </tr> <tr> <td> <div class="G">Khattiyānaṃ pure vīra,</div> </td> </tr> <tr> <td> <div class="G">upakārañca niddisi.</div> </td> </tr> </table> </div>
</div>
<div class="q" id="p_20Ap2_1188"> <div class="divNumber">475.</div> <div class="p"> <table class="singleColumn"> <tr> <td> <div class="pN">1188</div> <div class="G">Upakārā ca yā nārī,</div> </td> </tr> <tr> <td> <div class="G">yā ca nārī sukhe dukhe;</div> </td> </tr> <tr> <td> <div class="G">Atthakkhāyī ca yā nārī,</div> </td> </tr> <tr> <td> <div class="G">yā ca nārīnukampikā.</div> </td> </tr> </table> </div>
</div>
<div class="q" id="p_20Ap2_1189"> <div class="divNumber">476.</div> <div class="p"> <table class="singleColumn"> <tr> <td> <div class="pN">1189</div> <div class="G">Dhammaṃ care sucaritaṃ,</div> </td> </tr> <tr> <td> <div class="G">na naṃ duccaritaṃ care;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">asmiṃ loke paramhi ca’.</div> </td> </tr> </table> </div>
</div>
<div class="q" id="p_20Ap2_1190"> <div class="divNumber">477.</div> <div class="p"> <table class="singleColumn"> <tr> <td> <div class="pN">1190</div> <div class="G">Agāraṃ vijahitvāna,</div> </td> </tr> <tr> <td> <div class="G">pabbajimhanagāriyaṃ;</div> </td> </tr> <tr> <td> <div class="G">Aḍḍhamāse asampatte,</div> </td> </tr> <tr> <td> <div class="G">catusaccaṃ phusimha no.</div> </td> </tr> </table> </div>
</div>
<div class="q" id="p_20Ap2_1191"> <div class="divNumber">478.</div> <div class="p"> <table class="singleColumn"> <tr> <td> <div class="pN">1191</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Upanenti bahū amhe,</div> </td> </tr> <tr> <td> <div class="G">sāgarasseva ūmiyo.</div> </td> </tr> </table> </div>
</div>
<div class="q" id="p_20Ap2_1192"> <div class="divNumber">479.</div> <div class="p"> <table class="singleColumn"> <tr> <td> <div class="pN">1192</div> <div class="G">Kilesā jhāpitā amhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgīva bandhanaṃ chetvā,</div> </td> </tr> <tr> <td> <div class="G">viharāma anāsavā.</div> </td> </tr> </table> </div>
</div>
<div class="q" id="p_20Ap2_1193"> <div class="divNumber">480.</div> <div class="p"> <table class="singleColumn"> <tr> <td> <div class="pN">1193</div> <div class="G">Svāgataṃ vata no āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1194"> <div class="divNumber">481.</div> <div class="p"> <table class="singleColumn"> <tr> <td> <div class="pN">1194</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1195"> <div class="divNumber">482.</div> <div class="p"> <table class="singleColumn"> <tr> <td> <div class="pN">1195</div> <div class="G">Evaṃ bahuvidhaṃ dukkhaṃ,</div> </td> </tr> <tr> <td> <div class="G">sampattī ca bahubbidhā;</div> </td> </tr> <tr> <td> <div class="G">Visuddhabhāvaṃ sampattā,</div> </td> </tr> <tr> <td> <div class="G">labhāma sabbasampadā.</div> </td> </tr> </table> </div>
</div>
<div class="q" id="p_20Ap2_1196"> <div class="divNumber">483.</div> <div class="p"> <table class="singleColumn"> <tr> <td> <div class="pN">1196</div> <div class="G">Yā dadanti sakattānaṃ,</div> </td> </tr> <tr> <td> <div class="G">puññatthāya mahesino;</div> </td> </tr> <tr> <td> <div class="G">Sahāyasampadā honti,</div> </td> </tr> <tr> <td> <div class="G">nibbānapadamasaṅkhataṃ.</div> </td> </tr> </table> </div>
</div>
<div class="q" id="p_20Ap2_1197"> <div class="divNumber">484.</div> <div class="p"> <table class="singleColumn"> <tr> <td> <div class="pN">1197</div> <div class="G">Parikkhīṇaṃ atītañca,</div> </td> </tr> <tr> <td> <div class="G">paccuppannaṃ anāgataṃ;</div> </td> </tr> <tr> <td> <div class="G">Sabbakammampi no khīṇaṃ,</div> </td> </tr> <tr> <td> <div class="G">pāde vandāma cakkhuma”.</div> </td> </tr> </table> </div>
</div>
<div class="q" id="p_20Ap2_1198"> <div class="divNumber">485.</div> <div class="p"> <table class="singleColumn"> <tr> <td> <div class="pN">1198</div> <div class="G">“Nibbānāya vadantīnaṃ,</div> </td> </tr> <tr> <td> <div class="G">Kiṃ vo vakkhāma uttari;</div> </td> </tr> <tr> <td> <div class="G">Santasaṅkhatadosañhi,</div> </td> </tr> <tr> <td> <div class="G">Pappotha amataṃ padaṃ”. (1126)</div> </td> </tr> </table> </div>
</div>
<div class="q" id="p_20Ap2_1199"> <div class="p">
<span class="pN">1199</span>Itthaṃ sudaṃ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti. </div>
</div>
<div class="CENTER" id="p_20Ap2_1200">
<span class="pN">1200</span>Yasodharāpamukhaaṭṭhārasabhikkhunīsahassāpadānaṃ dasamaṃ.</div>
<div class="ENDH3" id="p_20Ap2_1201">
<span class="pN">1201</span>Kuṇḍalakesīvaggo tatiyo.</div>
<div class="SUMMARY" id="p_20Ap2_1202">
<span class="pN">1202</span><span class="firstLetter">T</span>assuddānaṃ</div>
<div class="q" id="p_20Ap2_1203"> <div class="p"> <table class="singleColumn"> <tr> <td> <div class="pN">1203</div> <div class="G">Kuṇḍalā gotamī ceva,</div> </td> </tr> <tr> <td> <div class="G">dhammadinnā ca sakulā;</div> </td> </tr> <tr> <td> <div class="G">Varanandā ca soṇā ca,</div> </td> </tr> <tr> <td> <div class="G">kāpilānī yasodharā.</div> </td> </tr> </table> </div>
</div>
<div class="q" id="p_20Ap2_1204"> <div class="p"> <table class="singleColumn"> <tr> <td> <div class="pN">1204</div> <div class="G">Dasasahassabhikkhunī,</div> </td> </tr> <tr> <td> <div class="G">aṭṭhārasasahassakā;</div> </td> </tr> <tr> <td> <div class="G">Gāthāsatāni cattāri,</div> </td> </tr> <tr> <td> <div class="G">cha ca sattatimeva ca.</div> </td> </tr> </table> </div>
</div>
</div>
