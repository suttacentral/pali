<div><div class="b"><a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/3">3 Anusayapaṇṇāsaka</a> » <a href="/tipitaka/32Kv/3/3.3">3.3 Terasamavagga</a></div><div class="i">3.3.5 Nivutakathā</div><div class="h">Anusayapaṇṇāsaka</div><div class="h">Terasamavagga</div><div class="h">Nivutakathā</div><div class="q" id="p_32Kv_2162"> <div class="divNumber">665.</div> <div class="p"><span class="pN">2162</span>๐ Nivuto nīvaraṇaṃ jahatīti? Āmantā. Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti? Na hevaṃ vattabbe…pe…  rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti? Na hevaṃ vattabbe…pe… . </div></div><div class="q" id="p_32Kv_2163"> <div class="p"><span class="pN">2163</span>๐ Rāgo cittasampayutto, maggo cittasampayuttoti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe…  rāgo akusalo, maggo kusaloti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe… . </div></div><div class="q" id="p_32Kv_2164"> <div class="divNumber">666.</div> <div class="p"><span class="pN">2164</span>๐ Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā—  “cattārimāni, bhikkhave, suvidūravidūrāni. Katamāni cattāri? Nabhañca, bhikkhave, pathavī ca—  idaṃ paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva suttantoti? Āmantā. Tena hi na vattabbaṃ—  “kusalākusalā…pe…  sammukhībhāvaṃ āgacchantī”ti. </div></div><div class="q" id="p_32Kv_2165"> <div class="p"><span class="pN">2165</span>๐ Nivuto nīvaraṇaṃ jahatīti? Āmantā. Nanu vuttaṃ bhagavatā—  “so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetī”ti. Attheva suttantoti? Āmantā. Tena hi na vattabbaṃ—  “nivuto nīvaraṇaṃ jahatī”ti…pe… . </div></div><div class="q" id="p_32Kv_2166"> <div class="divNumber">667.</div> <div class="p"><span class="pN">2166</span>๐ Na vattabbaṃ—  “nivuto nīvaraṇaṃ jahatī”ti? Āmantā. Nanu vuttaṃ bhagavatā—  “tassa evaṃ jānato evaṃ passato kāmāsavāpi cittaṃ vimuccati…pe…  avijjāsavāpi cittaṃ vimuccatī”ti. Attheva suttantoti? Āmantā. Tena hi nivuto nīvaraṇaṃ jahatīti. </div></div><div class="CENTER" id="p_32Kv_2167"><span class="pN">2167</span>Nivutakathā niṭṭhitā.</div></div><div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/3">3 Anusayapaṇṇāsaka</a> » <a href="/tipitaka/32Kv/3/3.3">3.3 Terasamavagga</a>
</div>
<div class="i">3.3.5 Nivutakathā</div>
<div class="h">Anusayapaṇṇāsaka</div>
<div class="h">Terasamavagga</div>
<div class="h">Nivutakathā</div>
<div class="q" id="p_32Kv_2162"> <div class="divNumber">665.</div> <div class="p">
<span class="pN">2162</span>๐ Nivuto nīvaraṇaṃ jahatīti? Āmantā. Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti? Na hevaṃ vattabbe…pe…  rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti? Na hevaṃ vattabbe…pe… . </div>
</div>
<div class="q" id="p_32Kv_2163"> <div class="p">
<span class="pN">2163</span>๐ Rāgo cittasampayutto, maggo cittasampayuttoti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe…  rāgo akusalo, maggo kusaloti? Āmantā. Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Na hevaṃ vattabbe…pe… . </div>
</div>
<div class="q" id="p_32Kv_2164"> <div class="divNumber">666.</div> <div class="p">
<span class="pN">2164</span>๐ Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti? Āmantā. Nanu vuttaṃ bhagavatā—  “cattārimāni, bhikkhave, suvidūravidūrāni. Katamāni cattāri? Nabhañca, bhikkhave, pathavī ca—  idaṃ paṭhamaṃ suvidūravidūraṃ…pe…  tasmā sataṃ dhammo asabbhi ārakā”ti. Attheva suttantoti? Āmantā. Tena hi na vattabbaṃ—  “kusalākusalā…pe…  sammukhībhāvaṃ āgacchantī”ti. </div>
</div>
<div class="q" id="p_32Kv_2165"> <div class="p">
<span class="pN">2165</span>๐ Nivuto nīvaraṇaṃ jahatīti? Āmantā. Nanu vuttaṃ bhagavatā—  “so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetī”ti. Attheva suttantoti? Āmantā. Tena hi na vattabbaṃ—  “nivuto nīvaraṇaṃ jahatī”ti…pe… . </div>
</div>
<div class="q" id="p_32Kv_2166"> <div class="divNumber">667.</div> <div class="p">
<span class="pN">2166</span>๐ Na vattabbaṃ—  “nivuto nīvaraṇaṃ jahatī”ti? Āmantā. Nanu vuttaṃ bhagavatā—  “tassa evaṃ jānato evaṃ passato kāmāsavāpi cittaṃ vimuccati…pe…  avijjāsavāpi cittaṃ vimuccatī”ti. Attheva suttantoti? Āmantā. Tena hi nivuto nīvaraṇaṃ jahatīti. </div>
</div>
<div class="CENTER" id="p_32Kv_2167">
<span class="pN">2167</span>Nivutakathā niṭṭhitā.</div>
</div>
