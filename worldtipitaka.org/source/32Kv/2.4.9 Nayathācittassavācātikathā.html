<div><div class="b"><a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/2">2 Niyāmapaṇṇāsaka</a> » <a href="/tipitaka/32Kv/2/2.4">2.4 Navamavagga</a></div><div class="i">2.4.9 Nayathācittassavācātikathā</div><div class="h">Niyāmapaṇṇāsaka</div><div class="h">Navamavagga</div><div class="h">Nayathācittassavācātikathā</div><div class="q" id="p_32Kv_1910"> <div class="divNumber">564.</div> <div class="p"><span class="pN">1910</span>๐ Na yathācittassa vācāti? Āmantā. Aphassakassa vācā avedanakassa vācā asaññakassa vācā acetanakassa vācā acittakassa vācāti? Na hevaṃ vattabbe…pe…  nanu saphassakassa vācā savedanakassa vācā sasaññakassa vācā sacetanakassa vācā sacittakassa vācāti? Āmantā. Hañci saphassakassa vācā…pe…  sacittakassa vācā, no ca vata re vattabbe—  “na yathācittassa vācā”ti. </div></div><div class="q" id="p_32Kv_1911"> <div class="p"><span class="pN">1911</span>๐ Na yathācittassa vācāti? Āmantā. Anāvaṭṭentassa vācā…pe…  anābhogassa vācā…pe…  appaṇidahantassa vācāti? Na hevaṃ vattabbe…pe…  nanu āvaṭṭentassa vācā ābhogassa vācā…pe…  paṇidahantassa vācāti? Āmantā. Hañci āvaṭṭentassa vācā ābhogassa vācā paṇidahantassa vācā, no ca vata re vattabbe—  “na yathācittassa vācā”ti. </div></div><div class="q" id="p_32Kv_1912"> <div class="p"><span class="pN">1912</span>๐ Na yathācittassa vācāti? Āmantā. Nanu vācā cittasamuṭṭhānā cittena sahajātā cittena saha ekuppādāti? Āmantā. Hañci vācā cittasamuṭṭhānā cittena sahajātā cittena saha ekuppādā, no ca vata re vattabbe—  “na yathācittassa vācā”ti. </div></div><div class="q" id="p_32Kv_1913"> <div class="p"><span class="pN">1913</span>๐ Na yathācittassa vācāti? Āmantā. Na bhaṇitukāmo bhaṇati, na kathetukāmo katheti, na ālapitukāmo ālapati, na voharitukāmo voharatīti? Na hevaṃ vattabbe…pe…  nanu bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharatīti? Āmantā. Hañci bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharati, no ca vata re vattabbe—  “na yathācittassa vācā”ti. </div></div><div class="q" id="p_32Kv_1914"> <div class="divNumber">565.</div> <div class="p"><span class="pN">1914</span>× Na vattabbaṃ—  “na yathācittassa vācā”ti? Āmantā. Nanu atthi koci “aññaṃ bhaṇissāmī”ti aññaṃ bhaṇati, “aññaṃ kathessāmī”ti aññaṃ katheti, “aññaṃ ālapissāmī”ti aññaṃ ālapati, “aññaṃ voharissāmī”ti aññaṃ voharatīti? Āmantā. Hañci atthi koci “aññaṃ bhaṇissāmī”ti aññaṃ bhaṇati…pe…  “aññaṃ voharissāmī”ti aññaṃ voharati, tena vata re vattabbe—  “na yathācittassa vācā”ti. </div></div><div class="CENTER" id="p_32Kv_1915"><span class="pN">1915</span>Na yathācittassa vācātikathā niṭṭhitā.</div></div><div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/2">2 Niyāmapaṇṇāsaka</a> » <a href="/tipitaka/32Kv/2/2.4">2.4 Navamavagga</a>
</div>
<div class="i">2.4.9 Nayathācittassavācātikathā</div>
<div class="h">Niyāmapaṇṇāsaka</div>
<div class="h">Navamavagga</div>
<div class="h">Nayathācittassavācātikathā</div>
<div class="q" id="p_32Kv_1910"> <div class="divNumber">564.</div> <div class="p">
<span class="pN">1910</span>๐ Na yathācittassa vācāti? Āmantā. Aphassakassa vācā avedanakassa vācā asaññakassa vācā acetanakassa vācā acittakassa vācāti? Na hevaṃ vattabbe…pe…  nanu saphassakassa vācā savedanakassa vācā sasaññakassa vācā sacetanakassa vācā sacittakassa vācāti? Āmantā. Hañci saphassakassa vācā…pe…  sacittakassa vācā, no ca vata re vattabbe—  “na yathācittassa vācā”ti. </div>
</div>
<div class="q" id="p_32Kv_1911"> <div class="p">
<span class="pN">1911</span>๐ Na yathācittassa vācāti? Āmantā. Anāvaṭṭentassa vācā…pe…  anābhogassa vācā…pe…  appaṇidahantassa vācāti? Na hevaṃ vattabbe…pe…  nanu āvaṭṭentassa vācā ābhogassa vācā…pe…  paṇidahantassa vācāti? Āmantā. Hañci āvaṭṭentassa vācā ābhogassa vācā paṇidahantassa vācā, no ca vata re vattabbe—  “na yathācittassa vācā”ti. </div>
</div>
<div class="q" id="p_32Kv_1912"> <div class="p">
<span class="pN">1912</span>๐ Na yathācittassa vācāti? Āmantā. Nanu vācā cittasamuṭṭhānā cittena sahajātā cittena saha ekuppādāti? Āmantā. Hañci vācā cittasamuṭṭhānā cittena sahajātā cittena saha ekuppādā, no ca vata re vattabbe—  “na yathācittassa vācā”ti. </div>
</div>
<div class="q" id="p_32Kv_1913"> <div class="p">
<span class="pN">1913</span>๐ Na yathācittassa vācāti? Āmantā. Na bhaṇitukāmo bhaṇati, na kathetukāmo katheti, na ālapitukāmo ālapati, na voharitukāmo voharatīti? Na hevaṃ vattabbe…pe…  nanu bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharatīti? Āmantā. Hañci bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharati, no ca vata re vattabbe—  “na yathācittassa vācā”ti. </div>
</div>
<div class="q" id="p_32Kv_1914"> <div class="divNumber">565.</div> <div class="p">
<span class="pN">1914</span>× Na vattabbaṃ—  “na yathācittassa vācā”ti? Āmantā. Nanu atthi koci “aññaṃ bhaṇissāmī”ti aññaṃ bhaṇati, “aññaṃ kathessāmī”ti aññaṃ katheti, “aññaṃ ālapissāmī”ti aññaṃ ālapati, “aññaṃ voharissāmī”ti aññaṃ voharatīti? Āmantā. Hañci atthi koci “aññaṃ bhaṇissāmī”ti aññaṃ bhaṇati…pe…  “aññaṃ voharissāmī”ti aññaṃ voharati, tena vata re vattabbe—  “na yathācittassa vācā”ti. </div>
</div>
<div class="CENTER" id="p_32Kv_1915">
<span class="pN">1915</span>Na yathācittassa vācātikathā niṭṭhitā.</div>
</div>
