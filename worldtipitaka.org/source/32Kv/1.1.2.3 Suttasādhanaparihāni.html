<div><div class="b"><a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/1">1 Mahāpaṇṇāsaka</a> » <a href="/tipitaka/32Kv/1/1.1">1.1 Paṭhamavagga</a> » <a href="/tipitaka/32Kv/1/1.1/1.1.2">1.1.2 Parihānikathā</a></div><div class="i">1.1.2.3 Suttasādhanaparihāni</div><div class="h">Mahāpaṇṇāsaka</div><div class="h">Paṭhamavagga</div><div class="h">Parihānikathā</div><div class="h">Suttasādhanaparihāni</div><div class="q" id="p_32Kv_498"> <div class="divNumber">265.</div> <div class="p"><span class="pN">498</span>๐ Parihāyati arahā arahattāti? Āmantā. Nanu vuttaṃ bhagavatā—  </div></div><div class="q" id="p_32Kv_499"> <div class="p"> <table class="singleColumn"> <tr> <td> <div class="pN">499</div> <div class="G">“Uccāvacā hi paṭipadā,</div> </td> </tr> <tr> <td> <div class="G">Samaṇena pakāsitā;</div> </td> </tr> <tr> <td> <div class="G">Na pāraṃ diguṇaṃ yanti,</div> </td> </tr> <tr> <td> <div class="G">Nayidaṃ ekaguṇaṃ mutan”ti.</div> </td> </tr> </table> </div></div><div class="q" id="p_32Kv_500"> <div class="p"><span class="pN">500</span>Attheva suttantoti? Āmantā. Tena hi na vattabbaṃ—  “parihāyati arahā arahattā”ti. </div></div><div class="q" id="p_32Kv_501"> <div class="p"><span class="pN">501</span>๐ Parihāyati arahā arahattāti? Āmantā. Atthi chinnassa chediyanti? Na hevaṃ vattabbe. </div></div><div class="q" id="p_32Kv_502"> <div class="p"><span class="pN">502</span>๐ Atthi chinnassa chediyanti? Āmantā. Nanu vuttaṃ bhagavatā—  </div></div><div class="q" id="p_32Kv_503"> <div class="p"> <table class="singleColumn"> <tr> <td> <div class="pN">503</div> <div class="G">“Vītataṇho anādāno,</div> </td> </tr> <tr> <td> <div class="G">kiccaṃ yassa na vijjati;</div> </td> </tr> <tr> <td> <div class="G">Chinnassa chediyaṃ natthi,</div> </td> </tr> <tr> <td> <div class="G">oghapāso samūhato”ti.</div> </td> </tr> </table> </div></div><div class="q" id="p_32Kv_504"> <div class="p"><span class="pN">504</span>Attheva suttantoti? Āmantā. Tena hi na vattabbaṃ—  “atthi chinnassa chediyan”ti. </div></div><div class="q" id="p_32Kv_505"> <div class="divNumber">266.</div> <div class="p"><span class="pN">505</span>๐ Parihāyati arahā arahattāti? Āmantā. Atthi katassa paticayoti? Na hevaṃ vattabbe. </div></div><div class="q" id="p_32Kv_506"> <div class="p"><span class="pN">506</span>๐ Atthi katassa paticayoti? Āmantā. Nanu vuttaṃ bhagavatā—  </div></div><div class="q" id="p_32Kv_507"> <div class="p"> <table class="singleColumn"> <tr> <td> <div class="pN">507</div> <div class="G">“Tassa sammā vimuttassa,</div> </td> </tr> <tr> <td> <div class="G">santacittassa bhikkhuno;</div> </td> </tr> <tr> <td> <div class="G">Katassa paticayo natthi,</div> </td> </tr> <tr> <td> <div class="G">karaṇīyaṃ na vijjati.</div> </td> </tr> </table> </div></div><div class="q" id="p_32Kv_508"> <div class="p"> <table class="singleColumn"> <tr> <td> <div class="pN">508</div> <div class="G">Selo yathā ekagghano,</div> </td> </tr> <tr> <td> <div class="G">vātena na samīrati;</div> </td> </tr> <tr> <td> <div class="G">Evaṃ rūpā rasā saddā,</div> </td> </tr> <tr> <td> <div class="G">gandhā phassā ca kevalā.</div> </td> </tr> </table> </div></div><div class="q" id="p_32Kv_509"> <div class="p"> <table class="singleColumn"> <tr> <td> <div class="pN">509</div> <div class="G">Iṭṭhā dhammā aniṭṭhā ca,</div> </td> </tr> <tr> <td> <div class="G">nappavedhenti tādino;</div> </td> </tr> <tr> <td> <div class="G">Ṭhitaṃ cittaṃ vippamuttaṃ,</div> </td> </tr> <tr> <td> <div class="G">vayaṃ cassānupassatī”ti.</div> </td> </tr> </table> </div></div><div class="q" id="p_32Kv_510"> <div class="p"><span class="pN">510</span>Attheva suttantoti? Āmantā. Tena hi na vattabbaṃ—  “atthi katassa paticayo”ti. </div></div><div class="q" id="p_32Kv_511"> <div class="divNumber">267.</div> <div class="p"><span class="pN">511</span>× Na vattabbaṃ—  “parihāyati arahā arahattā”ti? Āmantā. Nanu vuttaṃ bhagavatā—  “pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, saṅgaṇikārāmatā, yathāvimuttaṃ cittaṃ na paccavekkhati. Ime kho, bhikkhave, pañca dhammā samayavimuttassa bhikkhuno parihānāya saṃvattantī”ti. Attheva suttantoti? Āmantā. Tena hi parihāyati arahā arahattāti. </div></div><div class="q" id="p_32Kv_512"> <div class="p"><span class="pN">512</span>๐ Atthi arahato kammārāmatāti? Na hevaṃ vattabbe. </div></div><div class="q" id="p_32Kv_513"> <div class="p"><span class="pN">513</span>๐ Atthi arahato kammārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe. </div></div><div class="q" id="p_32Kv_514"> <div class="p"><span class="pN">514</span>๐ Atthi arahato bhassārāmatā, atthi arahato niddārāmatā, atthi arahato saṅgaṇikārāmatāti? Na hevaṃ vattabbe. </div></div><div class="q" id="p_32Kv_515"> <div class="p"><span class="pN">515</span>๐ Atthi arahato saṅgaṇikārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe. </div></div><div class="q" id="p_32Kv_516"> <div class="divNumber">268.</div> <div class="p"><span class="pN">516</span>๐ Parihāyati arahā arahattāti? Āmantā. Arahā arahattā parihāyamāno kiṃ pariyuṭṭhito parihāyatīti? Rāgapariyuṭṭhito parihāyatīti. Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe. </div></div><div class="q" id="p_32Kv_517"> <div class="p"><span class="pN">517</span>๐ Atthi arahato anusayāti? Āmantā. Atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti? Na hevaṃ vattabbe. </div></div><div class="q" id="p_32Kv_518"> <div class="p"><span class="pN">518</span>๐ Dosapariyuṭṭhito parihāyatīti…pe…  mohapariyuṭṭhito parihāyatīti… . Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe…pe… . </div></div><div class="q" id="p_32Kv_519"> <div class="p"><span class="pN">519</span>๐ Atthi arahato anusayāti? Āmantā. Atthi arahato kāmarāgānusayo…pe…  avijjānusayoti? Na hevaṃ vattabbe. </div></div><div class="q" id="p_32Kv_520"> <div class="p"><span class="pN">520</span>๐ Parihāyati arahā arahattāti? Āmantā. Arahato arahattā parihāyamānassa kiṃ upacayaṃ gacchatīti? Rāgo upacayaṃ gacchatīti. Sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe. Doso upacayaṃ gacchatīti…pe…  moho upacayaṃ gacchatīti, sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe. </div></div><div class="q" id="p_32Kv_521"> <div class="p"><span class="pN">521</span>๐ Parihāyati arahā arahattāti? Āmantā. Arahā ācinatīti? Na hevaṃ vattabbe. Arahā apacinatīti? Na hevaṃ vattabbe. Arahā pajahatīti? Na hevaṃ vattabbe. Arahā upādiyatīti? Na hevaṃ vattabbe. Arahā visinetīti? Na hevaṃ vattabbe. Arahā ussinetīti? Na hevaṃ vattabbe. Arahā vidhūpetīti? Na hevaṃ vattabbe. Arahā sandhūpetīti? Na hevaṃ vattabbe. </div></div><div class="q" id="p_32Kv_522"> <div class="p"><span class="pN">522</span>Nanu arahā nevācinati na apacinati apacinitvā ṭhitoti? Āmantā. Hañci arahā nevācinati na apacinati apacinitvā ṭhito, no ca vata re vattabbe—  “parihāyati arahā arahattā”ti. </div></div><div class="q" id="p_32Kv_523"> <div class="p"><span class="pN">523</span>Nanu arahā neva pajahati na upādiyati pajahitvā ṭhitoti? Āmantā. Hañci arahā neva pajahati na upādiyati pajahitvā ṭhito, no ca vata re vattabbe—  “parihāyati arahā arahattā”ti. </div></div><div class="q" id="p_32Kv_524"> <div class="p"><span class="pN">524</span>Nanu arahā neva visineti na ussineti visinitvā ṭhitoti? Āmantā. Hañci arahā neva visineti na ussineti visinitvā ṭhito, no ca vata re vattabbe—  “parihāyati arahā arahattā”ti. </div></div><div class="q" id="p_32Kv_525"> <div class="p"><span class="pN">525</span>Nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “parihāyati arahā arahattā”ti. </div></div><div class="CENTER" id="p_32Kv_526"><span class="pN">526</span>Parihānikathā niṭṭhitā.</div></div><div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/1">1 Mahāpaṇṇāsaka</a> » <a href="/tipitaka/32Kv/1/1.1">1.1 Paṭhamavagga</a> » <a href="/tipitaka/32Kv/1/1.1/1.1.2">1.1.2 Parihānikathā</a>
</div>
<div class="i">1.1.2.3 Suttasādhanaparihāni</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Parihānikathā</div>
<div class="h">Suttasādhanaparihāni</div>
<div class="q" id="p_32Kv_498"> <div class="divNumber">265.</div> <div class="p">
<span class="pN">498</span>๐ Parihāyati arahā arahattāti? Āmantā. Nanu vuttaṃ bhagavatā—  </div>
</div>
<div class="q" id="p_32Kv_499"> <div class="p"> <table class="singleColumn"> <tr> <td> <div class="pN">499</div> <div class="G">“Uccāvacā hi paṭipadā,</div> </td> </tr> <tr> <td> <div class="G">Samaṇena pakāsitā;</div> </td> </tr> <tr> <td> <div class="G">Na pāraṃ diguṇaṃ yanti,</div> </td> </tr> <tr> <td> <div class="G">Nayidaṃ ekaguṇaṃ mutan”ti.</div> </td> </tr> </table> </div>
</div>
<div class="q" id="p_32Kv_500"> <div class="p">
<span class="pN">500</span>Attheva suttantoti? Āmantā. Tena hi na vattabbaṃ—  “parihāyati arahā arahattā”ti. </div>
</div>
<div class="q" id="p_32Kv_501"> <div class="p">
<span class="pN">501</span>๐ Parihāyati arahā arahattāti? Āmantā. Atthi chinnassa chediyanti? Na hevaṃ vattabbe. </div>
</div>
<div class="q" id="p_32Kv_502"> <div class="p">
<span class="pN">502</span>๐ Atthi chinnassa chediyanti? Āmantā. Nanu vuttaṃ bhagavatā—  </div>
</div>
<div class="q" id="p_32Kv_503"> <div class="p"> <table class="singleColumn"> <tr> <td> <div class="pN">503</div> <div class="G">“Vītataṇho anādāno,</div> </td> </tr> <tr> <td> <div class="G">kiccaṃ yassa na vijjati;</div> </td> </tr> <tr> <td> <div class="G">Chinnassa chediyaṃ natthi,</div> </td> </tr> <tr> <td> <div class="G">oghapāso samūhato”ti.</div> </td> </tr> </table> </div>
</div>
<div class="q" id="p_32Kv_504"> <div class="p">
<span class="pN">504</span>Attheva suttantoti? Āmantā. Tena hi na vattabbaṃ—  “atthi chinnassa chediyan”ti. </div>
</div>
<div class="q" id="p_32Kv_505"> <div class="divNumber">266.</div> <div class="p">
<span class="pN">505</span>๐ Parihāyati arahā arahattāti? Āmantā. Atthi katassa paticayoti? Na hevaṃ vattabbe. </div>
</div>
<div class="q" id="p_32Kv_506"> <div class="p">
<span class="pN">506</span>๐ Atthi katassa paticayoti? Āmantā. Nanu vuttaṃ bhagavatā—  </div>
</div>
<div class="q" id="p_32Kv_507"> <div class="p"> <table class="singleColumn"> <tr> <td> <div class="pN">507</div> <div class="G">“Tassa sammā vimuttassa,</div> </td> </tr> <tr> <td> <div class="G">santacittassa bhikkhuno;</div> </td> </tr> <tr> <td> <div class="G">Katassa paticayo natthi,</div> </td> </tr> <tr> <td> <div class="G">karaṇīyaṃ na vijjati.</div> </td> </tr> </table> </div>
</div>
<div class="q" id="p_32Kv_508"> <div class="p"> <table class="singleColumn"> <tr> <td> <div class="pN">508</div> <div class="G">Selo yathā ekagghano,</div> </td> </tr> <tr> <td> <div class="G">vātena na samīrati;</div> </td> </tr> <tr> <td> <div class="G">Evaṃ rūpā rasā saddā,</div> </td> </tr> <tr> <td> <div class="G">gandhā phassā ca kevalā.</div> </td> </tr> </table> </div>
</div>
<div class="q" id="p_32Kv_509"> <div class="p"> <table class="singleColumn"> <tr> <td> <div class="pN">509</div> <div class="G">Iṭṭhā dhammā aniṭṭhā ca,</div> </td> </tr> <tr> <td> <div class="G">nappavedhenti tādino;</div> </td> </tr> <tr> <td> <div class="G">Ṭhitaṃ cittaṃ vippamuttaṃ,</div> </td> </tr> <tr> <td> <div class="G">vayaṃ cassānupassatī”ti.</div> </td> </tr> </table> </div>
</div>
<div class="q" id="p_32Kv_510"> <div class="p">
<span class="pN">510</span>Attheva suttantoti? Āmantā. Tena hi na vattabbaṃ—  “atthi katassa paticayo”ti. </div>
</div>
<div class="q" id="p_32Kv_511"> <div class="divNumber">267.</div> <div class="p">
<span class="pN">511</span>× Na vattabbaṃ—  “parihāyati arahā arahattā”ti? Āmantā. Nanu vuttaṃ bhagavatā—  “pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, saṅgaṇikārāmatā, yathāvimuttaṃ cittaṃ na paccavekkhati. Ime kho, bhikkhave, pañca dhammā samayavimuttassa bhikkhuno parihānāya saṃvattantī”ti. Attheva suttantoti? Āmantā. Tena hi parihāyati arahā arahattāti. </div>
</div>
<div class="q" id="p_32Kv_512"> <div class="p">
<span class="pN">512</span>๐ Atthi arahato kammārāmatāti? Na hevaṃ vattabbe. </div>
</div>
<div class="q" id="p_32Kv_513"> <div class="p">
<span class="pN">513</span>๐ Atthi arahato kammārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe. </div>
</div>
<div class="q" id="p_32Kv_514"> <div class="p">
<span class="pN">514</span>๐ Atthi arahato bhassārāmatā, atthi arahato niddārāmatā, atthi arahato saṅgaṇikārāmatāti? Na hevaṃ vattabbe. </div>
</div>
<div class="q" id="p_32Kv_515"> <div class="p">
<span class="pN">515</span>๐ Atthi arahato saṅgaṇikārāmatāti? Āmantā. Atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti? Na hevaṃ vattabbe. </div>
</div>
<div class="q" id="p_32Kv_516"> <div class="divNumber">268.</div> <div class="p">
<span class="pN">516</span>๐ Parihāyati arahā arahattāti? Āmantā. Arahā arahattā parihāyamāno kiṃ pariyuṭṭhito parihāyatīti? Rāgapariyuṭṭhito parihāyatīti. Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe. </div>
</div>
<div class="q" id="p_32Kv_517"> <div class="p">
<span class="pN">517</span>๐ Atthi arahato anusayāti? Āmantā. Atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti? Na hevaṃ vattabbe. </div>
</div>
<div class="q" id="p_32Kv_518"> <div class="p">
<span class="pN">518</span>๐ Dosapariyuṭṭhito parihāyatīti…pe…  mohapariyuṭṭhito parihāyatīti… . Pariyuṭṭhānaṃ kiṃ paṭicca uppajjatīti? Anusayaṃ paṭicca uppajjatīti. Atthi arahato anusayāti? Na hevaṃ vattabbe…pe… . </div>
</div>
<div class="q" id="p_32Kv_519"> <div class="p">
<span class="pN">519</span>๐ Atthi arahato anusayāti? Āmantā. Atthi arahato kāmarāgānusayo…pe…  avijjānusayoti? Na hevaṃ vattabbe. </div>
</div>
<div class="q" id="p_32Kv_520"> <div class="p">
<span class="pN">520</span>๐ Parihāyati arahā arahattāti? Āmantā. Arahato arahattā parihāyamānassa kiṃ upacayaṃ gacchatīti? Rāgo upacayaṃ gacchatīti. Sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe. Doso upacayaṃ gacchatīti…pe…  moho upacayaṃ gacchatīti, sakkāyadiṭṭhi upacayaṃ gacchatīti, vicikicchā upacayaṃ gacchatīti, sīlabbataparāmāso upacayaṃ gacchatīti? Na hevaṃ vattabbe. </div>
</div>
<div class="q" id="p_32Kv_521"> <div class="p">
<span class="pN">521</span>๐ Parihāyati arahā arahattāti? Āmantā. Arahā ācinatīti? Na hevaṃ vattabbe. Arahā apacinatīti? Na hevaṃ vattabbe. Arahā pajahatīti? Na hevaṃ vattabbe. Arahā upādiyatīti? Na hevaṃ vattabbe. Arahā visinetīti? Na hevaṃ vattabbe. Arahā ussinetīti? Na hevaṃ vattabbe. Arahā vidhūpetīti? Na hevaṃ vattabbe. Arahā sandhūpetīti? Na hevaṃ vattabbe. </div>
</div>
<div class="q" id="p_32Kv_522"> <div class="p">
<span class="pN">522</span>Nanu arahā nevācinati na apacinati apacinitvā ṭhitoti? Āmantā. Hañci arahā nevācinati na apacinati apacinitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_523"> <div class="p">
<span class="pN">523</span>Nanu arahā neva pajahati na upādiyati pajahitvā ṭhitoti? Āmantā. Hañci arahā neva pajahati na upādiyati pajahitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_524"> <div class="p">
<span class="pN">524</span>Nanu arahā neva visineti na ussineti visinitvā ṭhitoti? Āmantā. Hañci arahā neva visineti na ussineti visinitvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="q" id="p_32Kv_525"> <div class="p">
<span class="pN">525</span>Nanu arahā neva vidhūpeti na sandhūpeti vidhūpetvā ṭhitoti? Āmantā. Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—  “parihāyati arahā arahattā”ti. </div>
</div>
<div class="CENTER" id="p_32Kv_526">
<span class="pN">526</span>Parihānikathā niṭṭhitā.</div>
</div>
