<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.5">3.5 Buddhavagga</a></div><div class="i">3.5.1 Buddhassaatthinatthibhāvapañha</div><div class="h">Milindapañha</div><div class="h">Buddhavagga</div><div class="h">Buddhassaatthinatthibhāvapañha</div><div class="q" id="p_28Mi_360"> <div class="divNumber">73.</div> <div class="p"><span class="pN">360</span>Rājā āha—  “bhante nāgasena, buddho tayā diṭṭho”ti? “Na hi, mahārājā”ti. “Atha te ācariyehi buddho diṭṭho”ti? “Na hi, mahārājā”ti. “Tena hi, bhante nāgasena, natthi buddho”ti. “Kiṃ pana, mahārāja, himavati ūhā nadī tayā diṭṭhā”ti? “Na hi, bhante”ti. “Atha te pitarā ūhā nadī diṭṭhā”ti? “Na hi, bhante”ti. “Tena hi, mahārāja, natthi ūhā nadī”ti. “Atthi, bhante, kiñcāpi mayā ūhā nadī na diṭṭhā, pitarāpi me ūhā nadī na diṭṭhā, api ca atthi ūhā nadī”ti. “Evameva kho, mahārāja, kiñcāpi mayā bhagavā na diṭṭho, ācariyehipi me bhagavā na diṭṭho, api ca atthi bhagavā”ti. </div></div><div class="q" id="p_28Mi_361"> <div class="p"><span class="pN">361</span>“Kallosi, bhante nāgasenā”ti. </div></div><div class="CENTER" id="p_28Mi_362"><span class="pN">362</span>Buddhassa atthinatthibhāvapañho paṭhamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.5">3.5 Buddhavagga</a>
</div>
<div class="i">3.5.1 Buddhassaatthinatthibhāvapañha</div>
<div class="h">Milindapañha</div>
<div class="h">Buddhavagga</div>
<div class="h">Buddhassaatthinatthibhāvapañha</div>
<div class="q" id="p_28Mi_360"> <div class="divNumber">73.</div> <div class="p">
<span class="pN">360</span>Rājā āha—  “bhante nāgasena, buddho tayā diṭṭho”ti? “Na hi, mahārājā”ti. “Atha te ācariyehi buddho diṭṭho”ti? “Na hi, mahārājā”ti. “Tena hi, bhante nāgasena, natthi buddho”ti. “Kiṃ pana, mahārāja, himavati ūhā nadī tayā diṭṭhā”ti? “Na hi, bhante”ti. “Atha te pitarā ūhā nadī diṭṭhā”ti? “Na hi, bhante”ti. “Tena hi, mahārāja, natthi ūhā nadī”ti. “Atthi, bhante, kiñcāpi mayā ūhā nadī na diṭṭhā, pitarāpi me ūhā nadī na diṭṭhā, api ca atthi ūhā nadī”ti. “Evameva kho, mahārāja, kiñcāpi mayā bhagavā na diṭṭho, ācariyehipi me bhagavā na diṭṭho, api ca atthi bhagavā”ti. </div>
</div>
<div class="q" id="p_28Mi_361"> <div class="p">
<span class="pN">361</span>“Kallosi, bhante nāgasenā”ti. </div>
</div>
<div class="CENTER" id="p_28Mi_362">
<span class="pN">362</span>Buddhassa atthinatthibhāvapañho paṭhamo.</div>
</div>
