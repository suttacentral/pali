<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.6">7.6 Makkaṭakavagga</a></div><div class="i">7.6.9 Bāḷisikaṅgapañha</div><div class="h">Opammakathāpañha</div><div class="h">Makkaṭakavagga</div><div class="h">Bāḷisikaṅgapañha</div><div class="q" id="p_28Mi_1974"> <div class="divNumber">283.</div> <div class="p"><span class="pN">1974</span>“Bhante nāgasena, ‘bāḷisikassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, bāḷisiko baḷisena macche uddharati; evameva kho, mahārāja, yoginā yogāvacarena ñāṇena uttariṃ sāmaññaphalāni uddharitabbāni. Idaṃ, mahārāja, bāḷisikassa paṭhamaṃ aṅgaṃ gahetabbaṃ. </div></div><div class="q" id="p_28Mi_1975"> <div class="p"><span class="pN">1975</span>Puna caparaṃ, mahārāja, bāḷisiko parittakaṃ vadhitvā vipulaṃ lābhamadhigacchati; evameva kho, mahārāja, yoginā yogāvacarena parittalokāmisamattaṃ pariccajitabbaṃ. Lokāmisamattaṃ, mahārāja, pariccajitvā yogī yogāvacaro vipulaṃ sāmaññaphalaṃ adhigacchati. Idaṃ, mahārāja, bāḷisikassa dutiyaṃ aṅgaṃ gahetabbaṃ. Bhāsitampetaṃ, mahārāja, therena rāhulena—  </div></div><div class="q" id="p_28Mi_1976"> <div class="p"> <table class="singleColumn"> <tr> <td> <div class="pN">1976</div> <div class="G">‘Suññatañcānimittañca,</div> </td> </tr> <tr> <td> <div class="G">Vimokkhañcāppaṇihitaṃ;</div> </td> </tr> <tr> <td> <div class="G">Caturo phale chaḷabhiññā,</div> </td> </tr> <tr> <td> <div class="G">Cajitvā lokāmisaṃ labhe’”ti.</div> </td> </tr> </table> </div></div><div class="CENTER" id="p_28Mi_1977"><span class="pN">1977</span>Bāḷisikaṅgapañho navamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.6">7.6 Makkaṭakavagga</a>
</div>
<div class="i">7.6.9 Bāḷisikaṅgapañha</div>
<div class="h">Opammakathāpañha</div>
<div class="h">Makkaṭakavagga</div>
<div class="h">Bāḷisikaṅgapañha</div>
<div class="q" id="p_28Mi_1974"> <div class="divNumber">283.</div> <div class="p">
<span class="pN">1974</span>“Bhante nāgasena, ‘bāḷisikassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, bāḷisiko baḷisena macche uddharati; evameva kho, mahārāja, yoginā yogāvacarena ñāṇena uttariṃ sāmaññaphalāni uddharitabbāni. Idaṃ, mahārāja, bāḷisikassa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1975"> <div class="p">
<span class="pN">1975</span>Puna caparaṃ, mahārāja, bāḷisiko parittakaṃ vadhitvā vipulaṃ lābhamadhigacchati; evameva kho, mahārāja, yoginā yogāvacarena parittalokāmisamattaṃ pariccajitabbaṃ. Lokāmisamattaṃ, mahārāja, pariccajitvā yogī yogāvacaro vipulaṃ sāmaññaphalaṃ adhigacchati. Idaṃ, mahārāja, bāḷisikassa dutiyaṃ aṅgaṃ gahetabbaṃ. Bhāsitampetaṃ, mahārāja, therena rāhulena—  </div>
</div>
<div class="q" id="p_28Mi_1976"> <div class="p"> <table class="singleColumn"> <tr> <td> <div class="pN">1976</div> <div class="G">‘Suññatañcānimittañca,</div> </td> </tr> <tr> <td> <div class="G">Vimokkhañcāppaṇihitaṃ;</div> </td> </tr> <tr> <td> <div class="G">Caturo phale chaḷabhiññā,</div> </td> </tr> <tr> <td> <div class="G">Cajitvā lokāmisaṃ labhe’”ti.</div> </td> </tr> </table> </div>
</div>
<div class="CENTER" id="p_28Mi_1977">
<span class="pN">1977</span>Bāḷisikaṅgapañho navamo.</div>
</div>
