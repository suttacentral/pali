<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.4">7.4 Upacikāvagga</a></div><div class="i">7.4.6 Jarasiṅgālaṅgapañha</div><div class="h">Opammakathāpañha</div><div class="h">Upacikāvagga</div><div class="h">Jarasiṅgālaṅgapañha</div><div class="q" id="p_28Mi_1852"> <div class="divNumber">260.</div> <div class="p"><span class="pN">1852</span>“Bhante nāgasena, ‘jarasiṅgālassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, jarasiṅgālo bhojanaṃ paṭilabhitvā ajigucchamāno yāvadatthaṃ āharayati; evameva kho, mahārāja, yoginā yogāvacarena bhojanaṃ paṭilabhitvā ajigucchamānena sarīrayāpanamattameva paribhuñjitabbaṃ. Idaṃ, mahārāja, jarasiṅgālassa paṭhamaṃ aṅgaṃ gahetabbaṃ. Bhāsitampetaṃ, mahārāja, therena mahākassapena—  </div></div><div class="q" id="p_28Mi_1853"> <div class="p"> <table class="singleColumn"> <tr> <td> <div class="pN">1853</div> <div class="G">‘Senāsanamhā oruyha,</div> </td> </tr> <tr> <td> <div class="G">gāmaṃ piṇḍāya pāvisiṃ;</div> </td> </tr> <tr> <td> <div class="G">Bhuñjantaṃ purisaṃ kuṭṭhiṃ,</div> </td> </tr> <tr> <td> <div class="G">sakkacca naṃ upaṭṭhahiṃ.</div> </td> </tr> </table> </div></div><div class="q" id="p_28Mi_1854"> <div class="p"> <table class="singleColumn"> <tr> <td> <div class="pN">1854</div> <div class="G">So me pakkena hatthena,</div> </td> </tr> <tr> <td> <div class="G">ālopaṃ upanāmayi;</div> </td> </tr> <tr> <td> <div class="G">Ālopaṃ pakkhipantassa,</div> </td> </tr> <tr> <td> <div class="G">aṅgulipettha chijjatha.</div> </td> </tr> </table> </div></div><div class="q" id="p_28Mi_1855"> <div class="p"> <table class="singleColumn"> <tr> <td> <div class="pN">1855</div> <div class="G">Kuṭṭamūlañca nissāya,</div> </td> </tr> <tr> <td> <div class="G">ālopaṃ taṃ abhuñjisaṃ;</div> </td> </tr> <tr> <td> <div class="G">Bhuñjamāne vā bhutte vā,</div> </td> </tr> <tr> <td> <div class="G">jegucchaṃ me na vijjatī’ti.</div> </td> </tr> </table> </div></div><div class="q" id="p_28Mi_1856"> <div class="p"><span class="pN">1856</span>Puna caparaṃ, mahārāja, jarasiṅgālo bhojanaṃ paṭilabhitvā na vicināti lūkhaṃ vā paṇītaṃ vāti; evameva kho, mahārāja, yoginā yogāvacarena bhojanaṃ paṭilabhitvā na vicinitabbaṃ ‘lūkhaṃ vā paṇītaṃ vā sampannaṃ vā asampannaṃ vā’ti, yathāladdhena santussitabbaṃ. Idaṃ, mahārāja, jarasiṅgālassa dutiyaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—  </div></div><div class="q" id="p_28Mi_1857"> <div class="p"> <table class="singleColumn"> <tr> <td> <div class="pN">1857</div> <div class="G">‘Lūkhenapi ca santusse,</div> </td> </tr> <tr> <td> <div class="G">nāññaṃ patthe rasaṃ bahuṃ;</div> </td> </tr> <tr> <td> <div class="G">Rasesu anugiddhassa,</div> </td> </tr> <tr> <td> <div class="G">jhāne na ramate mano;</div> </td> </tr> <tr> <td> <div class="G">Itarītarena santuṭṭho,</div> </td> </tr> <tr> <td> <div class="G">sāmaññaṃ paripūratī’”ti.</div> </td> </tr> </table> </div></div><div class="CENTER" id="p_28Mi_1858"><span class="pN">1858</span>Jarasiṅgālaṅgapañho chaṭṭho.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.4">7.4 Upacikāvagga</a>
</div>
<div class="i">7.4.6 Jarasiṅgālaṅgapañha</div>
<div class="h">Opammakathāpañha</div>
<div class="h">Upacikāvagga</div>
<div class="h">Jarasiṅgālaṅgapañha</div>
<div class="q" id="p_28Mi_1852"> <div class="divNumber">260.</div> <div class="p">
<span class="pN">1852</span>“Bhante nāgasena, ‘jarasiṅgālassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, jarasiṅgālo bhojanaṃ paṭilabhitvā ajigucchamāno yāvadatthaṃ āharayati; evameva kho, mahārāja, yoginā yogāvacarena bhojanaṃ paṭilabhitvā ajigucchamānena sarīrayāpanamattameva paribhuñjitabbaṃ. Idaṃ, mahārāja, jarasiṅgālassa paṭhamaṃ aṅgaṃ gahetabbaṃ. Bhāsitampetaṃ, mahārāja, therena mahākassapena—  </div>
</div>
<div class="q" id="p_28Mi_1853"> <div class="p"> <table class="singleColumn"> <tr> <td> <div class="pN">1853</div> <div class="G">‘Senāsanamhā oruyha,</div> </td> </tr> <tr> <td> <div class="G">gāmaṃ piṇḍāya pāvisiṃ;</div> </td> </tr> <tr> <td> <div class="G">Bhuñjantaṃ purisaṃ kuṭṭhiṃ,</div> </td> </tr> <tr> <td> <div class="G">sakkacca naṃ upaṭṭhahiṃ.</div> </td> </tr> </table> </div>
</div>
<div class="q" id="p_28Mi_1854"> <div class="p"> <table class="singleColumn"> <tr> <td> <div class="pN">1854</div> <div class="G">So me pakkena hatthena,</div> </td> </tr> <tr> <td> <div class="G">ālopaṃ upanāmayi;</div> </td> </tr> <tr> <td> <div class="G">Ālopaṃ pakkhipantassa,</div> </td> </tr> <tr> <td> <div class="G">aṅgulipettha chijjatha.</div> </td> </tr> </table> </div>
</div>
<div class="q" id="p_28Mi_1855"> <div class="p"> <table class="singleColumn"> <tr> <td> <div class="pN">1855</div> <div class="G">Kuṭṭamūlañca nissāya,</div> </td> </tr> <tr> <td> <div class="G">ālopaṃ taṃ abhuñjisaṃ;</div> </td> </tr> <tr> <td> <div class="G">Bhuñjamāne vā bhutte vā,</div> </td> </tr> <tr> <td> <div class="G">jegucchaṃ me na vijjatī’ti.</div> </td> </tr> </table> </div>
</div>
<div class="q" id="p_28Mi_1856"> <div class="p">
<span class="pN">1856</span>Puna caparaṃ, mahārāja, jarasiṅgālo bhojanaṃ paṭilabhitvā na vicināti lūkhaṃ vā paṇītaṃ vāti; evameva kho, mahārāja, yoginā yogāvacarena bhojanaṃ paṭilabhitvā na vicinitabbaṃ ‘lūkhaṃ vā paṇītaṃ vā sampannaṃ vā asampannaṃ vā’ti, yathāladdhena santussitabbaṃ. Idaṃ, mahārāja, jarasiṅgālassa dutiyaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—  </div>
</div>
<div class="q" id="p_28Mi_1857"> <div class="p"> <table class="singleColumn"> <tr> <td> <div class="pN">1857</div> <div class="G">‘Lūkhenapi ca santusse,</div> </td> </tr> <tr> <td> <div class="G">nāññaṃ patthe rasaṃ bahuṃ;</div> </td> </tr> <tr> <td> <div class="G">Rasesu anugiddhassa,</div> </td> </tr> <tr> <td> <div class="G">jhāne na ramate mano;</div> </td> </tr> <tr> <td> <div class="G">Itarītarena santuṭṭho,</div> </td> </tr> <tr> <td> <div class="G">sāmaññaṃ paripūratī’”ti.</div> </td> </tr> </table> </div>
</div>
<div class="CENTER" id="p_28Mi_1858">
<span class="pN">1858</span>Jarasiṅgālaṅgapañho chaṭṭho.</div>
</div>
