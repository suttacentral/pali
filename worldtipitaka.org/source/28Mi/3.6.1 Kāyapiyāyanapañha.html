<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.6">3.6 Sativagga</a></div><div class="i">3.6.1 Kāyapiyāyanapañha</div><div class="h">Milindapañha</div><div class="h">Sativagga</div><div class="h">Kāyapiyāyanapañha</div><div class="q" id="p_28Mi_397"> <div class="divNumber">83.</div> <div class="p"><span class="pN">397</span>Rājā āha—  “bhante nāgasena, piyo pabbajitānaṃ kāyo”ti? “Na kho, mahārāja, piyo pabbajitānaṃ kāyo”ti. “Atha kissa nu kho, bhante, kelāyatha mamāyathā”ti? “Kiṃ pana te, mahārāja, kadāci karahaci saṅgāmagatassa kaṇḍappahāro hotī”ti? “Āma, bhante, hotī”ti. “Kiṃ nu kho, mahārāja, so vaṇo ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti? “Āma, bhante, ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti. “Kiṃ nu kho, mahārāja, piyo te vaṇo, tena ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti? “Na me, bhante, piyo vaṇo, api ca maṃsassa ruhanatthāya ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti. “Evameva kho, mahārāja, appiyo pabbajitānaṃ kāyo, atha ca pabbajitā anajjhositā kāyaṃ pariharanti brahmacariyānuggahāya. Api ca kho, mahārāja, vaṇūpamo kāyo vutto bhagavatā, tena pabbajitā vaṇamiva kāyaṃ pariharanti anajjhositā. Bhāsitampetaṃ, mahārāja, bhagavatā—  </div></div><div class="q" id="p_28Mi_398"> <div class="p"> <table class="singleColumn"> <tr> <td> <div class="pN">398</div> <div class="G">‘Allacammappaṭicchanno,</div> </td> </tr> <tr> <td> <div class="G">navadvāro mahāvaṇo;</div> </td> </tr> <tr> <td> <div class="G">Samantato paggharati,</div> </td> </tr> <tr> <td> <div class="G">asucipūtigandhiyo’”ti.</div> </td> </tr> </table> </div></div><div class="q" id="p_28Mi_399"> <div class="p"><span class="pN">399</span>“Kallosi, bhante nāgasenā”ti. </div></div><div class="CENTER" id="p_28Mi_400"><span class="pN">400</span>Kāyapiyāyanapañho paṭhamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.6">3.6 Sativagga</a>
</div>
<div class="i">3.6.1 Kāyapiyāyanapañha</div>
<div class="h">Milindapañha</div>
<div class="h">Sativagga</div>
<div class="h">Kāyapiyāyanapañha</div>
<div class="q" id="p_28Mi_397"> <div class="divNumber">83.</div> <div class="p">
<span class="pN">397</span>Rājā āha—  “bhante nāgasena, piyo pabbajitānaṃ kāyo”ti? “Na kho, mahārāja, piyo pabbajitānaṃ kāyo”ti. “Atha kissa nu kho, bhante, kelāyatha mamāyathā”ti? “Kiṃ pana te, mahārāja, kadāci karahaci saṅgāmagatassa kaṇḍappahāro hotī”ti? “Āma, bhante, hotī”ti. “Kiṃ nu kho, mahārāja, so vaṇo ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti? “Āma, bhante, ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti. “Kiṃ nu kho, mahārāja, piyo te vaṇo, tena ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti? “Na me, bhante, piyo vaṇo, api ca maṃsassa ruhanatthāya ālepena ca ālimpīyati telena ca makkhīyati sukhumena ca coḷapaṭṭena paliveṭhīyatī”ti. “Evameva kho, mahārāja, appiyo pabbajitānaṃ kāyo, atha ca pabbajitā anajjhositā kāyaṃ pariharanti brahmacariyānuggahāya. Api ca kho, mahārāja, vaṇūpamo kāyo vutto bhagavatā, tena pabbajitā vaṇamiva kāyaṃ pariharanti anajjhositā. Bhāsitampetaṃ, mahārāja, bhagavatā—  </div>
</div>
<div class="q" id="p_28Mi_398"> <div class="p"> <table class="singleColumn"> <tr> <td> <div class="pN">398</div> <div class="G">‘Allacammappaṭicchanno,</div> </td> </tr> <tr> <td> <div class="G">navadvāro mahāvaṇo;</div> </td> </tr> <tr> <td> <div class="G">Samantato paggharati,</div> </td> </tr> <tr> <td> <div class="G">asucipūtigandhiyo’”ti.</div> </td> </tr> </table> </div>
</div>
<div class="q" id="p_28Mi_399"> <div class="p">
<span class="pN">399</span>“Kallosi, bhante nāgasenā”ti. </div>
</div>
<div class="CENTER" id="p_28Mi_400">
<span class="pN">400</span>Kāyapiyāyanapañho paṭhamo.</div>
</div>
