<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a></div><div class="i">8 Nigamana</div><div class="h">Nigamana</div><div class="q" id="p_28Mi_2024"> <div class="divNumber">292.</div> <div class="p"><span class="pN">2024</span>Iti chasu kaṇḍesu bāvīsativaggapatimaṇḍitesu dvāsaṭṭhiadhikā dvesatā imasmiṃ potthake āgatā milindapañhā samattā, anāgatā ca pana dvācattālīsā honti, āgatā ca anāgatā ca sabbā samodhānetvā catūhi adhikā tisatapañhā honti, sabbāva milindapañhāti saṅkhaṃ gacchanti. </div></div><div class="q" id="p_28Mi_2025"> <div class="p"><span class="pN">2025</span>Rañño ca therassa ca pucchāvisajjanāvasāne caturāsītisatasahassayojanabahalā udakapariyantaṃ katvā ayaṃ mahāpathavī chadhā kampittha, vijjullatā nicchariṃsu, devatā dibbapupphavassaṃ pavassiṃsu, mahābrahmā sādhukāramadāsi, mahāsamuddakucchiyaṃ meghatthanitanigghoso viya mahāghoso ahosi, iti so milindo rājā ca orodhagaṇā ca sirasā añjaliṃ paṇāmetvā vandiṃsu. </div></div><div class="q" id="p_28Mi_2026"> <div class="divNumber">293.</div> <div class="p"><span class="pN">2026</span>Milindo rājā ativiya pamuditahadayo sumathitamānahadayo buddhasāsane sāramatino ratanattaye sunikkaṅkho niggumbo nitthaddho hutvā therassa guṇesu pabbajjāsu paṭipadāiriyāpathesu ca ativiya pasanno vissattho nirālayo nihatamānatthambho uddhaṭadāṭho viya bhujagindo evamāha—  “sādhu, bhante nāgasena, buddhavisayo pañho tayā visajjito, imasmiṃ buddhasāsane ṭhapetvā dhammasenāpatiṃ sāriputtattheraṃ añño tayā sadiso pañhavisajjane natthi, khamatha, bhante nāgasena, mama accayaṃ, upāsakaṃ maṃ, bhante nāgasena, dhāretha ajjatagge pāṇupetaṃ saraṇaṃ gatan”ti. </div></div><div class="q" id="p_28Mi_2027"> <div class="divNumber">294.</div> <div class="p"><span class="pN">2027</span>Tadā rājā saha balakāyehi nāgasenattheraṃ payirupāsitvā milindaṃ nāma vihāraṃ kāretvā therassa niyyātetvā catūhi paccayehi nāgasenaṃ koṭisatehi bhikkhūhi saddhiṃ paricari, punapi therassa paññāya pasīditvā puttassa rajjaṃ niyyātetvā agārasmā anagāriyaṃ pabbajitvā vipassanaṃ vaḍḍhetvā arahattaṃ pāpuṇi, tena vuttaṃ—  </div></div><div class="q" id="p_28Mi_2028"> <div class="p"> <table class="singleColumn"> <tr> <td> <div class="pN">2028</div> <div class="G">“Paññā pasatthā lokasmiṃ,</div> </td> </tr> <tr> <td> <div class="G">katā saddhammaṭṭhitiyā;</div> </td> </tr> <tr> <td> <div class="G">Paññāya vimatiṃ hantvā,</div> </td> </tr> <tr> <td> <div class="G">santiṃ papponti paṇḍitā.</div> </td> </tr> </table> </div></div><div class="q" id="p_28Mi_2029"> <div class="p"> <table class="singleColumn"> <tr> <td> <div class="pN">2029</div> <div class="G">Yasmiṃ khandhe ṭhitā paññā,</div> </td> </tr> <tr> <td> <div class="G">sati tattha anūnakā;</div> </td> </tr> <tr> <td> <div class="G">Pūjā visesassādhāro,</div> </td> </tr> <tr> <td> <div class="G">aggo seṭṭho anuttaro;</div> </td> </tr> <tr> <td> <div class="G">Tasmā hi paṇḍito poso,</div> </td> </tr> <tr> <td> <div class="G">sampassaṃ hitamattano;</div> </td> </tr> <tr> <td> <div class="G">Paññavantaṃbhipūjeyya,</div> </td> </tr> <tr> <td> <div class="G">cetiyaṃ viya sādaro”ti.</div> </td> </tr> </table> </div></div><div class="q" id="p_28Mi_2030"> <div class="p"> <table class="singleColumn"> <tr> <td> <div class="pN">2030</div> <div class="G">Laṅkāyaṃ doṇinagare,</div> </td> </tr> <tr> <td> <div class="G">vasatā doṇināminā;</div> </td> </tr> <tr> <td> <div class="G">Mahātherena lekhitvā,</div> </td> </tr> <tr> <td> <div class="G">suṭṭhapitaṃ yathāsutaṃ;</div> </td> </tr> <tr> <td> <div class="G">Milindarājapañho ca,</div> </td> </tr> <tr> <td> <div class="G">nāgasenavisajjanaṃ;</div> </td> </tr> <tr> <td> <div class="G">Milindo hi mahāpañño,</div> </td> </tr> <tr> <td> <div class="G">nāgaseno supaṇḍito.</div> </td> </tr> </table> </div></div><div class="q" id="p_28Mi_2031"> <div class="p"> <table class="singleColumn"> <tr> <td> <div class="pN">2031</div> <div class="G">Iminā puññakammena,</div> </td> </tr> <tr> <td> <div class="G">Ito gacchāmi tussitaṃ;</div> </td> </tr> <tr> <td> <div class="G">Metteyyaṃnāgate passe,</div> </td> </tr> <tr> <td> <div class="G">Suṇeyyaṃ dhammamuttamanti.</div> </td> </tr> </table> </div></div><div class="ENDBOOK" id="p_28Mi_2032"><span class="pN">2032</span>Milindapañho niṭṭhito.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a>
</div>
<div class="i">8 Nigamana</div>
<div class="h">Nigamana</div>
<div class="q" id="p_28Mi_2024"> <div class="divNumber">292.</div> <div class="p">
<span class="pN">2024</span>Iti chasu kaṇḍesu bāvīsativaggapatimaṇḍitesu dvāsaṭṭhiadhikā dvesatā imasmiṃ potthake āgatā milindapañhā samattā, anāgatā ca pana dvācattālīsā honti, āgatā ca anāgatā ca sabbā samodhānetvā catūhi adhikā tisatapañhā honti, sabbāva milindapañhāti saṅkhaṃ gacchanti. </div>
</div>
<div class="q" id="p_28Mi_2025"> <div class="p">
<span class="pN">2025</span>Rañño ca therassa ca pucchāvisajjanāvasāne caturāsītisatasahassayojanabahalā udakapariyantaṃ katvā ayaṃ mahāpathavī chadhā kampittha, vijjullatā nicchariṃsu, devatā dibbapupphavassaṃ pavassiṃsu, mahābrahmā sādhukāramadāsi, mahāsamuddakucchiyaṃ meghatthanitanigghoso viya mahāghoso ahosi, iti so milindo rājā ca orodhagaṇā ca sirasā añjaliṃ paṇāmetvā vandiṃsu. </div>
</div>
<div class="q" id="p_28Mi_2026"> <div class="divNumber">293.</div> <div class="p">
<span class="pN">2026</span>Milindo rājā ativiya pamuditahadayo sumathitamānahadayo buddhasāsane sāramatino ratanattaye sunikkaṅkho niggumbo nitthaddho hutvā therassa guṇesu pabbajjāsu paṭipadāiriyāpathesu ca ativiya pasanno vissattho nirālayo nihatamānatthambho uddhaṭadāṭho viya bhujagindo evamāha—  “sādhu, bhante nāgasena, buddhavisayo pañho tayā visajjito, imasmiṃ buddhasāsane ṭhapetvā dhammasenāpatiṃ sāriputtattheraṃ añño tayā sadiso pañhavisajjane natthi, khamatha, bhante nāgasena, mama accayaṃ, upāsakaṃ maṃ, bhante nāgasena, dhāretha ajjatagge pāṇupetaṃ saraṇaṃ gatan”ti. </div>
</div>
<div class="q" id="p_28Mi_2027"> <div class="divNumber">294.</div> <div class="p">
<span class="pN">2027</span>Tadā rājā saha balakāyehi nāgasenattheraṃ payirupāsitvā milindaṃ nāma vihāraṃ kāretvā therassa niyyātetvā catūhi paccayehi nāgasenaṃ koṭisatehi bhikkhūhi saddhiṃ paricari, punapi therassa paññāya pasīditvā puttassa rajjaṃ niyyātetvā agārasmā anagāriyaṃ pabbajitvā vipassanaṃ vaḍḍhetvā arahattaṃ pāpuṇi, tena vuttaṃ—  </div>
</div>
<div class="q" id="p_28Mi_2028"> <div class="p"> <table class="singleColumn"> <tr> <td> <div class="pN">2028</div> <div class="G">“Paññā pasatthā lokasmiṃ,</div> </td> </tr> <tr> <td> <div class="G">katā saddhammaṭṭhitiyā;</div> </td> </tr> <tr> <td> <div class="G">Paññāya vimatiṃ hantvā,</div> </td> </tr> <tr> <td> <div class="G">santiṃ papponti paṇḍitā.</div> </td> </tr> </table> </div>
</div>
<div class="q" id="p_28Mi_2029"> <div class="p"> <table class="singleColumn"> <tr> <td> <div class="pN">2029</div> <div class="G">Yasmiṃ khandhe ṭhitā paññā,</div> </td> </tr> <tr> <td> <div class="G">sati tattha anūnakā;</div> </td> </tr> <tr> <td> <div class="G">Pūjā visesassādhāro,</div> </td> </tr> <tr> <td> <div class="G">aggo seṭṭho anuttaro;</div> </td> </tr> <tr> <td> <div class="G">Tasmā hi paṇḍito poso,</div> </td> </tr> <tr> <td> <div class="G">sampassaṃ hitamattano;</div> </td> </tr> <tr> <td> <div class="G">Paññavantaṃbhipūjeyya,</div> </td> </tr> <tr> <td> <div class="G">cetiyaṃ viya sādaro”ti.</div> </td> </tr> </table> </div>
</div>
<div class="q" id="p_28Mi_2030"> <div class="p"> <table class="singleColumn"> <tr> <td> <div class="pN">2030</div> <div class="G">Laṅkāyaṃ doṇinagare,</div> </td> </tr> <tr> <td> <div class="G">vasatā doṇināminā;</div> </td> </tr> <tr> <td> <div class="G">Mahātherena lekhitvā,</div> </td> </tr> <tr> <td> <div class="G">suṭṭhapitaṃ yathāsutaṃ;</div> </td> </tr> <tr> <td> <div class="G">Milindarājapañho ca,</div> </td> </tr> <tr> <td> <div class="G">nāgasenavisajjanaṃ;</div> </td> </tr> <tr> <td> <div class="G">Milindo hi mahāpañño,</div> </td> </tr> <tr> <td> <div class="G">nāgaseno supaṇḍito.</div> </td> </tr> </table> </div>
</div>
<div class="q" id="p_28Mi_2031"> <div class="p"> <table class="singleColumn"> <tr> <td> <div class="pN">2031</div> <div class="G">Iminā puññakammena,</div> </td> </tr> <tr> <td> <div class="G">Ito gacchāmi tussitaṃ;</div> </td> </tr> <tr> <td> <div class="G">Metteyyaṃnāgate passe,</div> </td> </tr> <tr> <td> <div class="G">Suṇeyyaṃ dhammamuttamanti.</div> </td> </tr> </table> </div>
</div>
<div class="ENDBOOK" id="p_28Mi_2032">
<span class="pN">2032</span>Milindapañho niṭṭhito.</div>
</div>
