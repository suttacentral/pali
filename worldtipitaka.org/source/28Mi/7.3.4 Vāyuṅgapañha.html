<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.3">7.3 Pathavīvagga</a></div><div class="i">7.3.4 Vāyuṅgapañha</div><div class="h">Opammakathāpañha</div><div class="h">Pathavīvagga</div><div class="h">Vāyuṅgapañha</div><div class="q" id="p_28Mi_1777"> <div class="divNumber">248.</div> <div class="p"><span class="pN">1777</span>“Bhante nāgasena, ‘vāyussa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? “Yathā, mahārāja, vāyu supupphitavanasaṇḍantaraṃ abhivāyati; evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṃ. Idaṃ, mahārāja, vāyussa paṭhamaṃ aṅgaṃ gahetabbaṃ. </div></div><div class="q" id="p_28Mi_1778"> <div class="p"><span class="pN">1778</span>Puna caparaṃ, mahārāja, vāyu dharaṇīruhapādapagaṇe mathayati; evameva kho, mahārāja, yoginā yogāvacarena vanantaragatena saṅkhāre vicinantena kilesā mathayitabbā. Idaṃ, mahārāja, vāyussa dutiyaṃ aṅgaṃ gahetabbaṃ. </div></div><div class="q" id="p_28Mi_1779"> <div class="p"><span class="pN">1779</span>Puna caparaṃ, mahārāja, vāyu ākāse carati; evameva kho, mahārāja, yoginā yogāvacarena lokuttaradhammesu mānasaṃ sañcārayitabbaṃ. Idaṃ, mahārāja, vāyussa tatiyaṃ aṅgaṃ gahetabbaṃ. </div></div><div class="q" id="p_28Mi_1780"> <div class="p"><span class="pN">1780</span>Puna caparaṃ, mahārāja, vāyu gandhaṃ anubhavati; evameva kho, mahārāja, yoginā yogāvacarena attano sīlavarasurabhigandho anubhavitabbo. Idaṃ, mahārāja, vāyussa catutthaṃ aṅgaṃ gahetabbaṃ. </div></div><div class="q" id="p_28Mi_1781"> <div class="p"><span class="pN">1781</span>Puna caparaṃ, mahārāja, vāyu nirālayo aniketavāsī; evameva kho, mahārāja, yoginā yogāvacarena nirālayamaniketamasanthavena sabbattha vimuttena bhavitabbaṃ. Idaṃ, mahārāja, vāyussa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte—  </div></div><div class="q" id="p_28Mi_1782"> <div class="p"> <table class="singleColumn"> <tr> <td> <div class="pN">1782</div> <div class="G">‘Santhavāto bhayaṃ jātaṃ,</div> </td> </tr> <tr> <td> <div class="G">niketā jāyate rajo;</div> </td> </tr> <tr> <td> <div class="G">Aniketamasanthavaṃ,</div> </td> </tr> <tr> <td> <div class="G">etaṃ ve munidassanan’”ti.</div> </td> </tr> </table> </div></div><div class="CENTER" id="p_28Mi_1783"><span class="pN">1783</span>Vāyuṅgapañho catuttho.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.3">7.3 Pathavīvagga</a>
</div>
<div class="i">7.3.4 Vāyuṅgapañha</div>
<div class="h">Opammakathāpañha</div>
<div class="h">Pathavīvagga</div>
<div class="h">Vāyuṅgapañha</div>
<div class="q" id="p_28Mi_1777"> <div class="divNumber">248.</div> <div class="p">
<span class="pN">1777</span>“Bhante nāgasena, ‘vāyussa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? “Yathā, mahārāja, vāyu supupphitavanasaṇḍantaraṃ abhivāyati; evameva kho, mahārāja, yoginā yogāvacarena vimuttivarakusumapupphitārammaṇavanantare ramitabbaṃ. Idaṃ, mahārāja, vāyussa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1778"> <div class="p">
<span class="pN">1778</span>Puna caparaṃ, mahārāja, vāyu dharaṇīruhapādapagaṇe mathayati; evameva kho, mahārāja, yoginā yogāvacarena vanantaragatena saṅkhāre vicinantena kilesā mathayitabbā. Idaṃ, mahārāja, vāyussa dutiyaṃ aṅgaṃ gahetabbaṃ. </div>
</div>
<div class="q" id="p_28Mi_1779"> <div class="p">
<span class="pN">1779</span>Puna caparaṃ, mahārāja, vāyu ākāse carati; evameva kho, mahārāja, yoginā yogāvacarena lokuttaradhammesu mānasaṃ sañcārayitabbaṃ. Idaṃ, mahārāja, vāyussa tatiyaṃ aṅgaṃ gahetabbaṃ. </div>
</div>
<div class="q" id="p_28Mi_1780"> <div class="p">
<span class="pN">1780</span>Puna caparaṃ, mahārāja, vāyu gandhaṃ anubhavati; evameva kho, mahārāja, yoginā yogāvacarena attano sīlavarasurabhigandho anubhavitabbo. Idaṃ, mahārāja, vāyussa catutthaṃ aṅgaṃ gahetabbaṃ. </div>
</div>
<div class="q" id="p_28Mi_1781"> <div class="p">
<span class="pN">1781</span>Puna caparaṃ, mahārāja, vāyu nirālayo aniketavāsī; evameva kho, mahārāja, yoginā yogāvacarena nirālayamaniketamasanthavena sabbattha vimuttena bhavitabbaṃ. Idaṃ, mahārāja, vāyussa pañcamaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte—  </div>
</div>
<div class="q" id="p_28Mi_1782"> <div class="p"> <table class="singleColumn"> <tr> <td> <div class="pN">1782</div> <div class="G">‘Santhavāto bhayaṃ jātaṃ,</div> </td> </tr> <tr> <td> <div class="G">niketā jāyate rajo;</div> </td> </tr> <tr> <td> <div class="G">Aniketamasanthavaṃ,</div> </td> </tr> <tr> <td> <div class="G">etaṃ ve munidassanan’”ti.</div> </td> </tr> </table> </div>
</div>
<div class="CENTER" id="p_28Mi_1783">
<span class="pN">1783</span>Vāyuṅgapañho catuttho.</div>
</div>
