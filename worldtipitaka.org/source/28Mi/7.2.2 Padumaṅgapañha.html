<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a></div><div class="i">7.2.2 Padumaṅgapañha</div><div class="h">Opammakathāpañha</div><div class="h">Samuddavagga</div><div class="h">Padumaṅgapañha</div><div class="q" id="p_28Mi_1711"> <div class="divNumber">236.</div> <div class="p"><span class="pN">1711</span>“Bhante nāgasena, ‘padumassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, padumaṃ udake jātaṃ udake saṃvaddhaṃ anupalittaṃ udakena; evameva kho, mahārāja, yoginā yogāvacarena kule gaṇe lābhe yase sakkāre sammānanāya paribhogapaccayesu ca sabbattha anupalittena bhavitabbaṃ. Idaṃ, mahārāja, padumassa paṭhamaṃ aṅgaṃ gahetabbaṃ. </div></div><div class="q" id="p_28Mi_1712"> <div class="p"><span class="pN">1712</span>Puna caparaṃ, mahārāja, padumaṃ udakā accuggamma ṭhāti; evameva kho, mahārāja, yoginā yogāvacarena sabbalokaṃ abhibhavitvā accuggamma lokuttaradhamme ṭhātabbaṃ. Idaṃ, mahārāja, padumassa dutiyaṃ aṅgaṃ gahetabbaṃ. </div></div><div class="q" id="p_28Mi_1713"> <div class="p"><span class="pN">1713</span>Puna caparaṃ, mahārāja, padumaṃ appamattakenapi anilena eritaṃ calati; evameva kho, mahārāja, yoginā yogāvacarena appamattakesupi kilesesu saṃyamo karaṇīyo, bhayadassāvinā viharitabbaṃ. Idaṃ, mahārāja, padumassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘aṇumattesu vajjesu bhayadassāvī samādāya sikkhati sikkhāpadesū’”ti. </div></div><div class="CENTER" id="p_28Mi_1714"><span class="pN">1714</span>Padumaṅgapañho dutiyo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a>
</div>
<div class="i">7.2.2 Padumaṅgapañha</div>
<div class="h">Opammakathāpañha</div>
<div class="h">Samuddavagga</div>
<div class="h">Padumaṅgapañha</div>
<div class="q" id="p_28Mi_1711"> <div class="divNumber">236.</div> <div class="p">
<span class="pN">1711</span>“Bhante nāgasena, ‘padumassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, padumaṃ udake jātaṃ udake saṃvaddhaṃ anupalittaṃ udakena; evameva kho, mahārāja, yoginā yogāvacarena kule gaṇe lābhe yase sakkāre sammānanāya paribhogapaccayesu ca sabbattha anupalittena bhavitabbaṃ. Idaṃ, mahārāja, padumassa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1712"> <div class="p">
<span class="pN">1712</span>Puna caparaṃ, mahārāja, padumaṃ udakā accuggamma ṭhāti; evameva kho, mahārāja, yoginā yogāvacarena sabbalokaṃ abhibhavitvā accuggamma lokuttaradhamme ṭhātabbaṃ. Idaṃ, mahārāja, padumassa dutiyaṃ aṅgaṃ gahetabbaṃ. </div>
</div>
<div class="q" id="p_28Mi_1713"> <div class="p">
<span class="pN">1713</span>Puna caparaṃ, mahārāja, padumaṃ appamattakenapi anilena eritaṃ calati; evameva kho, mahārāja, yoginā yogāvacarena appamattakesupi kilesesu saṃyamo karaṇīyo, bhayadassāvinā viharitabbaṃ. Idaṃ, mahārāja, padumassa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘aṇumattesu vajjesu bhayadassāvī samādāya sikkhati sikkhāpadesū’”ti. </div>
</div>
<div class="CENTER" id="p_28Mi_1714">
<span class="pN">1714</span>Padumaṅgapañho dutiyo.</div>
</div>
