<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.4">3.4 Nibbānavagga</a></div><div class="i">3.4.2 Nāgasenapañha</div><div class="h">Milindapañha</div><div class="h">Nibbānavagga</div><div class="h">Nāgasenapañha</div><div class="q" id="p_28Mi_319"> <div class="divNumber">64.</div> <div class="p"><span class="pN">319</span>Thero āha—  “loṇaṃ, mahārāja, cakkhuviññeyyan”ti. “Āma, bhante, cakkhuviññeyyan”ti. “Suṭṭhu kho, mahārāja, jānāhī”ti. “Kiṃ pana, bhante, jivhāviññeyyan”ti? “Āma, mahārāja, jivhāviññeyyan”ti. “Kiṃ pana, bhante, sabbaṃ loṇaṃ jivhāya vijānātī”ti? “Āma, mahārāja, sabbaṃ loṇaṃ jivhāya vijānāti”. </div></div><div class="q" id="p_28Mi_320"> <div class="p"><span class="pN">320</span>“Yadi, bhante, sabbaṃ loṇaṃ jivhāya vijānāti, kissa pana taṃ sakaṭehi balībaddā āharanti, nanu loṇameva āharitabban”ti? “Na sakkā, mahārāja, loṇameva āharituṃ ekatobhāvagatā ete dhammā gocaranānattagatā loṇaṃ garubhāvo cāti. Sakkā pana, mahārāja, loṇaṃ tulāya tulayitun”ti? “Āma, bhante, sakkā”ti. “Na sakkā, mahārāja, loṇaṃ tulāya tulayituṃ, garubhāvo tulāya tuliyatī”ti. </div></div><div class="q" id="p_28Mi_321"> <div class="p"><span class="pN">321</span>“Kallosi, bhante nāgasenā”ti. </div></div><div class="CENTER" id="p_28Mi_322"><span class="pN">322</span>Nāgasenapañho dutiyo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/3">3 Milindapañha</a> » <a href="/tipitaka/28Mi/3/3.4">3.4 Nibbānavagga</a>
</div>
<div class="i">3.4.2 Nāgasenapañha</div>
<div class="h">Milindapañha</div>
<div class="h">Nibbānavagga</div>
<div class="h">Nāgasenapañha</div>
<div class="q" id="p_28Mi_319"> <div class="divNumber">64.</div> <div class="p">
<span class="pN">319</span>Thero āha—  “loṇaṃ, mahārāja, cakkhuviññeyyan”ti. “Āma, bhante, cakkhuviññeyyan”ti. “Suṭṭhu kho, mahārāja, jānāhī”ti. “Kiṃ pana, bhante, jivhāviññeyyan”ti? “Āma, mahārāja, jivhāviññeyyan”ti. “Kiṃ pana, bhante, sabbaṃ loṇaṃ jivhāya vijānātī”ti? “Āma, mahārāja, sabbaṃ loṇaṃ jivhāya vijānāti”. </div>
</div>
<div class="q" id="p_28Mi_320"> <div class="p">
<span class="pN">320</span>“Yadi, bhante, sabbaṃ loṇaṃ jivhāya vijānāti, kissa pana taṃ sakaṭehi balībaddā āharanti, nanu loṇameva āharitabban”ti? “Na sakkā, mahārāja, loṇameva āharituṃ ekatobhāvagatā ete dhammā gocaranānattagatā loṇaṃ garubhāvo cāti. Sakkā pana, mahārāja, loṇaṃ tulāya tulayitun”ti? “Āma, bhante, sakkā”ti. “Na sakkā, mahārāja, loṇaṃ tulāya tulayituṃ, garubhāvo tulāya tuliyatī”ti. </div>
</div>
<div class="q" id="p_28Mi_321"> <div class="p">
<span class="pN">321</span>“Kallosi, bhante nāgasenā”ti. </div>
</div>
<div class="CENTER" id="p_28Mi_322">
<span class="pN">322</span>Nāgasenapañho dutiyo.</div>
</div>
