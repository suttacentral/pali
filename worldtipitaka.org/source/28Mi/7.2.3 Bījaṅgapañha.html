<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a></div><div class="i">7.2.3 Bījaṅgapañha</div><div class="h">Opammakathāpañha</div><div class="h">Samuddavagga</div><div class="h">Bījaṅgapañha</div><div class="q" id="p_28Mi_1715"> <div class="divNumber">237.</div> <div class="p"><span class="pN">1715</span>“Bhante nāgasena, ‘bījassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, bījaṃ appakampi samānaṃ bhaddake khette vuttaṃ deve sammā dhāraṃ pavecchante subahūni phalāni anudassati; evameva kho, mahārāja, yoginā yogāvacarena yathā paṭipāditaṃ sīlaṃ kevalaṃ sāmaññaphalamanudassati. Evaṃ sammā paṭipajjitabbaṃ. Idaṃ, mahārāja, bījassa paṭhamaṃ aṅgaṃ gahetabbaṃ. </div></div><div class="q" id="p_28Mi_1716"> <div class="p"><span class="pN">1716</span>Puna caparaṃ, mahārāja, bījaṃ suparisodhite khette ropitaṃ khippameva saṃvirūhati; evameva kho, mahārāja, yoginā yogāvacarena mānasaṃ supariggahitaṃ suññāgāre parisodhitaṃ satipaṭṭhānakhettavare khittaṃ khippameva virūhati. Idaṃ, mahārāja, bījassa dutiyaṃ aṅgaṃ gahetabbaṃ. Bhāsitampetaṃ, mahārāja, therena anuruddhena—  </div></div><div class="q" id="p_28Mi_1717"> <div class="p"> <table class="singleColumn"> <tr> <td> <div class="pN">1717</div> <div class="G">‘Yathāpi khette parisuddhe,</div> </td> </tr> <tr> <td> <div class="G">bījañcassa patiṭṭhitaṃ;</div> </td> </tr> <tr> <td> <div class="G">Vipulaṃ tassa phalaṃ hoti,</div> </td> </tr> <tr> <td> <div class="G">api toseti kassakaṃ.</div> </td> </tr> </table> </div></div><div class="q" id="p_28Mi_1718"> <div class="p"> <table class="singleColumn"> <tr> <td> <div class="pN">1718</div> <div class="G">Tatheva yogino cittaṃ,</div> </td> </tr> <tr> <td> <div class="G">suññāgāre visodhitaṃ;</div> </td> </tr> <tr> <td> <div class="G">Satipaṭṭhānakhettamhi,</div> </td> </tr> <tr> <td> <div class="G">khippameva virūhatī’”ti.</div> </td> </tr> </table> </div></div><div class="CENTER" id="p_28Mi_1719"><span class="pN">1719</span>Bījaṅgapañho tatiyo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a>
</div>
<div class="i">7.2.3 Bījaṅgapañha</div>
<div class="h">Opammakathāpañha</div>
<div class="h">Samuddavagga</div>
<div class="h">Bījaṅgapañha</div>
<div class="q" id="p_28Mi_1715"> <div class="divNumber">237.</div> <div class="p">
<span class="pN">1715</span>“Bhante nāgasena, ‘bījassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, bījaṃ appakampi samānaṃ bhaddake khette vuttaṃ deve sammā dhāraṃ pavecchante subahūni phalāni anudassati; evameva kho, mahārāja, yoginā yogāvacarena yathā paṭipāditaṃ sīlaṃ kevalaṃ sāmaññaphalamanudassati. Evaṃ sammā paṭipajjitabbaṃ. Idaṃ, mahārāja, bījassa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1716"> <div class="p">
<span class="pN">1716</span>Puna caparaṃ, mahārāja, bījaṃ suparisodhite khette ropitaṃ khippameva saṃvirūhati; evameva kho, mahārāja, yoginā yogāvacarena mānasaṃ supariggahitaṃ suññāgāre parisodhitaṃ satipaṭṭhānakhettavare khittaṃ khippameva virūhati. Idaṃ, mahārāja, bījassa dutiyaṃ aṅgaṃ gahetabbaṃ. Bhāsitampetaṃ, mahārāja, therena anuruddhena—  </div>
</div>
<div class="q" id="p_28Mi_1717"> <div class="p"> <table class="singleColumn"> <tr> <td> <div class="pN">1717</div> <div class="G">‘Yathāpi khette parisuddhe,</div> </td> </tr> <tr> <td> <div class="G">bījañcassa patiṭṭhitaṃ;</div> </td> </tr> <tr> <td> <div class="G">Vipulaṃ tassa phalaṃ hoti,</div> </td> </tr> <tr> <td> <div class="G">api toseti kassakaṃ.</div> </td> </tr> </table> </div>
</div>
<div class="q" id="p_28Mi_1718"> <div class="p"> <table class="singleColumn"> <tr> <td> <div class="pN">1718</div> <div class="G">Tatheva yogino cittaṃ,</div> </td> </tr> <tr> <td> <div class="G">suññāgāre visodhitaṃ;</div> </td> </tr> <tr> <td> <div class="G">Satipaṭṭhānakhettamhi,</div> </td> </tr> <tr> <td> <div class="G">khippameva virūhatī’”ti.</div> </td> </tr> </table> </div>
</div>
<div class="CENTER" id="p_28Mi_1719">
<span class="pN">1719</span>Bījaṅgapañho tatiyo.</div>
</div>
