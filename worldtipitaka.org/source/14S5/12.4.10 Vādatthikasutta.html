<div><div class="b"><a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/12">12 Saccasaṃyutta</a> » <a href="/tipitaka/14S5/12/12.4">12.4 Sīsapāvanavagga</a></div><div class="i">12.4.10 Vādatthikasutta</div><div class="h">Saccasaṃyutta</div><div class="h">Sīsapāvanavagga</div><div class="h">Vādatthikasutta</div><div class="q" id="p_14S5_2348"> <div class="divNumber">1110.</div> <div class="p"><span class="pN">2348</span>“Yo hi koci, bhikkhave, bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti, puratthimāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. </div></div><div class="q" id="p_14S5_2349"> <div class="p"><span class="pN">2349</span>Seyyathāpi, bhikkhave, silāyūpo soḷasa kukkuko. Tassassu aṭṭha kukku heṭṭhā nemaṅgamā, aṭṭha kukku uparinemassa. Puratthimāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya; pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya. Taṃ kissa hetu? Gambhīrattā, bhikkhave, nemassa sunikhātattā silāyūpassa. Evameva kho, bhikkhave, yo hi koci bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti; puratthimāya cepi disāya āgaccheyya samaṇo vā brāhmaṇo vā vādatthiko vādagavesī ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Taṃ kissa hetu? Sudiṭṭhattā, bhikkhave, catunnaṃ ariyasaccānaṃ. Katamesaṃ catunnaṃ? Dukkhassa ariyasaccassa…pe…  dukkhanirodhagāminiyā paṭipadāya ariyasaccassa. </div></div><div class="q" id="p_14S5_2350"> <div class="p"><span class="pN">2350</span>Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. </div></div><div class="CENTER" id="p_14S5_2351"><span class="pN">2351</span>Dasamaṃ.</div><div class="CENTER" id="p_14S5_2352"><span class="pN">2352</span>Sīsapāvanavaggo catuttho.</div><div class="SUMMARY" id="p_14S5_2353"><span class="pN">2353</span><span class="firstLetter">T</span>assuddānaṃ</div><div class="q" id="p_14S5_2354"> <div class="p"> <table class="singleColumn"> <tr> <td> <div class="pN">2354</div> <div class="G">Sīsapā khadiro daṇḍo,</div> </td> </tr> <tr> <td> <div class="G">celā sattisatena ca;</div> </td> </tr> <tr> <td> <div class="G">Pāṇā sūriyūpamā dvedhā,</div> </td> </tr> <tr> <td> <div class="G">indakhīlo ca vādinoti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/12">12 Saccasaṃyutta</a> » <a href="/tipitaka/14S5/12/12.4">12.4 Sīsapāvanavagga</a>
</div>
<div class="i">12.4.10 Vādatthikasutta</div>
<div class="h">Saccasaṃyutta</div>
<div class="h">Sīsapāvanavagga</div>
<div class="h">Vādatthikasutta</div>
<div class="q" id="p_14S5_2348"> <div class="divNumber">1110.</div> <div class="p">
<span class="pN">2348</span>“Yo hi koci, bhikkhave, bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti, puratthimāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. </div>
</div>
<div class="q" id="p_14S5_2349"> <div class="p">
<span class="pN">2349</span>Seyyathāpi, bhikkhave, silāyūpo soḷasa kukkuko. Tassassu aṭṭha kukku heṭṭhā nemaṅgamā, aṭṭha kukku uparinemassa. Puratthimāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya; pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya bhusā vātavuṭṭhi, neva saṅkampeyya na sampakampeyya na sampacāleyya. Taṃ kissa hetu? Gambhīrattā, bhikkhave, nemassa sunikhātattā silāyūpassa. Evameva kho, bhikkhave, yo hi koci bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti; puratthimāya cepi disāya āgaccheyya samaṇo vā brāhmaṇo vā vādatthiko vādagavesī ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Pacchimāya cepi disāya…pe…  uttarāya cepi disāya…pe…  dakkhiṇāya cepi disāya āgaccheyya samaṇo vā brāhmaṇo vā vādatthiko vādagavesī—  ‘vādamassa āropessāmī’ti, taṃ vata sahadhammena saṅkampessati vā sampakampessati vā sampacālessati vāti—  netaṃ ṭhānaṃ vijjati. Taṃ kissa hetu? Sudiṭṭhattā, bhikkhave, catunnaṃ ariyasaccānaṃ. Katamesaṃ catunnaṃ? Dukkhassa ariyasaccassa…pe…  dukkhanirodhagāminiyā paṭipadāya ariyasaccassa. </div>
</div>
<div class="q" id="p_14S5_2350"> <div class="p">
<span class="pN">2350</span>Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. </div>
</div>
<div class="CENTER" id="p_14S5_2351">
<span class="pN">2351</span>Dasamaṃ.</div>
<div class="CENTER" id="p_14S5_2352">
<span class="pN">2352</span>Sīsapāvanavaggo catuttho.</div>
<div class="SUMMARY" id="p_14S5_2353">
<span class="pN">2353</span><span class="firstLetter">T</span>assuddānaṃ</div>
<div class="q" id="p_14S5_2354"> <div class="p"> <table class="singleColumn"> <tr> <td> <div class="pN">2354</div> <div class="G">Sīsapā khadiro daṇḍo,</div> </td> </tr> <tr> <td> <div class="G">celā sattisatena ca;</div> </td> </tr> <tr> <td> <div class="G">Pāṇā sūriyūpamā dvedhā,</div> </td> </tr> <tr> <td> <div class="G">indakhīlo ca vādinoti.</div> </td> </tr> </table> </div>
</div>
</div>
