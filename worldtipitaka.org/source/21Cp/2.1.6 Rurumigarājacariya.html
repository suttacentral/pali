<div><div class="b"><a href="/">Home</a> » <a href="/tipitaka/21Cp">21Cp Cariyāpiṭakapāḷi</a> » <a href="/tipitaka/21Cp/2">2 Hatthināgavagga</a> » <a href="/tipitaka/21Cp/2/2.1">2.1 Sīlapāramī</a></div><div class="i">2.1.6 Rurumigarājacariya</div><div class="h">Hatthināgavagga</div><div class="h">Sīlapāramī</div><div class="h">Rurumigarājacariya</div><div class="q" id="p_21Cp_214"> <div class="divNumber">48.</div> <div class="p"> <table class="singleColumn"> <tr> <td> <div class="pN">214</div> <div class="G">“Punāparaṃ yadā homi,</div> </td> </tr> <tr> <td> <div class="G">sutattakanakasannibho;</div> </td> </tr> <tr> <td> <div class="G">Migarājā ruru nāma,</div> </td> </tr> <tr> <td> <div class="G">paramasīlasamāhito.</div> </td> </tr> </table> </div></div><div class="q" id="p_21Cp_215"> <div class="divNumber">49.</div> <div class="p"> <table class="singleColumn"> <tr> <td> <div class="pN">215</div> <div class="G">Ramme padese ramaṇīye,</div> </td> </tr> <tr> <td> <div class="G">vivitte amanussake;</div> </td> </tr> <tr> <td> <div class="G">Tattha vāsaṃ upagañchiṃ,</div> </td> </tr> <tr> <td> <div class="G">gaṅgākūle manorame.</div> </td> </tr> </table> </div></div><div class="q" id="p_21Cp_216"> <div class="divNumber">50.</div> <div class="p"> <table class="singleColumn"> <tr> <td> <div class="pN">216</div> <div class="G">Atha upari gaṅgāya,</div> </td> </tr> <tr> <td> <div class="G">dhanikehi paripīḷito;</div> </td> </tr> <tr> <td> <div class="G">Puriso gaṅgāya papati,</div> </td> </tr> <tr> <td> <div class="G">‘jīvāmi vā marāmi vā’.</div> </td> </tr> </table> </div></div><div class="q" id="p_21Cp_217"> <div class="divNumber">51.</div> <div class="p"> <table class="singleColumn"> <tr> <td> <div class="pN">217</div> <div class="G">Rattindivaṃ so gaṅgāya,</div> </td> </tr> <tr> <td> <div class="G">vuyhamāno mahodake;</div> </td> </tr> <tr> <td> <div class="G">Ravanto karuṇaṃ ravaṃ,</div> </td> </tr> <tr> <td> <div class="G">majjhe gaṅgāya gacchati.</div> </td> </tr> </table> </div></div><div class="q" id="p_21Cp_218"> <div class="divNumber">52.</div> <div class="p"> <table class="singleColumn"> <tr> <td> <div class="pN">218</div> <div class="G">Tassāhaṃ saddaṃ sutvāna,</div> </td> </tr> <tr> <td> <div class="G">karuṇaṃ paridevato;</div> </td> </tr> <tr> <td> <div class="G">Gaṅgāya tīre ṭhatvāna,</div> </td> </tr> <tr> <td> <div class="G">apucchiṃ ‘kosi tvaṃ naro’.</div> </td> </tr> </table> </div></div><div class="q" id="p_21Cp_219"> <div class="divNumber">53.</div> <div class="p"> <table class="singleColumn"> <tr> <td> <div class="pN">219</div> <div class="G">So me puṭṭho ca byākāsi,</div> </td> </tr> <tr> <td> <div class="G">attano karaṇaṃ tadā;</div> </td> </tr> <tr> <td> <div class="G">‘Dhanikehi bhīto tasito,</div> </td> </tr> <tr> <td> <div class="G">pakkhandohaṃ mahānadiṃ’.</div> </td> </tr> </table> </div></div><div class="q" id="p_21Cp_220"> <div class="divNumber">54.</div> <div class="p"> <table class="singleColumn"> <tr> <td> <div class="pN">220</div> <div class="G">Tassa katvāna kāruññaṃ,</div> </td> </tr> <tr> <td> <div class="G">cajitvā mama jīvitaṃ;</div> </td> </tr> <tr> <td> <div class="G">Pavisitvā nīhariṃ tassa,</div> </td> </tr> <tr> <td> <div class="G">andhakāramhi rattiyā.</div> </td> </tr> </table> </div></div><div class="q" id="p_21Cp_221"> <div class="divNumber">55.</div> <div class="p"> <table class="singleColumn"> <tr> <td> <div class="pN">221</div> <div class="G">Assatthakālamaññāya,</div> </td> </tr> <tr> <td> <div class="G">tassāhaṃ idamabraviṃ;</div> </td> </tr> <tr> <td> <div class="G">‘Ekaṃ taṃ varaṃ yācāmi,</div> </td> </tr> <tr> <td> <div class="G">mā maṃ kassaci pāvada’.</div> </td> </tr> </table> </div></div><div class="q" id="p_21Cp_222"> <div class="divNumber">56.</div> <div class="p"> <table class="singleColumn"> <tr> <td> <div class="pN">222</div> <div class="G">Nagaraṃ gantvāna ācikkhi,</div> </td> </tr> <tr> <td> <div class="G">pucchito dhanahetuko;</div> </td> </tr> <tr> <td> <div class="G">Rājānaṃ so gahetvāna,</div> </td> </tr> <tr> <td> <div class="G">upagañchi mamantikaṃ.</div> </td> </tr> </table> </div></div><div class="q" id="p_21Cp_223"> <div class="divNumber">57.</div> <div class="p"> <table class="singleColumn"> <tr> <td> <div class="pN">223</div> <div class="G">Yāvatā karaṇaṃ sabbaṃ,</div> </td> </tr> <tr> <td> <div class="G">rañño ārocitaṃ mayā;</div> </td> </tr> <tr> <td> <div class="G">Rājā sutvāna vacanaṃ,</div> </td> </tr> <tr> <td> <div class="G">usuṃ tassa pakappayi;</div> </td> </tr> <tr> <td> <div class="G">‘Idheva ghātayissāmi,</div> </td> </tr> <tr> <td> <div class="G">mittadubbhiṃ anāriyaṃ’.</div> </td> </tr> </table> </div></div><div class="q" id="p_21Cp_224"> <div class="divNumber">58.</div> <div class="p"> <table class="singleColumn"> <tr> <td> <div class="pN">224</div> <div class="G">Tamahaṃ anurakkhanto,</div> </td> </tr> <tr> <td> <div class="G">nimminiṃ mama attanā;</div> </td> </tr> <tr> <td> <div class="G">‘Tiṭṭhateso mahārāja,</div> </td> </tr> <tr> <td> <div class="G">kāmakāro bhavāmi te’.</div> </td> </tr> </table> </div></div><div class="q" id="p_21Cp_225"> <div class="divNumber">59.</div> <div class="p"> <table class="singleColumn"> <tr> <td> <div class="pN">225</div> <div class="G">Anurakkhiṃ mama sīlaṃ,</div> </td> </tr> <tr> <td> <div class="G">nārakkhiṃ mama jīvitaṃ;</div> </td> </tr> <tr> <td> <div class="G">Sīlavā hi tadā āsiṃ,</div> </td> </tr> <tr> <td> <div class="G">bodhiyāyeva kāraṇā”ti.</div> </td> </tr> </table> </div></div><div class="CENTER" id="p_21Cp_226"><span class="pN">226</span>Rurumigarājacariyaṃ chaṭṭhaṃ.</div></div><div>
<div class="b">
<a href="/">Home</a> » <a href="/tipitaka/21Cp">21Cp Cariyāpiṭakapāḷi</a> » <a href="/tipitaka/21Cp/2">2 Hatthināgavagga</a> » <a href="/tipitaka/21Cp/2/2.1">2.1 Sīlapāramī</a>
</div>
<div class="i">2.1.6 Rurumigarājacariya</div>
<div class="h">Hatthināgavagga</div>
<div class="h">Sīlapāramī</div>
<div class="h">Rurumigarājacariya</div>
<div class="q" id="p_21Cp_214"> <div class="divNumber">48.</div> <div class="p"> <table class="singleColumn"> <tr> <td> <div class="pN">214</div> <div class="G">“Punāparaṃ yadā homi,</div> </td> </tr> <tr> <td> <div class="G">sutattakanakasannibho;</div> </td> </tr> <tr> <td> <div class="G">Migarājā ruru nāma,</div> </td> </tr> <tr> <td> <div class="G">paramasīlasamāhito.</div> </td> </tr> </table> </div>
</div>
<div class="q" id="p_21Cp_215"> <div class="divNumber">49.</div> <div class="p"> <table class="singleColumn"> <tr> <td> <div class="pN">215</div> <div class="G">Ramme padese ramaṇīye,</div> </td> </tr> <tr> <td> <div class="G">vivitte amanussake;</div> </td> </tr> <tr> <td> <div class="G">Tattha vāsaṃ upagañchiṃ,</div> </td> </tr> <tr> <td> <div class="G">gaṅgākūle manorame.</div> </td> </tr> </table> </div>
</div>
<div class="q" id="p_21Cp_216"> <div class="divNumber">50.</div> <div class="p"> <table class="singleColumn"> <tr> <td> <div class="pN">216</div> <div class="G">Atha upari gaṅgāya,</div> </td> </tr> <tr> <td> <div class="G">dhanikehi paripīḷito;</div> </td> </tr> <tr> <td> <div class="G">Puriso gaṅgāya papati,</div> </td> </tr> <tr> <td> <div class="G">‘jīvāmi vā marāmi vā’.</div> </td> </tr> </table> </div>
</div>
<div class="q" id="p_21Cp_217"> <div class="divNumber">51.</div> <div class="p"> <table class="singleColumn"> <tr> <td> <div class="pN">217</div> <div class="G">Rattindivaṃ so gaṅgāya,</div> </td> </tr> <tr> <td> <div class="G">vuyhamāno mahodake;</div> </td> </tr> <tr> <td> <div class="G">Ravanto karuṇaṃ ravaṃ,</div> </td> </tr> <tr> <td> <div class="G">majjhe gaṅgāya gacchati.</div> </td> </tr> </table> </div>
</div>
<div class="q" id="p_21Cp_218"> <div class="divNumber">52.</div> <div class="p"> <table class="singleColumn"> <tr> <td> <div class="pN">218</div> <div class="G">Tassāhaṃ saddaṃ sutvāna,</div> </td> </tr> <tr> <td> <div class="G">karuṇaṃ paridevato;</div> </td> </tr> <tr> <td> <div class="G">Gaṅgāya tīre ṭhatvāna,</div> </td> </tr> <tr> <td> <div class="G">apucchiṃ ‘kosi tvaṃ naro’.</div> </td> </tr> </table> </div>
</div>
<div class="q" id="p_21Cp_219"> <div class="divNumber">53.</div> <div class="p"> <table class="singleColumn"> <tr> <td> <div class="pN">219</div> <div class="G">So me puṭṭho ca byākāsi,</div> </td> </tr> <tr> <td> <div class="G">attano karaṇaṃ tadā;</div> </td> </tr> <tr> <td> <div class="G">‘Dhanikehi bhīto tasito,</div> </td> </tr> <tr> <td> <div class="G">pakkhandohaṃ mahānadiṃ’.</div> </td> </tr> </table> </div>
</div>
<div class="q" id="p_21Cp_220"> <div class="divNumber">54.</div> <div class="p"> <table class="singleColumn"> <tr> <td> <div class="pN">220</div> <div class="G">Tassa katvāna kāruññaṃ,</div> </td> </tr> <tr> <td> <div class="G">cajitvā mama jīvitaṃ;</div> </td> </tr> <tr> <td> <div class="G">Pavisitvā nīhariṃ tassa,</div> </td> </tr> <tr> <td> <div class="G">andhakāramhi rattiyā.</div> </td> </tr> </table> </div>
</div>
<div class="q" id="p_21Cp_221"> <div class="divNumber">55.</div> <div class="p"> <table class="singleColumn"> <tr> <td> <div class="pN">221</div> <div class="G">Assatthakālamaññāya,</div> </td> </tr> <tr> <td> <div class="G">tassāhaṃ idamabraviṃ;</div> </td> </tr> <tr> <td> <div class="G">‘Ekaṃ taṃ varaṃ yācāmi,</div> </td> </tr> <tr> <td> <div class="G">mā maṃ kassaci pāvada’.</div> </td> </tr> </table> </div>
</div>
<div class="q" id="p_21Cp_222"> <div class="divNumber">56.</div> <div class="p"> <table class="singleColumn"> <tr> <td> <div class="pN">222</div> <div class="G">Nagaraṃ gantvāna ācikkhi,</div> </td> </tr> <tr> <td> <div class="G">pucchito dhanahetuko;</div> </td> </tr> <tr> <td> <div class="G">Rājānaṃ so gahetvāna,</div> </td> </tr> <tr> <td> <div class="G">upagañchi mamantikaṃ.</div> </td> </tr> </table> </div>
</div>
<div class="q" id="p_21Cp_223"> <div class="divNumber">57.</div> <div class="p"> <table class="singleColumn"> <tr> <td> <div class="pN">223</div> <div class="G">Yāvatā karaṇaṃ sabbaṃ,</div> </td> </tr> <tr> <td> <div class="G">rañño ārocitaṃ mayā;</div> </td> </tr> <tr> <td> <div class="G">Rājā sutvāna vacanaṃ,</div> </td> </tr> <tr> <td> <div class="G">usuṃ tassa pakappayi;</div> </td> </tr> <tr> <td> <div class="G">‘Idheva ghātayissāmi,</div> </td> </tr> <tr> <td> <div class="G">mittadubbhiṃ anāriyaṃ’.</div> </td> </tr> </table> </div>
</div>
<div class="q" id="p_21Cp_224"> <div class="divNumber">58.</div> <div class="p"> <table class="singleColumn"> <tr> <td> <div class="pN">224</div> <div class="G">Tamahaṃ anurakkhanto,</div> </td> </tr> <tr> <td> <div class="G">nimminiṃ mama attanā;</div> </td> </tr> <tr> <td> <div class="G">‘Tiṭṭhateso mahārāja,</div> </td> </tr> <tr> <td> <div class="G">kāmakāro bhavāmi te’.</div> </td> </tr> </table> </div>
</div>
<div class="q" id="p_21Cp_225"> <div class="divNumber">59.</div> <div class="p"> <table class="singleColumn"> <tr> <td> <div class="pN">225</div> <div class="G">Anurakkhiṃ mama sīlaṃ,</div> </td> </tr> <tr> <td> <div class="G">nārakkhiṃ mama jīvitaṃ;</div> </td> </tr> <tr> <td> <div class="G">Sīlavā hi tadā āsiṃ,</div> </td> </tr> <tr> <td> <div class="G">bodhiyāyeva kāraṇā”ti.</div> </td> </tr> </table> </div>
</div>
<div class="CENTER" id="p_21Cp_226">
<span class="pN">226</span>Rurumigarājacariyaṃ chaṭṭhaṃ.</div>
</div>
