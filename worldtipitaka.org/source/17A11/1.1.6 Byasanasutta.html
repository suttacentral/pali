<div><div class="b"><a href="/">Home</a> » <a href="/tipitaka/17A11">17A11 Ekādasakanipātapāḷi</a> » <a href="/tipitaka/17A11/1">1 Paṭhamapaṇṇāsaka</a> » <a href="/tipitaka/17A11/1/1.1">1.1 Nissayavagga</a></div><div class="i">1.1.6 Byasanasutta</div><div class="h">Paṭhamapaṇṇāsaka</div><div class="h">Nissayavagga</div><div class="h">Byasanasutta</div><div class="q" id="p_17A11_42"> <div class="divNumber">6.</div> <div class="p"><span class="pN">42</span>“Yo so, bhikkhave, bhikkhu akkosako paribhāsako ariyūpavādo sabrahmacārīnaṃ, ṭhānametaṃ avakāso yaṃ so ekādasannaṃ byasanānaṃ aññataraṃ byasanaṃ nigaccheyya. </div></div><div class="q" id="p_17A11_43"> <div class="p"><span class="pN">43</span>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—  yo so, bhikkhave, bhikkhu akkosako paribhāsako ariyūpavādo sabrahmacārīnaṃ, ṭhānametaṃ avakāso yaṃ so imesaṃ ekādasannaṃ byasanānaṃ aññataraṃ byasanaṃ nigaccheyya. </div></div><div class="q" id="p_17A11_44"> <div class="p"><span class="pN">44</span>Yo so, bhikkhave, bhikkhu akkosako paribhāsako ariyūpavādo sabrahmacārīnaṃ, aṭṭhānametaṃ anavakāso yaṃ so ekādasannaṃ byasanānaṃ aññataraṃ byasanaṃ na nigaccheyya. </div></div><div class="q" id="p_17A11_45"> <div class="p"><span class="pN">45</span>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—  yo so, bhikkhave, bhikkhu akkosako paribhāsako ariyūpavādo sabrahmacārīnaṃ, aṭṭhānametaṃ anavakāso yaṃ so imesaṃ ekādasannaṃ byasanānaṃ aññataraṃ byasanaṃ na nigaccheyyā”ti. </div></div><div class="CENTER" id="p_17A11_46"><span class="pN">46</span>Chaṭṭhaṃ.</div></div><div>
<div class="b">
<a href="/">Home</a> » <a href="/tipitaka/17A11">17A11 Ekādasakanipātapāḷi</a> » <a href="/tipitaka/17A11/1">1 Paṭhamapaṇṇāsaka</a> » <a href="/tipitaka/17A11/1/1.1">1.1 Nissayavagga</a>
</div>
<div class="i">1.1.6 Byasanasutta</div>
<div class="h">Paṭhamapaṇṇāsaka</div>
<div class="h">Nissayavagga</div>
<div class="h">Byasanasutta</div>
<div class="q" id="p_17A11_42"> <div class="divNumber">6.</div> <div class="p">
<span class="pN">42</span>“Yo so, bhikkhave, bhikkhu akkosako paribhāsako ariyūpavādo sabrahmacārīnaṃ, ṭhānametaṃ avakāso yaṃ so ekādasannaṃ byasanānaṃ aññataraṃ byasanaṃ nigaccheyya. </div>
</div>
<div class="q" id="p_17A11_43"> <div class="p">
<span class="pN">43</span>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—  yo so, bhikkhave, bhikkhu akkosako paribhāsako ariyūpavādo sabrahmacārīnaṃ, ṭhānametaṃ avakāso yaṃ so imesaṃ ekādasannaṃ byasanānaṃ aññataraṃ byasanaṃ nigaccheyya. </div>
</div>
<div class="q" id="p_17A11_44"> <div class="p">
<span class="pN">44</span>Yo so, bhikkhave, bhikkhu akkosako paribhāsako ariyūpavādo sabrahmacārīnaṃ, aṭṭhānametaṃ anavakāso yaṃ so ekādasannaṃ byasanānaṃ aññataraṃ byasanaṃ na nigaccheyya. </div>
</div>
<div class="q" id="p_17A11_45"> <div class="p">
<span class="pN">45</span>Katamesaṃ ekādasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti, anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, sikkhaṃ vā paccakkhāya hīnāyāvattati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ vā, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati—  yo so, bhikkhave, bhikkhu akkosako paribhāsako ariyūpavādo sabrahmacārīnaṃ, aṭṭhānametaṃ anavakāso yaṃ so imesaṃ ekādasannaṃ byasanānaṃ aññataraṃ byasanaṃ na nigaccheyyā”ti. </div>
</div>
<div class="CENTER" id="p_17A11_46">
<span class="pN">46</span>Chaṭṭhaṃ.</div>
</div>
