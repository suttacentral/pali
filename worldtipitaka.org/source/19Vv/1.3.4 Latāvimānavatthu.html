<div><div class="b"><a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.3">1.3 Pāricchattakavagga</a></div><div class="i">1.3.4 Latāvimānavatthu</div><div class="h">Itthivimāna</div><div class="h">Pāricchattakavagga</div><div class="h">Latāvimānavatthu</div><div class="q" id="p_19Vv_341"> <div class="divNumber">316.</div> <div class="p"> <table class="singleColumn"> <tr> <td> <div class="pN">341</div> <div class="G">Latā ca sajjā pavarā ca devatā,</div> </td> </tr> <tr> <td> <div class="G">Accimatī rājavarassa sirīmato;</div> </td> </tr> <tr> <td> <div class="G">Sutā ca rañño vessavaṇassa dhītā,</div> </td> </tr> <tr> <td> <div class="G">Rājīmatī dhammaguṇehi sobhatha.</div> </td> </tr> </table> </div></div><div class="q" id="p_19Vv_342"> <div class="divNumber">317.</div> <div class="p"> <table class="singleColumn"> <tr> <td> <div class="pN">342</div> <div class="G">Pañcettha nāriyo āgamaṃsu nhāyituṃ,</div> </td> </tr> <tr> <td> <div class="G">Sītodakaṃ uppaliniṃ sivaṃ nadiṃ;</div> </td> </tr> <tr> <td> <div class="G">Tā tattha nhāyitvā rametvā devatā,</div> </td> </tr> <tr> <td> <div class="G">Naccitvā gāyitvā sutā lataṃ bravi.</div> </td> </tr> </table> </div></div><div class="q" id="p_19Vv_343"> <div class="divNumber">318.</div> <div class="p"> <table class="singleColumn"> <tr> <td> <div class="pN">343</div> <div class="G">“Pucchāmi taṃ uppalamāladhārini,</div> </td> </tr> <tr> <td> <div class="G">Āveḷini kañcanasannibhattace;</div> </td> </tr> <tr> <td> <div class="G">Timiratambakkhi nabheva sobhane,</div> </td> </tr> <tr> <td> <div class="G">Dīghāyukī kena kato yaso tava.</div> </td> </tr> </table> </div></div><div class="q" id="p_19Vv_344"> <div class="divNumber">319.</div> <div class="p"> <table class="singleColumn"> <tr> <td> <div class="pN">344</div> <div class="G">Kenāsi bhadde patino piyatarā,</div> </td> </tr> <tr> <td> <div class="G">Visiṭṭhakalyāṇitarassu rūpato;</div> </td> </tr> <tr> <td> <div class="G">Padakkhiṇā naccanagītavādite,</div> </td> </tr> <tr> <td> <div class="G">Ācikkha no tvaṃ naranāripucchitā”ti.</div> </td> </tr> </table> </div></div><div class="q" id="p_19Vv_345"> <div class="divNumber">320.</div> <div class="p"> <table class="singleColumn"> <tr> <td> <div class="pN">345</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Uḷārabhoge kule suṇisā ahosiṃ;</div> </td> </tr> <tr> <td> <div class="G">Akkodhanā bhattuvasānuvattinī,</div> </td> </tr> <tr> <td> <div class="G">Uposathe appamattā ahosiṃ.</div> </td> </tr> </table> </div></div><div class="q" id="p_19Vv_346"> <div class="divNumber">321.</div> <div class="p"> <table class="singleColumn"> <tr> <td> <div class="pN">346</div> <div class="G">Manussabhūtā daharā apāpikā,</div> </td> </tr> <tr> <td> <div class="G">Pasannacittā patimābhirādhayiṃ;</div> </td> </tr> <tr> <td> <div class="G">Sadevaraṃ sassasuraṃ sadāsakaṃ,</div> </td> </tr> <tr> <td> <div class="G">Abhirādhayiṃ tamhi kato yaso mama.</div> </td> </tr> </table> </div></div><div class="q" id="p_19Vv_347"> <div class="divNumber">322.</div> <div class="p"> <table class="singleColumn"> <tr> <td> <div class="pN">347</div> <div class="G">Sāhaṃ tena kusalena kammunā,</div> </td> </tr> <tr> <td> <div class="G">Catubbhi ṭhānehi visesamajjhagā;</div> </td> </tr> <tr> <td> <div class="G">Āyuñca vaṇṇañca sukhaṃ balañca,</div> </td> </tr> <tr> <td> <div class="G">Khiḍḍāratiṃ paccanubhomanappakaṃ”.</div> </td> </tr> </table> </div></div><div class="q" id="p_19Vv_348"> <div class="divNumber">323.</div> <div class="p"> <table class="singleColumn"> <tr> <td> <div class="pN">348</div> <div class="G">“Sutaṃ nu taṃ bhāsati yaṃ ayaṃ latā,</div> </td> </tr> <tr> <td> <div class="G">Yaṃ no apucchimha akittayī no;</div> </td> </tr> <tr> <td> <div class="G">Patino kiramhākaṃ visiṭṭha nārīnaṃ,</div> </td> </tr> <tr> <td> <div class="G">Gatī ca tāsaṃ pavarā ca devatā.</div> </td> </tr> </table> </div></div><div class="q" id="p_19Vv_349"> <div class="divNumber">324.</div> <div class="p"> <table class="singleColumn"> <tr> <td> <div class="pN">349</div> <div class="G">Patīsu dhammaṃ pacarāma sabbā,</div> </td> </tr> <tr> <td> <div class="G">Patibbatā yattha bhavanti itthiyo;</div> </td> </tr> <tr> <td> <div class="G">Patīsu dhammaṃ pacaritva sabbā,</div> </td> </tr> <tr> <td> <div class="G">Lacchāmase bhāsati yaṃ ayaṃ latā.</div> </td> </tr> </table> </div></div><div class="q" id="p_19Vv_350"> <div class="divNumber">325.</div> <div class="p"> <table class="singleColumn"> <tr> <td> <div class="pN">350</div> <div class="G">Sīho yathā pabbatasānugocaro,</div> </td> </tr> <tr> <td> <div class="G">Mahindharaṃ pabbatamāvasitvā;</div> </td> </tr> <tr> <td> <div class="G">Pasayha hantvā itare catuppade,</div> </td> </tr> <tr> <td> <div class="G">Khudde mige khādati maṃsabhojano.</div> </td> </tr> </table> </div></div><div class="q" id="p_19Vv_351"> <div class="divNumber">326.</div> <div class="p"> <table class="singleColumn"> <tr> <td> <div class="pN">351</div> <div class="G">Tatheva saddhā idha ariyasāvikā,</div> </td> </tr> <tr> <td> <div class="G">Bhattāraṃ nissāya patiṃ anubbatā;</div> </td> </tr> <tr> <td> <div class="G">Kodhaṃ vadhitvā abhibhuyya maccharaṃ,</div> </td> </tr> <tr> <td> <div class="G">Saggamhi sā modati dhammacārinī”ti.</div> </td> </tr> </table> </div></div><div class="CENTER" id="p_19Vv_352"><span class="pN">352</span>Latāvimānaṃ catutthaṃ.</div></div><div>
<div class="b">
<a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.3">1.3 Pāricchattakavagga</a>
</div>
<div class="i">1.3.4 Latāvimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Latāvimānavatthu</div>
<div class="q" id="p_19Vv_341"> <div class="divNumber">316.</div> <div class="p"> <table class="singleColumn"> <tr> <td> <div class="pN">341</div> <div class="G">Latā ca sajjā pavarā ca devatā,</div> </td> </tr> <tr> <td> <div class="G">Accimatī rājavarassa sirīmato;</div> </td> </tr> <tr> <td> <div class="G">Sutā ca rañño vessavaṇassa dhītā,</div> </td> </tr> <tr> <td> <div class="G">Rājīmatī dhammaguṇehi sobhatha.</div> </td> </tr> </table> </div>
</div>
<div class="q" id="p_19Vv_342"> <div class="divNumber">317.</div> <div class="p"> <table class="singleColumn"> <tr> <td> <div class="pN">342</div> <div class="G">Pañcettha nāriyo āgamaṃsu nhāyituṃ,</div> </td> </tr> <tr> <td> <div class="G">Sītodakaṃ uppaliniṃ sivaṃ nadiṃ;</div> </td> </tr> <tr> <td> <div class="G">Tā tattha nhāyitvā rametvā devatā,</div> </td> </tr> <tr> <td> <div class="G">Naccitvā gāyitvā sutā lataṃ bravi.</div> </td> </tr> </table> </div>
</div>
<div class="q" id="p_19Vv_343"> <div class="divNumber">318.</div> <div class="p"> <table class="singleColumn"> <tr> <td> <div class="pN">343</div> <div class="G">“Pucchāmi taṃ uppalamāladhārini,</div> </td> </tr> <tr> <td> <div class="G">Āveḷini kañcanasannibhattace;</div> </td> </tr> <tr> <td> <div class="G">Timiratambakkhi nabheva sobhane,</div> </td> </tr> <tr> <td> <div class="G">Dīghāyukī kena kato yaso tava.</div> </td> </tr> </table> </div>
</div>
<div class="q" id="p_19Vv_344"> <div class="divNumber">319.</div> <div class="p"> <table class="singleColumn"> <tr> <td> <div class="pN">344</div> <div class="G">Kenāsi bhadde patino piyatarā,</div> </td> </tr> <tr> <td> <div class="G">Visiṭṭhakalyāṇitarassu rūpato;</div> </td> </tr> <tr> <td> <div class="G">Padakkhiṇā naccanagītavādite,</div> </td> </tr> <tr> <td> <div class="G">Ācikkha no tvaṃ naranāripucchitā”ti.</div> </td> </tr> </table> </div>
</div>
<div class="q" id="p_19Vv_345"> <div class="divNumber">320.</div> <div class="p"> <table class="singleColumn"> <tr> <td> <div class="pN">345</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Uḷārabhoge kule suṇisā ahosiṃ;</div> </td> </tr> <tr> <td> <div class="G">Akkodhanā bhattuvasānuvattinī,</div> </td> </tr> <tr> <td> <div class="G">Uposathe appamattā ahosiṃ.</div> </td> </tr> </table> </div>
</div>
<div class="q" id="p_19Vv_346"> <div class="divNumber">321.</div> <div class="p"> <table class="singleColumn"> <tr> <td> <div class="pN">346</div> <div class="G">Manussabhūtā daharā apāpikā,</div> </td> </tr> <tr> <td> <div class="G">Pasannacittā patimābhirādhayiṃ;</div> </td> </tr> <tr> <td> <div class="G">Sadevaraṃ sassasuraṃ sadāsakaṃ,</div> </td> </tr> <tr> <td> <div class="G">Abhirādhayiṃ tamhi kato yaso mama.</div> </td> </tr> </table> </div>
</div>
<div class="q" id="p_19Vv_347"> <div class="divNumber">322.</div> <div class="p"> <table class="singleColumn"> <tr> <td> <div class="pN">347</div> <div class="G">Sāhaṃ tena kusalena kammunā,</div> </td> </tr> <tr> <td> <div class="G">Catubbhi ṭhānehi visesamajjhagā;</div> </td> </tr> <tr> <td> <div class="G">Āyuñca vaṇṇañca sukhaṃ balañca,</div> </td> </tr> <tr> <td> <div class="G">Khiḍḍāratiṃ paccanubhomanappakaṃ”.</div> </td> </tr> </table> </div>
</div>
<div class="q" id="p_19Vv_348"> <div class="divNumber">323.</div> <div class="p"> <table class="singleColumn"> <tr> <td> <div class="pN">348</div> <div class="G">“Sutaṃ nu taṃ bhāsati yaṃ ayaṃ latā,</div> </td> </tr> <tr> <td> <div class="G">Yaṃ no apucchimha akittayī no;</div> </td> </tr> <tr> <td> <div class="G">Patino kiramhākaṃ visiṭṭha nārīnaṃ,</div> </td> </tr> <tr> <td> <div class="G">Gatī ca tāsaṃ pavarā ca devatā.</div> </td> </tr> </table> </div>
</div>
<div class="q" id="p_19Vv_349"> <div class="divNumber">324.</div> <div class="p"> <table class="singleColumn"> <tr> <td> <div class="pN">349</div> <div class="G">Patīsu dhammaṃ pacarāma sabbā,</div> </td> </tr> <tr> <td> <div class="G">Patibbatā yattha bhavanti itthiyo;</div> </td> </tr> <tr> <td> <div class="G">Patīsu dhammaṃ pacaritva sabbā,</div> </td> </tr> <tr> <td> <div class="G">Lacchāmase bhāsati yaṃ ayaṃ latā.</div> </td> </tr> </table> </div>
</div>
<div class="q" id="p_19Vv_350"> <div class="divNumber">325.</div> <div class="p"> <table class="singleColumn"> <tr> <td> <div class="pN">350</div> <div class="G">Sīho yathā pabbatasānugocaro,</div> </td> </tr> <tr> <td> <div class="G">Mahindharaṃ pabbatamāvasitvā;</div> </td> </tr> <tr> <td> <div class="G">Pasayha hantvā itare catuppade,</div> </td> </tr> <tr> <td> <div class="G">Khudde mige khādati maṃsabhojano.</div> </td> </tr> </table> </div>
</div>
<div class="q" id="p_19Vv_351"> <div class="divNumber">326.</div> <div class="p"> <table class="singleColumn"> <tr> <td> <div class="pN">351</div> <div class="G">Tatheva saddhā idha ariyasāvikā,</div> </td> </tr> <tr> <td> <div class="G">Bhattāraṃ nissāya patiṃ anubbatā;</div> </td> </tr> <tr> <td> <div class="G">Kodhaṃ vadhitvā abhibhuyya maccharaṃ,</div> </td> </tr> <tr> <td> <div class="G">Saggamhi sā modati dhammacārinī”ti.</div> </td> </tr> </table> </div>
</div>
<div class="CENTER" id="p_19Vv_352">
<span class="pN">352</span>Latāvimānaṃ catutthaṃ.</div>
</div>
