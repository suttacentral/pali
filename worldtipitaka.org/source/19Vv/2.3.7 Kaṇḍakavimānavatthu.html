<div><div class="b"><a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/2">2 Purisavimāna</a> » <a href="/tipitaka/19Vv/2/2.3">2.3 Sunikkhittavagga</a></div><div class="i">2.3.7 Kaṇḍakavimānavatthu</div><div class="h">Purisavimāna</div><div class="h">Sunikkhittavagga</div><div class="h">Kaṇḍakavimānavatthu</div><div class="q" id="p_19Vv_1021"> <div class="divNumber">1171.</div> <div class="p"> <table class="singleColumn"> <tr> <td> <div class="pN">1021</div> <div class="G">“Puṇṇamāse yathā cando,</div> </td> </tr> <tr> <td> <div class="G">nakkhattaparivārito;</div> </td> </tr> <tr> <td> <div class="G">Samantā anupariyāti,</div> </td> </tr> <tr> <td> <div class="G">tārakādhipatī sasī.</div> </td> </tr> </table> </div></div><div class="q" id="p_19Vv_1022"> <div class="divNumber">1172.</div> <div class="p"> <table class="singleColumn"> <tr> <td> <div class="pN">1022</div> <div class="G">Tathūpamaṃ idaṃ byamhaṃ,</div> </td> </tr> <tr> <td> <div class="G">dibbaṃ devapuramhi ca;</div> </td> </tr> <tr> <td> <div class="G">Atirocati vaṇṇena,</div> </td> </tr> <tr> <td> <div class="G">udayantova raṃsimā.</div> </td> </tr> </table> </div></div><div class="q" id="p_19Vv_1023"> <div class="divNumber">1173.</div> <div class="p"> <table class="singleColumn"> <tr> <td> <div class="pN">1023</div> <div class="G">Veḷuriyasuvaṇṇassa,</div> </td> </tr> <tr> <td> <div class="G">phalikā rūpiyassa ca;</div> </td> </tr> <tr> <td> <div class="G">Masāragallamuttāhi,</div> </td> </tr> <tr> <td> <div class="G">lohitaṅgamaṇīhi ca.</div> </td> </tr> </table> </div></div><div class="q" id="p_19Vv_1024"> <div class="divNumber">1174.</div> <div class="p"> <table class="singleColumn"> <tr> <td> <div class="pN">1024</div> <div class="G">Citrā manoramā bhūmi,</div> </td> </tr> <tr> <td> <div class="G">veḷūriyassa santhatā;</div> </td> </tr> <tr> <td> <div class="G">Kūṭāgārā subhā rammā,</div> </td> </tr> <tr> <td> <div class="G">pāsādo te sumāpito.</div> </td> </tr> </table> </div></div><div class="q" id="p_19Vv_1025"> <div class="divNumber">1175.</div> <div class="p"> <table class="singleColumn"> <tr> <td> <div class="pN">1025</div> <div class="G">Rammā ca te pokkharaṇī,</div> </td> </tr> <tr> <td> <div class="G">puthulomanisevitā;</div> </td> </tr> <tr> <td> <div class="G">Acchodakā vippasannā,</div> </td> </tr> <tr> <td> <div class="G">sovaṇṇavālukasanthatā.</div> </td> </tr> </table> </div></div><div class="q" id="p_19Vv_1026"> <div class="divNumber">1176.</div> <div class="p"> <table class="singleColumn"> <tr> <td> <div class="pN">1026</div> <div class="G">Nānāpadumasañchannā,</div> </td> </tr> <tr> <td> <div class="G">puṇḍarīkasamotatā;</div> </td> </tr> <tr> <td> <div class="G">Surabhiṃ sampavāyanti,</div> </td> </tr> <tr> <td> <div class="G">manuññā māluteritā.</div> </td> </tr> </table> </div></div><div class="q" id="p_19Vv_1027"> <div class="divNumber">1177.</div> <div class="p"> <table class="singleColumn"> <tr> <td> <div class="pN">1027</div> <div class="G">Tassā te ubhato passe,</div> </td> </tr> <tr> <td> <div class="G">vanagumbā sumāpitā;</div> </td> </tr> <tr> <td> <div class="G">Upetā puppharukkhehi,</div> </td> </tr> <tr> <td> <div class="G">phalarukkhehi cūbhayaṃ.</div> </td> </tr> </table> </div></div><div class="q" id="p_19Vv_1028"> <div class="divNumber">1178.</div> <div class="p"> <table class="singleColumn"> <tr> <td> <div class="pN">1028</div> <div class="G">Sovaṇṇapāde pallaṅke,</div> </td> </tr> <tr> <td> <div class="G">muduke gonakatthate;</div> </td> </tr> <tr> <td> <div class="G">Nisinnaṃ devarājaṃva,</div> </td> </tr> <tr> <td> <div class="G">upatiṭṭhanti accharā.</div> </td> </tr> </table> </div></div><div class="q" id="p_19Vv_1029"> <div class="divNumber">1179.</div> <div class="p"> <table class="singleColumn"> <tr> <td> <div class="pN">1029</div> <div class="G">Sabbābharaṇasañchannā,</div> </td> </tr> <tr> <td> <div class="G">nānāmālāvibhūsitā;</div> </td> </tr> <tr> <td> <div class="G">Ramenti taṃ mahiddhikaṃ,</div> </td> </tr> <tr> <td> <div class="G">vasavattīva modasi.</div> </td> </tr> </table> </div></div><div class="q" id="p_19Vv_1030"> <div class="divNumber">1180.</div> <div class="p"> <table class="singleColumn"> <tr> <td> <div class="pN">1030</div> <div class="G">Bherisaṅkhamudiṅgāhi,</div> </td> </tr> <tr> <td> <div class="G">vīṇāhi paṇavehi ca;</div> </td> </tr> <tr> <td> <div class="G">Ramasi ratisampanno,</div> </td> </tr> <tr> <td> <div class="G">naccagīte suvādite.</div> </td> </tr> </table> </div></div><div class="q" id="p_19Vv_1031"> <div class="divNumber">1181.</div> <div class="p"> <table class="singleColumn"> <tr> <td> <div class="pN">1031</div> <div class="G">Dibbā te vividhā rūpā,</div> </td> </tr> <tr> <td> <div class="G">dibbā saddā atho rasā;</div> </td> </tr> <tr> <td> <div class="G">Gandhā ca te adhippetā,</div> </td> </tr> <tr> <td> <div class="G">phoṭṭhabbā ca manoramā.</div> </td> </tr> </table> </div></div><div class="q" id="p_19Vv_1032"> <div class="divNumber">1182.</div> <div class="p"> <table class="singleColumn"> <tr> <td> <div class="pN">1032</div> <div class="G">Tasmiṃ vimāne pavare,</div> </td> </tr> <tr> <td> <div class="G">devaputta mahappabho;</div> </td> </tr> <tr> <td> <div class="G">Atirocasi vaṇṇena,</div> </td> </tr> <tr> <td> <div class="G">udayantova bhāṇumā.</div> </td> </tr> </table> </div></div><div class="q" id="p_19Vv_1033"> <div class="divNumber">1183.</div> <div class="p"> <table class="singleColumn"> <tr> <td> <div class="pN">1033</div> <div class="G">Dānassa te idaṃ phalaṃ,</div> </td> </tr> <tr> <td> <div class="G">atho sīlassa vā pana;</div> </td> </tr> <tr> <td> <div class="G">Atho añjalikammassa,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div></div><div class="q" id="p_19Vv_1034"> <div class="divNumber">1184.</div> <div class="p"> <table class="singleColumn"> <tr> <td> <div class="pN">1034</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div></div><div class="q" id="p_19Vv_1035"> <div class="divNumber">1185.</div> <div class="p"> <table class="singleColumn"> <tr> <td> <div class="pN">1035</div> <div class="G">“Ahaṃ kapilavatthusmiṃ,</div> </td> </tr> <tr> <td> <div class="G">sākiyānaṃ puruttame;</div> </td> </tr> <tr> <td> <div class="G">Suddhodanassa puttassa,</div> </td> </tr> <tr> <td> <div class="G">kaṇḍako sahajo ahaṃ.</div> </td> </tr> </table> </div></div><div class="q" id="p_19Vv_1036"> <div class="divNumber">1186.</div> <div class="p"> <table class="singleColumn"> <tr> <td> <div class="pN">1036</div> <div class="G">Yadā so aḍḍharattāyaṃ,</div> </td> </tr> <tr> <td> <div class="G">bodhāya mabhinikkhami;</div> </td> </tr> <tr> <td> <div class="G">So maṃ mudūhi pāṇīhi,</div> </td> </tr> <tr> <td> <div class="G">jāli tambanakhehi ca.</div> </td> </tr> </table> </div></div><div class="q" id="p_19Vv_1037"> <div class="divNumber">1187.</div> <div class="p"> <table class="singleColumn"> <tr> <td> <div class="pN">1037</div> <div class="G">Satthiṃ ākoṭayitvāna,</div> </td> </tr> <tr> <td> <div class="G">vaha sammāti cabravi;</div> </td> </tr> <tr> <td> <div class="G">Ahaṃ lokaṃ tārayissaṃ,</div> </td> </tr> <tr> <td> <div class="G">patto sambodhimuttamaṃ.</div> </td> </tr> </table> </div></div><div class="q" id="p_19Vv_1038"> <div class="divNumber">1188.</div> <div class="p"> <table class="singleColumn"> <tr> <td> <div class="pN">1038</div> <div class="G">Taṃ me giraṃ suṇantassa,</div> </td> </tr> <tr> <td> <div class="G">hāso me vipulo ahu;</div> </td> </tr> <tr> <td> <div class="G">Udaggacitto sumano,</div> </td> </tr> <tr> <td> <div class="G">abhisīsiṃ tadā ahaṃ.</div> </td> </tr> </table> </div></div><div class="q" id="p_19Vv_1039"> <div class="divNumber">1189.</div> <div class="p"> <table class="singleColumn"> <tr> <td> <div class="pN">1039</div> <div class="G">Abhirūḷhañca maṃ ñatvā,</div> </td> </tr> <tr> <td> <div class="G">sakyaputtaṃ mahāyasaṃ;</div> </td> </tr> <tr> <td> <div class="G">Udaggacitto mudito,</div> </td> </tr> <tr> <td> <div class="G">vahissaṃ purisuttamaṃ.</div> </td> </tr> </table> </div></div><div class="q" id="p_19Vv_1040"> <div class="divNumber">1190.</div> <div class="p"> <table class="singleColumn"> <tr> <td> <div class="pN">1040</div> <div class="G">Paresaṃ vijitaṃ gantvā,</div> </td> </tr> <tr> <td> <div class="G">uggatasmiṃ divākare;</div> </td> </tr> <tr> <td> <div class="G">Mamaṃ channañca ohāya,</div> </td> </tr> <tr> <td> <div class="G">anapekkho so apakkami.</div> </td> </tr> </table> </div></div><div class="q" id="p_19Vv_1041"> <div class="divNumber">1191.</div> <div class="p"> <table class="singleColumn"> <tr> <td> <div class="pN">1041</div> <div class="G">Tassa tambanakhe pāde,</div> </td> </tr> <tr> <td> <div class="G">jivhāya parilehisaṃ;</div> </td> </tr> <tr> <td> <div class="G">Gacchantañca mahāvīraṃ,</div> </td> </tr> <tr> <td> <div class="G">rudamāno udikkhisaṃ.</div> </td> </tr> </table> </div></div><div class="q" id="p_19Vv_1042"> <div class="divNumber">1192.</div> <div class="p"> <table class="singleColumn"> <tr> <td> <div class="pN">1042</div> <div class="G">Adassanenahaṃ tassa,</div> </td> </tr> <tr> <td> <div class="G">sakyaputtassa sirīmato;</div> </td> </tr> <tr> <td> <div class="G">Alatthaṃ garukābādhaṃ,</div> </td> </tr> <tr> <td> <div class="G">khippaṃ me maraṇaṃ ahu.</div> </td> </tr> </table> </div></div><div class="q" id="p_19Vv_1043"> <div class="divNumber">1193.</div> <div class="p"> <table class="singleColumn"> <tr> <td> <div class="pN">1043</div> <div class="G">Tasseva ānubhāvena,</div> </td> </tr> <tr> <td> <div class="G">vimānaṃ āvasāmidaṃ;</div> </td> </tr> <tr> <td> <div class="G">Sabbakāmaguṇopetaṃ,</div> </td> </tr> <tr> <td> <div class="G">dibbaṃ devapuramhi ca.</div> </td> </tr> </table> </div></div><div class="q" id="p_19Vv_1044"> <div class="divNumber">1194.</div> <div class="p"> <table class="singleColumn"> <tr> <td> <div class="pN">1044</div> <div class="G">Yañca me ahuvā hāso,</div> </td> </tr> <tr> <td> <div class="G">saddaṃ sutvāna bodhiyā;</div> </td> </tr> <tr> <td> <div class="G">Teneva kusalamūlena,</div> </td> </tr> <tr> <td> <div class="G">phusissaṃ āsavakkhayaṃ.</div> </td> </tr> </table> </div></div><div class="q" id="p_19Vv_1045"> <div class="divNumber">1195.</div> <div class="p"> <table class="singleColumn"> <tr> <td> <div class="pN">1045</div> <div class="G">Sace hi bhante gaccheyyāsi,</div> </td> </tr> <tr> <td> <div class="G">satthu buddhassa santike;</div> </td> </tr> <tr> <td> <div class="G">Mamāpi naṃ vacanena,</div> </td> </tr> <tr> <td> <div class="G">sirasā vajjāsi vandanaṃ.</div> </td> </tr> </table> </div></div><div class="q" id="p_19Vv_1046"> <div class="divNumber">1196.</div> <div class="p"> <table class="singleColumn"> <tr> <td> <div class="pN">1046</div> <div class="G">Ahampi daṭṭhuṃ gacchissaṃ,</div> </td> </tr> <tr> <td> <div class="G">jinaṃ appaṭipuggalaṃ;</div> </td> </tr> <tr> <td> <div class="G">Dullabhaṃ dassanaṃ hoti,</div> </td> </tr> <tr> <td> <div class="G">lokanāthāna tādinan”ti.</div> </td> </tr> </table> </div></div><div class="q" id="p_19Vv_1047"> <div class="divNumber">1197.</div> <div class="p"> <table class="singleColumn"> <tr> <td> <div class="pN">1047</div> <div class="G">So kataññū katavedī,</div> </td> </tr> <tr> <td> <div class="G">satthāraṃ upasaṅkami;</div> </td> </tr> <tr> <td> <div class="G">Sutvā giraṃ cakkhumato,</div> </td> </tr> <tr> <td> <div class="G">dhammacakkhuṃ visodhayi.</div> </td> </tr> </table> </div></div><div class="q" id="p_19Vv_1048"> <div class="divNumber">1198.</div> <div class="p"> <table class="singleColumn"> <tr> <td> <div class="pN">1048</div> <div class="G">Visodhetvā diṭṭhigataṃ,</div> </td> </tr> <tr> <td> <div class="G">vicikicchaṃ vatāni ca;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">tatthevantaradhāyathāti.</div> </td> </tr> </table> </div></div><div class="CENTER" id="p_19Vv_1049"><span class="pN">1049</span>Kaṇḍakavimānaṃ sattamaṃ.</div></div><div>
<div class="b">
<a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/2">2 Purisavimāna</a> » <a href="/tipitaka/19Vv/2/2.3">2.3 Sunikkhittavagga</a>
</div>
<div class="i">2.3.7 Kaṇḍakavimānavatthu</div>
<div class="h">Purisavimāna</div>
<div class="h">Sunikkhittavagga</div>
<div class="h">Kaṇḍakavimānavatthu</div>
<div class="q" id="p_19Vv_1021"> <div class="divNumber">1171.</div> <div class="p"> <table class="singleColumn"> <tr> <td> <div class="pN">1021</div> <div class="G">“Puṇṇamāse yathā cando,</div> </td> </tr> <tr> <td> <div class="G">nakkhattaparivārito;</div> </td> </tr> <tr> <td> <div class="G">Samantā anupariyāti,</div> </td> </tr> <tr> <td> <div class="G">tārakādhipatī sasī.</div> </td> </tr> </table> </div>
</div>
<div class="q" id="p_19Vv_1022"> <div class="divNumber">1172.</div> <div class="p"> <table class="singleColumn"> <tr> <td> <div class="pN">1022</div> <div class="G">Tathūpamaṃ idaṃ byamhaṃ,</div> </td> </tr> <tr> <td> <div class="G">dibbaṃ devapuramhi ca;</div> </td> </tr> <tr> <td> <div class="G">Atirocati vaṇṇena,</div> </td> </tr> <tr> <td> <div class="G">udayantova raṃsimā.</div> </td> </tr> </table> </div>
</div>
<div class="q" id="p_19Vv_1023"> <div class="divNumber">1173.</div> <div class="p"> <table class="singleColumn"> <tr> <td> <div class="pN">1023</div> <div class="G">Veḷuriyasuvaṇṇassa,</div> </td> </tr> <tr> <td> <div class="G">phalikā rūpiyassa ca;</div> </td> </tr> <tr> <td> <div class="G">Masāragallamuttāhi,</div> </td> </tr> <tr> <td> <div class="G">lohitaṅgamaṇīhi ca.</div> </td> </tr> </table> </div>
</div>
<div class="q" id="p_19Vv_1024"> <div class="divNumber">1174.</div> <div class="p"> <table class="singleColumn"> <tr> <td> <div class="pN">1024</div> <div class="G">Citrā manoramā bhūmi,</div> </td> </tr> <tr> <td> <div class="G">veḷūriyassa santhatā;</div> </td> </tr> <tr> <td> <div class="G">Kūṭāgārā subhā rammā,</div> </td> </tr> <tr> <td> <div class="G">pāsādo te sumāpito.</div> </td> </tr> </table> </div>
</div>
<div class="q" id="p_19Vv_1025"> <div class="divNumber">1175.</div> <div class="p"> <table class="singleColumn"> <tr> <td> <div class="pN">1025</div> <div class="G">Rammā ca te pokkharaṇī,</div> </td> </tr> <tr> <td> <div class="G">puthulomanisevitā;</div> </td> </tr> <tr> <td> <div class="G">Acchodakā vippasannā,</div> </td> </tr> <tr> <td> <div class="G">sovaṇṇavālukasanthatā.</div> </td> </tr> </table> </div>
</div>
<div class="q" id="p_19Vv_1026"> <div class="divNumber">1176.</div> <div class="p"> <table class="singleColumn"> <tr> <td> <div class="pN">1026</div> <div class="G">Nānāpadumasañchannā,</div> </td> </tr> <tr> <td> <div class="G">puṇḍarīkasamotatā;</div> </td> </tr> <tr> <td> <div class="G">Surabhiṃ sampavāyanti,</div> </td> </tr> <tr> <td> <div class="G">manuññā māluteritā.</div> </td> </tr> </table> </div>
</div>
<div class="q" id="p_19Vv_1027"> <div class="divNumber">1177.</div> <div class="p"> <table class="singleColumn"> <tr> <td> <div class="pN">1027</div> <div class="G">Tassā te ubhato passe,</div> </td> </tr> <tr> <td> <div class="G">vanagumbā sumāpitā;</div> </td> </tr> <tr> <td> <div class="G">Upetā puppharukkhehi,</div> </td> </tr> <tr> <td> <div class="G">phalarukkhehi cūbhayaṃ.</div> </td> </tr> </table> </div>
</div>
<div class="q" id="p_19Vv_1028"> <div class="divNumber">1178.</div> <div class="p"> <table class="singleColumn"> <tr> <td> <div class="pN">1028</div> <div class="G">Sovaṇṇapāde pallaṅke,</div> </td> </tr> <tr> <td> <div class="G">muduke gonakatthate;</div> </td> </tr> <tr> <td> <div class="G">Nisinnaṃ devarājaṃva,</div> </td> </tr> <tr> <td> <div class="G">upatiṭṭhanti accharā.</div> </td> </tr> </table> </div>
</div>
<div class="q" id="p_19Vv_1029"> <div class="divNumber">1179.</div> <div class="p"> <table class="singleColumn"> <tr> <td> <div class="pN">1029</div> <div class="G">Sabbābharaṇasañchannā,</div> </td> </tr> <tr> <td> <div class="G">nānāmālāvibhūsitā;</div> </td> </tr> <tr> <td> <div class="G">Ramenti taṃ mahiddhikaṃ,</div> </td> </tr> <tr> <td> <div class="G">vasavattīva modasi.</div> </td> </tr> </table> </div>
</div>
<div class="q" id="p_19Vv_1030"> <div class="divNumber">1180.</div> <div class="p"> <table class="singleColumn"> <tr> <td> <div class="pN">1030</div> <div class="G">Bherisaṅkhamudiṅgāhi,</div> </td> </tr> <tr> <td> <div class="G">vīṇāhi paṇavehi ca;</div> </td> </tr> <tr> <td> <div class="G">Ramasi ratisampanno,</div> </td> </tr> <tr> <td> <div class="G">naccagīte suvādite.</div> </td> </tr> </table> </div>
</div>
<div class="q" id="p_19Vv_1031"> <div class="divNumber">1181.</div> <div class="p"> <table class="singleColumn"> <tr> <td> <div class="pN">1031</div> <div class="G">Dibbā te vividhā rūpā,</div> </td> </tr> <tr> <td> <div class="G">dibbā saddā atho rasā;</div> </td> </tr> <tr> <td> <div class="G">Gandhā ca te adhippetā,</div> </td> </tr> <tr> <td> <div class="G">phoṭṭhabbā ca manoramā.</div> </td> </tr> </table> </div>
</div>
<div class="q" id="p_19Vv_1032"> <div class="divNumber">1182.</div> <div class="p"> <table class="singleColumn"> <tr> <td> <div class="pN">1032</div> <div class="G">Tasmiṃ vimāne pavare,</div> </td> </tr> <tr> <td> <div class="G">devaputta mahappabho;</div> </td> </tr> <tr> <td> <div class="G">Atirocasi vaṇṇena,</div> </td> </tr> <tr> <td> <div class="G">udayantova bhāṇumā.</div> </td> </tr> </table> </div>
</div>
<div class="q" id="p_19Vv_1033"> <div class="divNumber">1183.</div> <div class="p"> <table class="singleColumn"> <tr> <td> <div class="pN">1033</div> <div class="G">Dānassa te idaṃ phalaṃ,</div> </td> </tr> <tr> <td> <div class="G">atho sīlassa vā pana;</div> </td> </tr> <tr> <td> <div class="G">Atho añjalikammassa,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div>
</div>
<div class="q" id="p_19Vv_1034"> <div class="divNumber">1184.</div> <div class="p"> <table class="singleColumn"> <tr> <td> <div class="pN">1034</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_1035"> <div class="divNumber">1185.</div> <div class="p"> <table class="singleColumn"> <tr> <td> <div class="pN">1035</div> <div class="G">“Ahaṃ kapilavatthusmiṃ,</div> </td> </tr> <tr> <td> <div class="G">sākiyānaṃ puruttame;</div> </td> </tr> <tr> <td> <div class="G">Suddhodanassa puttassa,</div> </td> </tr> <tr> <td> <div class="G">kaṇḍako sahajo ahaṃ.</div> </td> </tr> </table> </div>
</div>
<div class="q" id="p_19Vv_1036"> <div class="divNumber">1186.</div> <div class="p"> <table class="singleColumn"> <tr> <td> <div class="pN">1036</div> <div class="G">Yadā so aḍḍharattāyaṃ,</div> </td> </tr> <tr> <td> <div class="G">bodhāya mabhinikkhami;</div> </td> </tr> <tr> <td> <div class="G">So maṃ mudūhi pāṇīhi,</div> </td> </tr> <tr> <td> <div class="G">jāli tambanakhehi ca.</div> </td> </tr> </table> </div>
</div>
<div class="q" id="p_19Vv_1037"> <div class="divNumber">1187.</div> <div class="p"> <table class="singleColumn"> <tr> <td> <div class="pN">1037</div> <div class="G">Satthiṃ ākoṭayitvāna,</div> </td> </tr> <tr> <td> <div class="G">vaha sammāti cabravi;</div> </td> </tr> <tr> <td> <div class="G">Ahaṃ lokaṃ tārayissaṃ,</div> </td> </tr> <tr> <td> <div class="G">patto sambodhimuttamaṃ.</div> </td> </tr> </table> </div>
</div>
<div class="q" id="p_19Vv_1038"> <div class="divNumber">1188.</div> <div class="p"> <table class="singleColumn"> <tr> <td> <div class="pN">1038</div> <div class="G">Taṃ me giraṃ suṇantassa,</div> </td> </tr> <tr> <td> <div class="G">hāso me vipulo ahu;</div> </td> </tr> <tr> <td> <div class="G">Udaggacitto sumano,</div> </td> </tr> <tr> <td> <div class="G">abhisīsiṃ tadā ahaṃ.</div> </td> </tr> </table> </div>
</div>
<div class="q" id="p_19Vv_1039"> <div class="divNumber">1189.</div> <div class="p"> <table class="singleColumn"> <tr> <td> <div class="pN">1039</div> <div class="G">Abhirūḷhañca maṃ ñatvā,</div> </td> </tr> <tr> <td> <div class="G">sakyaputtaṃ mahāyasaṃ;</div> </td> </tr> <tr> <td> <div class="G">Udaggacitto mudito,</div> </td> </tr> <tr> <td> <div class="G">vahissaṃ purisuttamaṃ.</div> </td> </tr> </table> </div>
</div>
<div class="q" id="p_19Vv_1040"> <div class="divNumber">1190.</div> <div class="p"> <table class="singleColumn"> <tr> <td> <div class="pN">1040</div> <div class="G">Paresaṃ vijitaṃ gantvā,</div> </td> </tr> <tr> <td> <div class="G">uggatasmiṃ divākare;</div> </td> </tr> <tr> <td> <div class="G">Mamaṃ channañca ohāya,</div> </td> </tr> <tr> <td> <div class="G">anapekkho so apakkami.</div> </td> </tr> </table> </div>
</div>
<div class="q" id="p_19Vv_1041"> <div class="divNumber">1191.</div> <div class="p"> <table class="singleColumn"> <tr> <td> <div class="pN">1041</div> <div class="G">Tassa tambanakhe pāde,</div> </td> </tr> <tr> <td> <div class="G">jivhāya parilehisaṃ;</div> </td> </tr> <tr> <td> <div class="G">Gacchantañca mahāvīraṃ,</div> </td> </tr> <tr> <td> <div class="G">rudamāno udikkhisaṃ.</div> </td> </tr> </table> </div>
</div>
<div class="q" id="p_19Vv_1042"> <div class="divNumber">1192.</div> <div class="p"> <table class="singleColumn"> <tr> <td> <div class="pN">1042</div> <div class="G">Adassanenahaṃ tassa,</div> </td> </tr> <tr> <td> <div class="G">sakyaputtassa sirīmato;</div> </td> </tr> <tr> <td> <div class="G">Alatthaṃ garukābādhaṃ,</div> </td> </tr> <tr> <td> <div class="G">khippaṃ me maraṇaṃ ahu.</div> </td> </tr> </table> </div>
</div>
<div class="q" id="p_19Vv_1043"> <div class="divNumber">1193.</div> <div class="p"> <table class="singleColumn"> <tr> <td> <div class="pN">1043</div> <div class="G">Tasseva ānubhāvena,</div> </td> </tr> <tr> <td> <div class="G">vimānaṃ āvasāmidaṃ;</div> </td> </tr> <tr> <td> <div class="G">Sabbakāmaguṇopetaṃ,</div> </td> </tr> <tr> <td> <div class="G">dibbaṃ devapuramhi ca.</div> </td> </tr> </table> </div>
</div>
<div class="q" id="p_19Vv_1044"> <div class="divNumber">1194.</div> <div class="p"> <table class="singleColumn"> <tr> <td> <div class="pN">1044</div> <div class="G">Yañca me ahuvā hāso,</div> </td> </tr> <tr> <td> <div class="G">saddaṃ sutvāna bodhiyā;</div> </td> </tr> <tr> <td> <div class="G">Teneva kusalamūlena,</div> </td> </tr> <tr> <td> <div class="G">phusissaṃ āsavakkhayaṃ.</div> </td> </tr> </table> </div>
</div>
<div class="q" id="p_19Vv_1045"> <div class="divNumber">1195.</div> <div class="p"> <table class="singleColumn"> <tr> <td> <div class="pN">1045</div> <div class="G">Sace hi bhante gaccheyyāsi,</div> </td> </tr> <tr> <td> <div class="G">satthu buddhassa santike;</div> </td> </tr> <tr> <td> <div class="G">Mamāpi naṃ vacanena,</div> </td> </tr> <tr> <td> <div class="G">sirasā vajjāsi vandanaṃ.</div> </td> </tr> </table> </div>
</div>
<div class="q" id="p_19Vv_1046"> <div class="divNumber">1196.</div> <div class="p"> <table class="singleColumn"> <tr> <td> <div class="pN">1046</div> <div class="G">Ahampi daṭṭhuṃ gacchissaṃ,</div> </td> </tr> <tr> <td> <div class="G">jinaṃ appaṭipuggalaṃ;</div> </td> </tr> <tr> <td> <div class="G">Dullabhaṃ dassanaṃ hoti,</div> </td> </tr> <tr> <td> <div class="G">lokanāthāna tādinan”ti.</div> </td> </tr> </table> </div>
</div>
<div class="q" id="p_19Vv_1047"> <div class="divNumber">1197.</div> <div class="p"> <table class="singleColumn"> <tr> <td> <div class="pN">1047</div> <div class="G">So kataññū katavedī,</div> </td> </tr> <tr> <td> <div class="G">satthāraṃ upasaṅkami;</div> </td> </tr> <tr> <td> <div class="G">Sutvā giraṃ cakkhumato,</div> </td> </tr> <tr> <td> <div class="G">dhammacakkhuṃ visodhayi.</div> </td> </tr> </table> </div>
</div>
<div class="q" id="p_19Vv_1048"> <div class="divNumber">1198.</div> <div class="p"> <table class="singleColumn"> <tr> <td> <div class="pN">1048</div> <div class="G">Visodhetvā diṭṭhigataṃ,</div> </td> </tr> <tr> <td> <div class="G">vicikicchaṃ vatāni ca;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">tatthevantaradhāyathāti.</div> </td> </tr> </table> </div>
</div>
<div class="CENTER" id="p_19Vv_1049">
<span class="pN">1049</span>Kaṇḍakavimānaṃ sattamaṃ.</div>
</div>
