<div><div class="b"><a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/6">6 Bhesajjakkhandhaka</a></div><div class="i">6.4 Guḷādianujānana</div><div class="h">Bhesajjakkhandhaka</div><div class="h">Guḷādianujānana</div><div class="q" id="p_3V_1248"> <div class="divNumber">272.</div> <div class="p"><span class="pN">1248</span>Atha kho bhagavā sāvatthiyaṃ yathābhirantaṃ viharitvā yena rājagahaṃ tena cārikaṃ pakkāmi. Addasā kho āyasmā kaṅkhārevato antarāmagge guḷakaraṇaṃ, okkamitvā guḷe piṭṭhampi chārikampi pakkhipante, disvāna—  “akappiyo guḷo sāmiso, na kappati guḷo vikāle paribhuñjitun”ti—  kukkuccāyanto sapariso guḷaṃ na paribhuñjati. Yepissa sotabbaṃ maññanti, tepi guḷaṃ na paribhuñjanti. Bhagavato etamatthaṃ ārocesuṃ. “Kimatthāya, bhikkhave, guḷe piṭṭhampi chārikampi pakkhipantī”ti? “Thaddhatthāya, bhagavā”ti. “Sace, bhikkhave, thaddhatthāya guḷe piṭṭhampi chārikampi pakkhipanti, so ca guḷotveva saṅkhaṃ gacchati. Anujānāmi, bhikkhave, yathāsukhaṃ guḷaṃ paribhuñjitun”ti. </div></div><div class="q" id="p_3V_1249"> <div class="p"><span class="pN">1249</span>Addasā kho āyasmā kaṅkhārevato antarāmagge vacce muggaṃ jātaṃ, passitvā—  “akappiyā muggā; pakkāpi muggā jāyantī”ti—  kukkuccāyanto sapariso muggaṃ na paribhuñjati. Yepissa sotabbaṃ maññanti, tepi muggaṃ na paribhuñjanti. Bhagavato etamatthaṃ ārocesuṃ. “Sace, bhikkhave, pakkāpi muggā jāyanti, anujānāmi, bhikkhave, yathāsukhaṃ muggaṃ paribhuñjitun”ti. </div></div><div class="q" id="p_3V_1250"> <div class="divNumber">273.</div> <div class="p"><span class="pN">1250</span>Tena kho pana samayena aññatarassa bhikkhuno udaravātābādho hoti. So loṇasovīrakaṃ apāyi. Tassa so udaravātābādho paṭippassambhi. Bhagavato etamatthaṃ ārocesuṃ. “Anujānāmi, bhikkhave, gilānassa loṇasovīrakaṃ; agilānassa udakasambhinnaṃ pānaparibhogena paribhuñjitun”ti. </div></div></div><div>
<div class="b">
<a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/6">6 Bhesajjakkhandhaka</a>
</div>
<div class="i">6.4 Guḷādianujānana</div>
<div class="h">Bhesajjakkhandhaka</div>
<div class="h">Guḷādianujānana</div>
<div class="q" id="p_3V_1248"> <div class="divNumber">272.</div> <div class="p">
<span class="pN">1248</span>Atha kho bhagavā sāvatthiyaṃ yathābhirantaṃ viharitvā yena rājagahaṃ tena cārikaṃ pakkāmi. Addasā kho āyasmā kaṅkhārevato antarāmagge guḷakaraṇaṃ, okkamitvā guḷe piṭṭhampi chārikampi pakkhipante, disvāna—  “akappiyo guḷo sāmiso, na kappati guḷo vikāle paribhuñjitun”ti—  kukkuccāyanto sapariso guḷaṃ na paribhuñjati. Yepissa sotabbaṃ maññanti, tepi guḷaṃ na paribhuñjanti. Bhagavato etamatthaṃ ārocesuṃ. “Kimatthāya, bhikkhave, guḷe piṭṭhampi chārikampi pakkhipantī”ti? “Thaddhatthāya, bhagavā”ti. “Sace, bhikkhave, thaddhatthāya guḷe piṭṭhampi chārikampi pakkhipanti, so ca guḷotveva saṅkhaṃ gacchati. Anujānāmi, bhikkhave, yathāsukhaṃ guḷaṃ paribhuñjitun”ti. </div>
</div>
<div class="q" id="p_3V_1249"> <div class="p">
<span class="pN">1249</span>Addasā kho āyasmā kaṅkhārevato antarāmagge vacce muggaṃ jātaṃ, passitvā—  “akappiyā muggā; pakkāpi muggā jāyantī”ti—  kukkuccāyanto sapariso muggaṃ na paribhuñjati. Yepissa sotabbaṃ maññanti, tepi muggaṃ na paribhuñjanti. Bhagavato etamatthaṃ ārocesuṃ. “Sace, bhikkhave, pakkāpi muggā jāyanti, anujānāmi, bhikkhave, yathāsukhaṃ muggaṃ paribhuñjitun”ti. </div>
</div>
<div class="q" id="p_3V_1250"> <div class="divNumber">273.</div> <div class="p">
<span class="pN">1250</span>Tena kho pana samayena aññatarassa bhikkhuno udaravātābādho hoti. So loṇasovīrakaṃ apāyi. Tassa so udaravātābādho paṭippassambhi. Bhagavato etamatthaṃ ārocesuṃ. “Anujānāmi, bhikkhave, gilānassa loṇasovīrakaṃ; agilānassa udakasambhinnaṃ pānaparibhogena paribhuñjitun”ti. </div>
</div>
</div>
