<div><div class="b"><a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/6">6 Bhesajjakkhandhaka</a></div><div class="i">6.26 Catumahāpadesakathā</div><div class="h">Bhesajjakkhandhaka</div><div class="h">Catumahāpadesakathā</div><div class="q" id="p_3V_1367"> <div class="divNumber">305.</div> <div class="p"><span class="pN">1367</span>Tena kho pana samayena bhikkhūnaṃ kismiñci kismiñci ṭhāne kukkuccaṃ uppajjati—  “kiṃ nu kho bhagavatā anuññātaṃ, kiṃ ananuññātan”ti? Bhagavato etamatthaṃ ārocesuṃ. “Yaṃ, bhikkhave, mayā ‘idaṃ na kappatī’ti appaṭikkhittaṃ tañce akappiyaṃ anulometi, kappiyaṃ paṭibāhati, taṃ vo na kappati. Yaṃ, bhikkhave, mayā ‘idaṃ na kappatī’ti appaṭikkhittaṃ tañce kappiyaṃ anulometi, akappiyaṃ paṭibāhati, taṃ vo kappati. Yaṃ, bhikkhave, mayā ‘idaṃ kappatī’ti ananuññātaṃ tañce akappiyaṃ anulometi, kappiyaṃ paṭibāhati, taṃ vo na kappati. Yaṃ, bhikkhave, mayā ‘idaṃ kappatī’ti ananuññātaṃ, tañce kappiyaṃ anulometi, akappiyaṃ paṭibāhati, taṃ vo kappatī”ti. </div></div><div class="q" id="p_3V_1368"> <div class="p"><span class="pN">1368</span>Atha kho bhikkhūnaṃ etadahosi—  “kappati nu kho yāvakālikena yāmakālikaṃ, na nu kho kappati? Kappati nu kho yāvakālikena sattāhakālikaṃ, na nu kho kappati? Kappati nu kho yāvakālikena yāvajīvikaṃ, na nu kho kappati? Kappati nu kho yāmakālikena sattāhakālikaṃ, na nu kho kappati? Kappati nu kho yāmakālikena yāvajīvikaṃ, na nu kho kappati? Kappati nu kho sattāhakālikena yāvajīvikaṃ, na nu kho kappatī”ti? Bhagavato etamatthaṃ ārocesuṃ. </div></div><div class="q" id="p_3V_1369"> <div class="p"><span class="pN">1369</span>“Yāvakālikena, bhikkhave, yāmakālikaṃ, tadahu paṭiggahitaṃ kāle kappati, vikāle na kappati. Yāvakālikena, bhikkhave, sattāhakālikaṃ, tadahu paṭiggahitaṃ kāle kappati, vikāle na kappati. Yāvakālikena, bhikkhave, yāvajīvikaṃ, tadahu paṭiggahitaṃ kāle kappati, vikāle na kappati. Yāmakālikena, bhikkhave, sattāhakālikaṃ, tadahu paṭiggahitaṃ yāme kappati, yāmātikkante na kappati. Yāmakālikena, bhikkhave, yāvajīvikaṃ, tadahu paṭiggahitaṃ yāme kappati, yāmātikkante na kappati. Sattāhakālikena, bhikkhave, yāvajīvikaṃ paṭiggahitaṃ, sattāhaṃ kappati, sattāhātikkante na kappatī”ti. </div></div><div class="CENTER" id="p_3V_1370"><span class="pN">1370</span>Bhesajjakkhandhako chaṭṭho.</div><div class="SUMMARY" id="p_3V_1371"><span class="pN">1371</span><span class="firstLetter">T</span>assuddānaṃ</div><div class="q" id="p_3V_1372"> <div class="p"> <table class="singleColumn"> <tr> <td> <div class="pN">1372</div> <div class="G">Sāradike vikālepi,</div> </td> </tr> <tr> <td> <div class="G">vasaṃ mūle piṭṭhehi ca;</div> </td> </tr> <tr> <td> <div class="G">Kasāvehi paṇṇaṃ phalaṃ,</div> </td> </tr> <tr> <td> <div class="G">jatu loṇaṃ chakaṇañca.</div> </td> </tr> </table> </div></div><div class="q" id="p_3V_1373"> <div class="p"> <table class="singleColumn"> <tr> <td> <div class="pN">1373</div> <div class="G">Cuṇṇaṃ cālini maṃsañca,</div> </td> </tr> <tr> <td> <div class="G">añjanaṃ upapisanī;</div> </td> </tr> <tr> <td> <div class="G">Añjanī uccāpārutā,</div> </td> </tr> <tr> <td> <div class="G">salākā salākaṭhāniṃ.</div> </td> </tr> </table> </div></div><div class="q" id="p_3V_1374"> <div class="p"> <table class="singleColumn"> <tr> <td> <div class="pN">1374</div> <div class="G">Thavikaṃsabaddhakaṃ suttaṃ,</div> </td> </tr> <tr> <td> <div class="G">Muddhanitelanatthu ca;</div> </td> </tr> <tr> <td> <div class="G">Natthukaraṇī dhūmañca,</div> </td> </tr> <tr> <td> <div class="G">Nettañcāpidhanatthavi.</div> </td> </tr> </table> </div></div><div class="q" id="p_3V_1375"> <div class="p"> <table class="singleColumn"> <tr> <td> <div class="pN">1375</div> <div class="G">Telapākesu majjañca,</div> </td> </tr> <tr> <td> <div class="G">atikkhittaṃ abbhañjanaṃ;</div> </td> </tr> <tr> <td> <div class="G">Tumbaṃ sedaṃ sambhārañca,</div> </td> </tr> <tr> <td> <div class="G">mahā bhaṅgodakaṃ tathā.</div> </td> </tr> </table> </div></div><div class="q" id="p_3V_1376"> <div class="p"> <table class="singleColumn"> <tr> <td> <div class="pN">1376</div> <div class="G">Dakakoṭṭhaṃ lohitañca,</div> </td> </tr> <tr> <td> <div class="G">visāṇaṃ pādabbhañjanaṃ;</div> </td> </tr> <tr> <td> <div class="G">Pajjaṃ satthaṃ kasāvañca,</div> </td> </tr> <tr> <td> <div class="G">tilakakkaṃ kabaḷikaṃ.</div> </td> </tr> </table> </div></div><div class="q" id="p_3V_1377"> <div class="p"> <table class="singleColumn"> <tr> <td> <div class="pN">1377</div> <div class="G">Coḷaṃ sāsapakuṭṭañca,</div> </td> </tr> <tr> <td> <div class="G">dhūma sakkharikāya ca;</div> </td> </tr> <tr> <td> <div class="G">Vaṇatelaṃ vikāsikaṃ,</div> </td> </tr> <tr> <td> <div class="G">vikaṭañca paṭiggahaṃ.</div> </td> </tr> </table> </div></div><div class="q" id="p_3V_1378"> <div class="p"> <table class="singleColumn"> <tr> <td> <div class="pN">1378</div> <div class="G">Gūthaṃ karonto loḷiñca,</div> </td> </tr> <tr> <td> <div class="G">khāraṃ muttaharītakaṃ;</div> </td> </tr> <tr> <td> <div class="G">Gandhā virecanañceva,</div> </td> </tr> <tr> <td> <div class="G">acchākaṭaṃ kaṭākaṭaṃ.</div> </td> </tr> </table> </div></div><div class="q" id="p_3V_1379"> <div class="p"> <table class="singleColumn"> <tr> <td> <div class="pN">1379</div> <div class="G">Paṭicchādani pabbhārā,</div> </td> </tr> <tr> <td> <div class="G">ārāma sattāhena ca;</div> </td> </tr> <tr> <td> <div class="G">Guḷaṃ muggaṃ sovīrañca,</div> </td> </tr> <tr> <td> <div class="G">sāmaṃpākā punāpace.</div> </td> </tr> </table> </div></div><div class="q" id="p_3V_1380"> <div class="p"> <table class="singleColumn"> <tr> <td> <div class="pN">1380</div> <div class="G">Punānuññāsi dubbhikkhe,</div> </td> </tr> <tr> <td> <div class="G">phalañca tilakhādanī;</div> </td> </tr> <tr> <td> <div class="G">Purebhattaṃ kāyaḍāho,</div> </td> </tr> <tr> <td> <div class="G">nibbattañca bhagandalaṃ.</div> </td> </tr> </table> </div></div><div class="q" id="p_3V_1381"> <div class="p"> <table class="singleColumn"> <tr> <td> <div class="pN">1381</div> <div class="G">Vatthikammañca suppiñca,</div> </td> </tr> <tr> <td> <div class="G">manussamaṃsameva ca;</div> </td> </tr> <tr> <td> <div class="G">Hatthiassā sunakho ca,</div> </td> </tr> <tr> <td> <div class="G">ahi sīhañca dīpikaṃ.</div> </td> </tr> </table> </div></div><div class="q" id="p_3V_1382"> <div class="p"> <table class="singleColumn"> <tr> <td> <div class="pN">1382</div> <div class="G">Acchataracchamaṃsañca,</div> </td> </tr> <tr> <td> <div class="G">paṭipāṭi ca yāgu ca;</div> </td> </tr> <tr> <td> <div class="G">Taruṇaṃ aññatra guḷaṃ,</div> </td> </tr> <tr> <td> <div class="G">sunidhāvasathāgāraṃ.</div> </td> </tr> </table> </div></div><div class="q" id="p_3V_1383"> <div class="p"> <table class="singleColumn"> <tr> <td> <div class="pN">1383</div> <div class="G">Gaṅgā koṭisaccakathā,</div> </td> </tr> <tr> <td> <div class="G">ambapālī ca licchavī;</div> </td> </tr> <tr> <td> <div class="G">Uddissa kataṃ subhikkhaṃ,</div> </td> </tr> <tr> <td> <div class="G">punadeva paṭikkhipi.</div> </td> </tr> </table> </div></div><div class="q" id="p_3V_1384"> <div class="p"> <table class="singleColumn"> <tr> <td> <div class="pN">1384</div> <div class="G">Megho yaso meṇḍako ca,</div> </td> </tr> <tr> <td> <div class="G">Gorasaṃ pātheyyakena ca;</div> </td> </tr> <tr> <td> <div class="G">Keṇi ambo jambu coca,</div> </td> </tr> <tr> <td> <div class="G">Mocamadhumuddikasālukaṃ.</div> </td> </tr> </table> </div></div><div class="q" id="p_3V_1385"> <div class="p"> <table class="singleColumn"> <tr> <td> <div class="pN">1385</div> <div class="G">Phārusakā ḍākapiṭṭhaṃ,</div> </td> </tr> <tr> <td> <div class="G">ātumāyaṃ nahāpito;</div> </td> </tr> <tr> <td> <div class="G">Sāvatthiyaṃ phalaṃ bījaṃ,</div> </td> </tr> <tr> <td> <div class="G">kismiṃ ṭhāne ca kāliketi.</div> </td> </tr> </table> </div></div><div class="CENTER" id="p_3V_1386"><span class="pN">1386</span>Imamhi khandhake vatthū ekasataṃ chavatthu.</div><div class="ENDH3" id="p_3V_1387"><span class="pN">1387</span>Bhesajjakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/6">6 Bhesajjakkhandhaka</a>
</div>
<div class="i">6.26 Catumahāpadesakathā</div>
<div class="h">Bhesajjakkhandhaka</div>
<div class="h">Catumahāpadesakathā</div>
<div class="q" id="p_3V_1367"> <div class="divNumber">305.</div> <div class="p">
<span class="pN">1367</span>Tena kho pana samayena bhikkhūnaṃ kismiñci kismiñci ṭhāne kukkuccaṃ uppajjati—  “kiṃ nu kho bhagavatā anuññātaṃ, kiṃ ananuññātan”ti? Bhagavato etamatthaṃ ārocesuṃ. “Yaṃ, bhikkhave, mayā ‘idaṃ na kappatī’ti appaṭikkhittaṃ tañce akappiyaṃ anulometi, kappiyaṃ paṭibāhati, taṃ vo na kappati. Yaṃ, bhikkhave, mayā ‘idaṃ na kappatī’ti appaṭikkhittaṃ tañce kappiyaṃ anulometi, akappiyaṃ paṭibāhati, taṃ vo kappati. Yaṃ, bhikkhave, mayā ‘idaṃ kappatī’ti ananuññātaṃ tañce akappiyaṃ anulometi, kappiyaṃ paṭibāhati, taṃ vo na kappati. Yaṃ, bhikkhave, mayā ‘idaṃ kappatī’ti ananuññātaṃ, tañce kappiyaṃ anulometi, akappiyaṃ paṭibāhati, taṃ vo kappatī”ti. </div>
</div>
<div class="q" id="p_3V_1368"> <div class="p">
<span class="pN">1368</span>Atha kho bhikkhūnaṃ etadahosi—  “kappati nu kho yāvakālikena yāmakālikaṃ, na nu kho kappati? Kappati nu kho yāvakālikena sattāhakālikaṃ, na nu kho kappati? Kappati nu kho yāvakālikena yāvajīvikaṃ, na nu kho kappati? Kappati nu kho yāmakālikena sattāhakālikaṃ, na nu kho kappati? Kappati nu kho yāmakālikena yāvajīvikaṃ, na nu kho kappati? Kappati nu kho sattāhakālikena yāvajīvikaṃ, na nu kho kappatī”ti? Bhagavato etamatthaṃ ārocesuṃ. </div>
</div>
<div class="q" id="p_3V_1369"> <div class="p">
<span class="pN">1369</span>“Yāvakālikena, bhikkhave, yāmakālikaṃ, tadahu paṭiggahitaṃ kāle kappati, vikāle na kappati. Yāvakālikena, bhikkhave, sattāhakālikaṃ, tadahu paṭiggahitaṃ kāle kappati, vikāle na kappati. Yāvakālikena, bhikkhave, yāvajīvikaṃ, tadahu paṭiggahitaṃ kāle kappati, vikāle na kappati. Yāmakālikena, bhikkhave, sattāhakālikaṃ, tadahu paṭiggahitaṃ yāme kappati, yāmātikkante na kappati. Yāmakālikena, bhikkhave, yāvajīvikaṃ, tadahu paṭiggahitaṃ yāme kappati, yāmātikkante na kappati. Sattāhakālikena, bhikkhave, yāvajīvikaṃ paṭiggahitaṃ, sattāhaṃ kappati, sattāhātikkante na kappatī”ti. </div>
</div>
<div class="CENTER" id="p_3V_1370">
<span class="pN">1370</span>Bhesajjakkhandhako chaṭṭho.</div>
<div class="SUMMARY" id="p_3V_1371">
<span class="pN">1371</span><span class="firstLetter">T</span>assuddānaṃ</div>
<div class="q" id="p_3V_1372"> <div class="p"> <table class="singleColumn"> <tr> <td> <div class="pN">1372</div> <div class="G">Sāradike vikālepi,</div> </td> </tr> <tr> <td> <div class="G">vasaṃ mūle piṭṭhehi ca;</div> </td> </tr> <tr> <td> <div class="G">Kasāvehi paṇṇaṃ phalaṃ,</div> </td> </tr> <tr> <td> <div class="G">jatu loṇaṃ chakaṇañca.</div> </td> </tr> </table> </div>
</div>
<div class="q" id="p_3V_1373"> <div class="p"> <table class="singleColumn"> <tr> <td> <div class="pN">1373</div> <div class="G">Cuṇṇaṃ cālini maṃsañca,</div> </td> </tr> <tr> <td> <div class="G">añjanaṃ upapisanī;</div> </td> </tr> <tr> <td> <div class="G">Añjanī uccāpārutā,</div> </td> </tr> <tr> <td> <div class="G">salākā salākaṭhāniṃ.</div> </td> </tr> </table> </div>
</div>
<div class="q" id="p_3V_1374"> <div class="p"> <table class="singleColumn"> <tr> <td> <div class="pN">1374</div> <div class="G">Thavikaṃsabaddhakaṃ suttaṃ,</div> </td> </tr> <tr> <td> <div class="G">Muddhanitelanatthu ca;</div> </td> </tr> <tr> <td> <div class="G">Natthukaraṇī dhūmañca,</div> </td> </tr> <tr> <td> <div class="G">Nettañcāpidhanatthavi.</div> </td> </tr> </table> </div>
</div>
<div class="q" id="p_3V_1375"> <div class="p"> <table class="singleColumn"> <tr> <td> <div class="pN">1375</div> <div class="G">Telapākesu majjañca,</div> </td> </tr> <tr> <td> <div class="G">atikkhittaṃ abbhañjanaṃ;</div> </td> </tr> <tr> <td> <div class="G">Tumbaṃ sedaṃ sambhārañca,</div> </td> </tr> <tr> <td> <div class="G">mahā bhaṅgodakaṃ tathā.</div> </td> </tr> </table> </div>
</div>
<div class="q" id="p_3V_1376"> <div class="p"> <table class="singleColumn"> <tr> <td> <div class="pN">1376</div> <div class="G">Dakakoṭṭhaṃ lohitañca,</div> </td> </tr> <tr> <td> <div class="G">visāṇaṃ pādabbhañjanaṃ;</div> </td> </tr> <tr> <td> <div class="G">Pajjaṃ satthaṃ kasāvañca,</div> </td> </tr> <tr> <td> <div class="G">tilakakkaṃ kabaḷikaṃ.</div> </td> </tr> </table> </div>
</div>
<div class="q" id="p_3V_1377"> <div class="p"> <table class="singleColumn"> <tr> <td> <div class="pN">1377</div> <div class="G">Coḷaṃ sāsapakuṭṭañca,</div> </td> </tr> <tr> <td> <div class="G">dhūma sakkharikāya ca;</div> </td> </tr> <tr> <td> <div class="G">Vaṇatelaṃ vikāsikaṃ,</div> </td> </tr> <tr> <td> <div class="G">vikaṭañca paṭiggahaṃ.</div> </td> </tr> </table> </div>
</div>
<div class="q" id="p_3V_1378"> <div class="p"> <table class="singleColumn"> <tr> <td> <div class="pN">1378</div> <div class="G">Gūthaṃ karonto loḷiñca,</div> </td> </tr> <tr> <td> <div class="G">khāraṃ muttaharītakaṃ;</div> </td> </tr> <tr> <td> <div class="G">Gandhā virecanañceva,</div> </td> </tr> <tr> <td> <div class="G">acchākaṭaṃ kaṭākaṭaṃ.</div> </td> </tr> </table> </div>
</div>
<div class="q" id="p_3V_1379"> <div class="p"> <table class="singleColumn"> <tr> <td> <div class="pN">1379</div> <div class="G">Paṭicchādani pabbhārā,</div> </td> </tr> <tr> <td> <div class="G">ārāma sattāhena ca;</div> </td> </tr> <tr> <td> <div class="G">Guḷaṃ muggaṃ sovīrañca,</div> </td> </tr> <tr> <td> <div class="G">sāmaṃpākā punāpace.</div> </td> </tr> </table> </div>
</div>
<div class="q" id="p_3V_1380"> <div class="p"> <table class="singleColumn"> <tr> <td> <div class="pN">1380</div> <div class="G">Punānuññāsi dubbhikkhe,</div> </td> </tr> <tr> <td> <div class="G">phalañca tilakhādanī;</div> </td> </tr> <tr> <td> <div class="G">Purebhattaṃ kāyaḍāho,</div> </td> </tr> <tr> <td> <div class="G">nibbattañca bhagandalaṃ.</div> </td> </tr> </table> </div>
</div>
<div class="q" id="p_3V_1381"> <div class="p"> <table class="singleColumn"> <tr> <td> <div class="pN">1381</div> <div class="G">Vatthikammañca suppiñca,</div> </td> </tr> <tr> <td> <div class="G">manussamaṃsameva ca;</div> </td> </tr> <tr> <td> <div class="G">Hatthiassā sunakho ca,</div> </td> </tr> <tr> <td> <div class="G">ahi sīhañca dīpikaṃ.</div> </td> </tr> </table> </div>
</div>
<div class="q" id="p_3V_1382"> <div class="p"> <table class="singleColumn"> <tr> <td> <div class="pN">1382</div> <div class="G">Acchataracchamaṃsañca,</div> </td> </tr> <tr> <td> <div class="G">paṭipāṭi ca yāgu ca;</div> </td> </tr> <tr> <td> <div class="G">Taruṇaṃ aññatra guḷaṃ,</div> </td> </tr> <tr> <td> <div class="G">sunidhāvasathāgāraṃ.</div> </td> </tr> </table> </div>
</div>
<div class="q" id="p_3V_1383"> <div class="p"> <table class="singleColumn"> <tr> <td> <div class="pN">1383</div> <div class="G">Gaṅgā koṭisaccakathā,</div> </td> </tr> <tr> <td> <div class="G">ambapālī ca licchavī;</div> </td> </tr> <tr> <td> <div class="G">Uddissa kataṃ subhikkhaṃ,</div> </td> </tr> <tr> <td> <div class="G">punadeva paṭikkhipi.</div> </td> </tr> </table> </div>
</div>
<div class="q" id="p_3V_1384"> <div class="p"> <table class="singleColumn"> <tr> <td> <div class="pN">1384</div> <div class="G">Megho yaso meṇḍako ca,</div> </td> </tr> <tr> <td> <div class="G">Gorasaṃ pātheyyakena ca;</div> </td> </tr> <tr> <td> <div class="G">Keṇi ambo jambu coca,</div> </td> </tr> <tr> <td> <div class="G">Mocamadhumuddikasālukaṃ.</div> </td> </tr> </table> </div>
</div>
<div class="q" id="p_3V_1385"> <div class="p"> <table class="singleColumn"> <tr> <td> <div class="pN">1385</div> <div class="G">Phārusakā ḍākapiṭṭhaṃ,</div> </td> </tr> <tr> <td> <div class="G">ātumāyaṃ nahāpito;</div> </td> </tr> <tr> <td> <div class="G">Sāvatthiyaṃ phalaṃ bījaṃ,</div> </td> </tr> <tr> <td> <div class="G">kismiṃ ṭhāne ca kāliketi.</div> </td> </tr> </table> </div>
</div>
<div class="CENTER" id="p_3V_1386">
<span class="pN">1386</span>Imamhi khandhake vatthū ekasataṃ chavatthu.</div>
<div class="ENDH3" id="p_3V_1387">
<span class="pN">1387</span>Bhesajjakkhandhako niṭṭhito.</div>
</div>
