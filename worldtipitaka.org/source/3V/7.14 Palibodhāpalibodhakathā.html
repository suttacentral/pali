<div><div class="b"><a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/7">7 Kathinakkhandhaka</a></div><div class="i">7.14 Palibodhāpalibodhakathā</div><div class="h">Kathinakkhandhaka</div><div class="h">Palibodhāpalibodhakathā</div><div class="q" id="p_3V_1524"> <div class="divNumber">325.</div> <div class="p"><span class="pN">1524</span>Dveme, bhikkhave, kathinassa palibodhā, dve apalibodhā. Katame ca, bhikkhave, dve kathinassa palibodhā? Āvāsapalibodho ca cīvarapalibodho ca. Kathañca, bhikkhave, āvāsapalibodho hoti? Idha, bhikkhave, bhikkhu vasati vā tasmiṃ āvāse, sāpekkho vā pakkamati “paccessan”ti. Evaṃ kho, bhikkhave, āvāsapalibodho hoti. Kathañca, bhikkhave, cīvarapalibodho hoti? Idha, bhikkhave, bhikkhuno cīvaraṃ akataṃ vā hoti vippakataṃ vā, cīvarāsā vā anupacchinnā. Evaṃ kho, bhikkhave, cīvarapalibodho hoti. Ime kho, bhikkhave, dve kathinassa palibodhā. </div></div><div class="q" id="p_3V_1525"> <div class="p"><span class="pN">1525</span>Katame ca, bhikkhave, dve kathinassa apalibodhā? Āvāsaapalibodho ca cīvaraapalibodho ca. Kathañca, bhikkhave, āvāsaapalibodho hoti? Idha, bhikkhave, bhikkhu pakkamati tamhā āvāsā cattena vantena muttena anapekkho “na paccessan”ti. Evaṃ kho, bhikkhave, āvāsaapalibodho hoti. Kathañca, bhikkhave, cīvaraapalibodho hoti? Idha, bhikkhave, bhikkhuno cīvaraṃ kataṃ vā hoti, naṭṭhaṃ vā vinaṭṭhaṃ vā daḍḍhaṃ vā, cīvarāsā vā upacchinnā. Evaṃ kho, bhikkhave, cīvaraapalibodho hoti. Ime kho, bhikkhave, dve kathinassa apalibodhā”ti. </div></div><div class="CENTER" id="p_3V_1526"><span class="pN">1526</span>Kathinakkhandhako niṭṭhito sattamo.</div><div class="SUMMARY" id="p_3V_1527"><span class="pN">1527</span><span class="firstLetter">T</span>assuddānaṃ</div><div class="q" id="p_3V_1528"> <div class="p"> <table class="singleColumn"> <tr> <td> <div class="pN">1528</div> <div class="G">Tiṃsa pāveyyakā bhikkhū,</div> </td> </tr> <tr> <td> <div class="G">sāketukkaṇṭhitā vasuṃ;</div> </td> </tr> <tr> <td> <div class="G">Vassaṃvuṭṭhokapuṇṇehi,</div> </td> </tr> <tr> <td> <div class="G">agamuṃ jinadassanaṃ.</div> </td> </tr> </table> </div></div><div class="q" id="p_3V_1529"> <div class="p"> <table class="singleColumn"> <tr> <td> <div class="pN">1529</div> <div class="G">Idaṃ vatthu kathinassa,</div> </td> </tr> <tr> <td> <div class="G">kappissanti ca pañcakā;</div> </td> </tr> <tr> <td> <div class="G">Anāmantā asamācārā,</div> </td> </tr> <tr> <td> <div class="G">tatheva gaṇabhojanaṃ.</div> </td> </tr> </table> </div></div><div class="q" id="p_3V_1530"> <div class="p"> <table class="singleColumn"> <tr> <td> <div class="pN">1530</div> <div class="G">Yāvadatthañca uppādo,</div> </td> </tr> <tr> <td> <div class="G">atthatānaṃ bhavissati;</div> </td> </tr> <tr> <td> <div class="G">Ñatti evatthatañceva,</div> </td> </tr> <tr> <td> <div class="G">evañceva anatthataṃ.</div> </td> </tr> </table> </div></div><div class="q" id="p_3V_1531"> <div class="p"> <table class="singleColumn"> <tr> <td> <div class="pN">1531</div> <div class="G">Ullikhi dhovanā ceva,</div> </td> </tr> <tr> <td> <div class="G">vicāraṇañca chedanaṃ;</div> </td> </tr> <tr> <td> <div class="G">Bandhano vaṭṭi kaṇḍusa,</div> </td> </tr> <tr> <td> <div class="G">daḷhīkammānuvātikā.</div> </td> </tr> </table> </div></div><div class="q" id="p_3V_1532"> <div class="p"> <table class="singleColumn"> <tr> <td> <div class="pN">1532</div> <div class="G">Paribhaṇḍaṃ ovaddheyyaṃ,</div> </td> </tr> <tr> <td> <div class="G">maddanā nimittaṃ kathā;</div> </td> </tr> <tr> <td> <div class="G">Kukku sannidhi nissaggi,</div> </td> </tr> <tr> <td> <div class="G">na kappaññatra te tayo.</div> </td> </tr> </table> </div></div><div class="q" id="p_3V_1533"> <div class="p"> <table class="singleColumn"> <tr> <td> <div class="pN">1533</div> <div class="G">Aññatra pañcātireke,</div> </td> </tr> <tr> <td> <div class="G">sañchinnena samaṇḍalī;</div> </td> </tr> <tr> <td> <div class="G">Nāññatra puggalā sammā,</div> </td> </tr> <tr> <td> <div class="G">nissīmaṭṭhonumodati.</div> </td> </tr> </table> </div></div><div class="q" id="p_3V_1534"> <div class="p"> <table class="singleColumn"> <tr> <td> <div class="pN">1534</div> <div class="G">Kathinānatthataṃ hoti,</div> </td> </tr> <tr> <td> <div class="G">evaṃ buddhena desitaṃ;</div> </td> </tr> <tr> <td> <div class="G">Ahatākappapiloti,</div> </td> </tr> <tr> <td> <div class="G">paṃsu pāpaṇikāya ca.</div> </td> </tr> </table> </div></div><div class="q" id="p_3V_1535"> <div class="p"> <table class="singleColumn"> <tr> <td> <div class="pN">1535</div> <div class="G">Animittāparikathā,</div> </td> </tr> <tr> <td> <div class="G">akukku ca asannidhi;</div> </td> </tr> <tr> <td> <div class="G">Anissaggi kappakate,</div> </td> </tr> <tr> <td> <div class="G">tathā ticīvarena ca.</div> </td> </tr> </table> </div></div><div class="q" id="p_3V_1536"> <div class="p"> <table class="singleColumn"> <tr> <td> <div class="pN">1536</div> <div class="G">Pañcake vātireke vā,</div> </td> </tr> <tr> <td> <div class="G">chinne samaṇḍalīkate;</div> </td> </tr> <tr> <td> <div class="G">Puggalassatthārā sammā,</div> </td> </tr> <tr> <td> <div class="G">sīmaṭṭho anumodati.</div> </td> </tr> </table> </div></div><div class="q" id="p_3V_1537"> <div class="p"> <table class="singleColumn"> <tr> <td> <div class="pN">1537</div> <div class="G">Evaṃ kathinattharaṇaṃ,</div> </td> </tr> <tr> <td> <div class="G">ubbhārassaṭṭhamātikā;</div> </td> </tr> <tr> <td> <div class="G">Pakkamananti niṭṭhānaṃ,</div> </td> </tr> <tr> <td> <div class="G">sanniṭṭhānañca nāsanaṃ.</div> </td> </tr> </table> </div></div><div class="q" id="p_3V_1538"> <div class="p"> <table class="singleColumn"> <tr> <td> <div class="pN">1538</div> <div class="G">Savanaṃ āsāvacchedi,</div> </td> </tr> <tr> <td> <div class="G">sīmā sahubbhāraṭṭhamī;</div> </td> </tr> <tr> <td> <div class="G">Katacīvaramādāya,</div> </td> </tr> <tr> <td> <div class="G">“na paccessan”ti gacchati.</div> </td> </tr> </table> </div></div><div class="q" id="p_3V_1539"> <div class="p"> <table class="singleColumn"> <tr> <td> <div class="pN">1539</div> <div class="G">Tassa taṃ kathinuddhāro,</div> </td> </tr> <tr> <td> <div class="G">hoti pakkamanantiko;</div> </td> </tr> <tr> <td> <div class="G">Ādāya cīvaraṃ yāti,</div> </td> </tr> <tr> <td> <div class="G">nissīme idaṃ cintayi.</div> </td> </tr> </table> </div></div><div class="q" id="p_3V_1540"> <div class="p"> <table class="singleColumn"> <tr> <td> <div class="pN">1540</div> <div class="G">“Kāressaṃ na paccessan”ti,</div> </td> </tr> <tr> <td> <div class="G">niṭṭhāne kathinuddhāro;</div> </td> </tr> <tr> <td> <div class="G">Ādāya nissīmaṃ neva,</div> </td> </tr> <tr> <td> <div class="G">“na paccessan”ti mānaso.</div> </td> </tr> </table> </div></div><div class="q" id="p_3V_1541"> <div class="p"> <table class="singleColumn"> <tr> <td> <div class="pN">1541</div> <div class="G">Tassa taṃ kathinuddhāro,</div> </td> </tr> <tr> <td> <div class="G">sanniṭṭhānantiko bhave;</div> </td> </tr> <tr> <td> <div class="G">Ādāya cīvaraṃ yāti,</div> </td> </tr> <tr> <td> <div class="G">nissīme idaṃ cintayi.</div> </td> </tr> </table> </div></div><div class="q" id="p_3V_1542"> <div class="p"> <table class="singleColumn"> <tr> <td> <div class="pN">1542</div> <div class="G">“Kāressaṃ na paccessan”ti,</div> </td> </tr> <tr> <td> <div class="G">kayiraṃ tassa nassati;</div> </td> </tr> <tr> <td> <div class="G">Tassa taṃ kathinuddhāro,</div> </td> </tr> <tr> <td> <div class="G">bhavati nāsanantiko.</div> </td> </tr> </table> </div></div><div class="q" id="p_3V_1543"> <div class="p"> <table class="singleColumn"> <tr> <td> <div class="pN">1543</div> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ;</div> </td> </tr> <tr> <td> <div class="G">Katacīvaro suṇāti,</div> </td> </tr> <tr> <td> <div class="G">ubbhataṃ kathinaṃ tahiṃ.</div> </td> </tr> </table> </div></div><div class="q" id="p_3V_1544"> <div class="p"> <table class="singleColumn"> <tr> <td> <div class="pN">1544</div> <div class="G">Tassa taṃ kathinuddhāro,</div> </td> </tr> <tr> <td> <div class="G">bhavati savanantiko;</div> </td> </tr> <tr> <td> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ.</div> </td> </tr> </table> </div></div><div class="q" id="p_3V_1545"> <div class="p"> <table class="singleColumn"> <tr> <td> <div class="pN">1545</div> <div class="G">Katacīvaro bahiddhā,</div> </td> </tr> <tr> <td> <div class="G">nāmeti kathinuddhāraṃ;</div> </td> </tr> <tr> <td> <div class="G">Tassa taṃ kathinuddhāro,</div> </td> </tr> <tr> <td> <div class="G">sīmātikkantiko bhave.</div> </td> </tr> </table> </div></div><div class="q" id="p_3V_1546"> <div class="p"> <table class="singleColumn"> <tr> <td> <div class="pN">1546</div> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ;</div> </td> </tr> <tr> <td> <div class="G">Katacīvaro paccessaṃ,</div> </td> </tr> <tr> <td> <div class="G">sambhoti kathinuddhāraṃ.</div> </td> </tr> </table> </div></div><div class="q" id="p_3V_1547"> <div class="p"> <table class="singleColumn"> <tr> <td> <div class="pN">1547</div> <div class="G">Tassa taṃ kathinuddhāro,</div> </td> </tr> <tr> <td> <div class="G">saha bhikkhūhi jāyati;</div> </td> </tr> <tr> <td> <div class="G">Ādāya ca samādāya,</div> </td> </tr> <tr> <td> <div class="G">sattasattavidhā gati.</div> </td> </tr> </table> </div></div><div class="q" id="p_3V_1548"> <div class="p"> <table class="singleColumn"> <tr> <td> <div class="pN">1548</div> <div class="G">Pakkamanantikā natthi,</div> </td> </tr> <tr> <td> <div class="G">chakke vippakate gati;</div> </td> </tr> <tr> <td> <div class="G">Ādāya nissīmagataṃ,</div> </td> </tr> <tr> <td> <div class="G">kāressaṃ iti jāyati.</div> </td> </tr> </table> </div></div><div class="q" id="p_3V_1549"> <div class="p"> <table class="singleColumn"> <tr> <td> <div class="pN">1549</div> <div class="G">Niṭṭhānaṃ sanniṭṭhānañca,</div> </td> </tr> <tr> <td> <div class="G">nāsanañca ime tayo;</div> </td> </tr> <tr> <td> <div class="G">Ādāya “na paccessan”ti,</div> </td> </tr> <tr> <td> <div class="G">bahisīme karomiti.</div> </td> </tr> </table> </div></div><div class="q" id="p_3V_1550"> <div class="p"> <table class="singleColumn"> <tr> <td> <div class="pN">1550</div> <div class="G">Niṭṭhānaṃ sanniṭṭhānampi,</div> </td> </tr> <tr> <td> <div class="G">nāsanampi idaṃ tayo;</div> </td> </tr> <tr> <td> <div class="G">Anadhiṭṭhitena nevassa,</div> </td> </tr> <tr> <td> <div class="G">heṭṭhā tīṇi nayāvidhi.</div> </td> </tr> </table> </div></div><div class="q" id="p_3V_1551"> <div class="p"> <table class="singleColumn"> <tr> <td> <div class="pN">1551</div> <div class="G">Ādāya yāti paccessaṃ,</div> </td> </tr> <tr> <td> <div class="G">bahisīme karomiti;</div> </td> </tr> <tr> <td> <div class="G">“Na paccessan”ti kāreti,</div> </td> </tr> <tr> <td> <div class="G">niṭṭhāne kathinuddhāro.</div> </td> </tr> </table> </div></div><div class="q" id="p_3V_1552"> <div class="p"> <table class="singleColumn"> <tr> <td> <div class="pN">1552</div> <div class="G">Sanniṭṭhānaṃ nāsanañca,</div> </td> </tr> <tr> <td> <div class="G">savanasīmātikkamā;</div> </td> </tr> <tr> <td> <div class="G">Saha bhikkhūhi jāyetha,</div> </td> </tr> <tr> <td> <div class="G">evaṃ pannarasaṃ gati.</div> </td> </tr> </table> </div></div><div class="q" id="p_3V_1553"> <div class="p"> <table class="singleColumn"> <tr> <td> <div class="pN">1553</div> <div class="G">Samādāya vippakatā,</div> </td> </tr> <tr> <td> <div class="G">samādāya punā tathā;</div> </td> </tr> <tr> <td> <div class="G">Ime te caturo vārā,</div> </td> </tr> <tr> <td> <div class="G">sabbe pannarasavidhi.</div> </td> </tr> </table> </div></div><div class="q" id="p_3V_1554"> <div class="p"> <table class="singleColumn"> <tr> <td> <div class="pN">1554</div> <div class="G">Anāsāya ca āsāya,</div> </td> </tr> <tr> <td> <div class="G">karaṇīyo ca te tayo;</div> </td> </tr> <tr> <td> <div class="G">Nayato taṃ vijāneyya,</div> </td> </tr> <tr> <td> <div class="G">tayo dvādasa dvādasa.</div> </td> </tr> </table> </div></div><div class="q" id="p_3V_1555"> <div class="p"> <table class="singleColumn"> <tr> <td> <div class="pN">1555</div> <div class="G">Apavilānā navettha,</div> </td> </tr> <tr> <td> <div class="G">phāsu pañcavidhā tahiṃ;</div> </td> </tr> <tr> <td> <div class="G">Palibodhāpalibodhā,</div> </td> </tr> <tr> <td> <div class="G">uddānaṃ nayato katanti.</div> </td> </tr> </table> </div></div><div class="q" id="p_3V_1556"> <div class="p"><span class="pN">1556</span>Imamhi khandhake vatthū doḷasakapeyyālamukhāni ekasataṃ aṭṭhārasa. </div></div><div class="ENDH3" id="p_3V_1557"><span class="pN">1557</span>Kathinakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/7">7 Kathinakkhandhaka</a>
</div>
<div class="i">7.14 Palibodhāpalibodhakathā</div>
<div class="h">Kathinakkhandhaka</div>
<div class="h">Palibodhāpalibodhakathā</div>
<div class="q" id="p_3V_1524"> <div class="divNumber">325.</div> <div class="p">
<span class="pN">1524</span>Dveme, bhikkhave, kathinassa palibodhā, dve apalibodhā. Katame ca, bhikkhave, dve kathinassa palibodhā? Āvāsapalibodho ca cīvarapalibodho ca. Kathañca, bhikkhave, āvāsapalibodho hoti? Idha, bhikkhave, bhikkhu vasati vā tasmiṃ āvāse, sāpekkho vā pakkamati “paccessan”ti. Evaṃ kho, bhikkhave, āvāsapalibodho hoti. Kathañca, bhikkhave, cīvarapalibodho hoti? Idha, bhikkhave, bhikkhuno cīvaraṃ akataṃ vā hoti vippakataṃ vā, cīvarāsā vā anupacchinnā. Evaṃ kho, bhikkhave, cīvarapalibodho hoti. Ime kho, bhikkhave, dve kathinassa palibodhā. </div>
</div>
<div class="q" id="p_3V_1525"> <div class="p">
<span class="pN">1525</span>Katame ca, bhikkhave, dve kathinassa apalibodhā? Āvāsaapalibodho ca cīvaraapalibodho ca. Kathañca, bhikkhave, āvāsaapalibodho hoti? Idha, bhikkhave, bhikkhu pakkamati tamhā āvāsā cattena vantena muttena anapekkho “na paccessan”ti. Evaṃ kho, bhikkhave, āvāsaapalibodho hoti. Kathañca, bhikkhave, cīvaraapalibodho hoti? Idha, bhikkhave, bhikkhuno cīvaraṃ kataṃ vā hoti, naṭṭhaṃ vā vinaṭṭhaṃ vā daḍḍhaṃ vā, cīvarāsā vā upacchinnā. Evaṃ kho, bhikkhave, cīvaraapalibodho hoti. Ime kho, bhikkhave, dve kathinassa apalibodhā”ti. </div>
</div>
<div class="CENTER" id="p_3V_1526">
<span class="pN">1526</span>Kathinakkhandhako niṭṭhito sattamo.</div>
<div class="SUMMARY" id="p_3V_1527">
<span class="pN">1527</span><span class="firstLetter">T</span>assuddānaṃ</div>
<div class="q" id="p_3V_1528"> <div class="p"> <table class="singleColumn"> <tr> <td> <div class="pN">1528</div> <div class="G">Tiṃsa pāveyyakā bhikkhū,</div> </td> </tr> <tr> <td> <div class="G">sāketukkaṇṭhitā vasuṃ;</div> </td> </tr> <tr> <td> <div class="G">Vassaṃvuṭṭhokapuṇṇehi,</div> </td> </tr> <tr> <td> <div class="G">agamuṃ jinadassanaṃ.</div> </td> </tr> </table> </div>
</div>
<div class="q" id="p_3V_1529"> <div class="p"> <table class="singleColumn"> <tr> <td> <div class="pN">1529</div> <div class="G">Idaṃ vatthu kathinassa,</div> </td> </tr> <tr> <td> <div class="G">kappissanti ca pañcakā;</div> </td> </tr> <tr> <td> <div class="G">Anāmantā asamācārā,</div> </td> </tr> <tr> <td> <div class="G">tatheva gaṇabhojanaṃ.</div> </td> </tr> </table> </div>
</div>
<div class="q" id="p_3V_1530"> <div class="p"> <table class="singleColumn"> <tr> <td> <div class="pN">1530</div> <div class="G">Yāvadatthañca uppādo,</div> </td> </tr> <tr> <td> <div class="G">atthatānaṃ bhavissati;</div> </td> </tr> <tr> <td> <div class="G">Ñatti evatthatañceva,</div> </td> </tr> <tr> <td> <div class="G">evañceva anatthataṃ.</div> </td> </tr> </table> </div>
</div>
<div class="q" id="p_3V_1531"> <div class="p"> <table class="singleColumn"> <tr> <td> <div class="pN">1531</div> <div class="G">Ullikhi dhovanā ceva,</div> </td> </tr> <tr> <td> <div class="G">vicāraṇañca chedanaṃ;</div> </td> </tr> <tr> <td> <div class="G">Bandhano vaṭṭi kaṇḍusa,</div> </td> </tr> <tr> <td> <div class="G">daḷhīkammānuvātikā.</div> </td> </tr> </table> </div>
</div>
<div class="q" id="p_3V_1532"> <div class="p"> <table class="singleColumn"> <tr> <td> <div class="pN">1532</div> <div class="G">Paribhaṇḍaṃ ovaddheyyaṃ,</div> </td> </tr> <tr> <td> <div class="G">maddanā nimittaṃ kathā;</div> </td> </tr> <tr> <td> <div class="G">Kukku sannidhi nissaggi,</div> </td> </tr> <tr> <td> <div class="G">na kappaññatra te tayo.</div> </td> </tr> </table> </div>
</div>
<div class="q" id="p_3V_1533"> <div class="p"> <table class="singleColumn"> <tr> <td> <div class="pN">1533</div> <div class="G">Aññatra pañcātireke,</div> </td> </tr> <tr> <td> <div class="G">sañchinnena samaṇḍalī;</div> </td> </tr> <tr> <td> <div class="G">Nāññatra puggalā sammā,</div> </td> </tr> <tr> <td> <div class="G">nissīmaṭṭhonumodati.</div> </td> </tr> </table> </div>
</div>
<div class="q" id="p_3V_1534"> <div class="p"> <table class="singleColumn"> <tr> <td> <div class="pN">1534</div> <div class="G">Kathinānatthataṃ hoti,</div> </td> </tr> <tr> <td> <div class="G">evaṃ buddhena desitaṃ;</div> </td> </tr> <tr> <td> <div class="G">Ahatākappapiloti,</div> </td> </tr> <tr> <td> <div class="G">paṃsu pāpaṇikāya ca.</div> </td> </tr> </table> </div>
</div>
<div class="q" id="p_3V_1535"> <div class="p"> <table class="singleColumn"> <tr> <td> <div class="pN">1535</div> <div class="G">Animittāparikathā,</div> </td> </tr> <tr> <td> <div class="G">akukku ca asannidhi;</div> </td> </tr> <tr> <td> <div class="G">Anissaggi kappakate,</div> </td> </tr> <tr> <td> <div class="G">tathā ticīvarena ca.</div> </td> </tr> </table> </div>
</div>
<div class="q" id="p_3V_1536"> <div class="p"> <table class="singleColumn"> <tr> <td> <div class="pN">1536</div> <div class="G">Pañcake vātireke vā,</div> </td> </tr> <tr> <td> <div class="G">chinne samaṇḍalīkate;</div> </td> </tr> <tr> <td> <div class="G">Puggalassatthārā sammā,</div> </td> </tr> <tr> <td> <div class="G">sīmaṭṭho anumodati.</div> </td> </tr> </table> </div>
</div>
<div class="q" id="p_3V_1537"> <div class="p"> <table class="singleColumn"> <tr> <td> <div class="pN">1537</div> <div class="G">Evaṃ kathinattharaṇaṃ,</div> </td> </tr> <tr> <td> <div class="G">ubbhārassaṭṭhamātikā;</div> </td> </tr> <tr> <td> <div class="G">Pakkamananti niṭṭhānaṃ,</div> </td> </tr> <tr> <td> <div class="G">sanniṭṭhānañca nāsanaṃ.</div> </td> </tr> </table> </div>
</div>
<div class="q" id="p_3V_1538"> <div class="p"> <table class="singleColumn"> <tr> <td> <div class="pN">1538</div> <div class="G">Savanaṃ āsāvacchedi,</div> </td> </tr> <tr> <td> <div class="G">sīmā sahubbhāraṭṭhamī;</div> </td> </tr> <tr> <td> <div class="G">Katacīvaramādāya,</div> </td> </tr> <tr> <td> <div class="G">“na paccessan”ti gacchati.</div> </td> </tr> </table> </div>
</div>
<div class="q" id="p_3V_1539"> <div class="p"> <table class="singleColumn"> <tr> <td> <div class="pN">1539</div> <div class="G">Tassa taṃ kathinuddhāro,</div> </td> </tr> <tr> <td> <div class="G">hoti pakkamanantiko;</div> </td> </tr> <tr> <td> <div class="G">Ādāya cīvaraṃ yāti,</div> </td> </tr> <tr> <td> <div class="G">nissīme idaṃ cintayi.</div> </td> </tr> </table> </div>
</div>
<div class="q" id="p_3V_1540"> <div class="p"> <table class="singleColumn"> <tr> <td> <div class="pN">1540</div> <div class="G">“Kāressaṃ na paccessan”ti,</div> </td> </tr> <tr> <td> <div class="G">niṭṭhāne kathinuddhāro;</div> </td> </tr> <tr> <td> <div class="G">Ādāya nissīmaṃ neva,</div> </td> </tr> <tr> <td> <div class="G">“na paccessan”ti mānaso.</div> </td> </tr> </table> </div>
</div>
<div class="q" id="p_3V_1541"> <div class="p"> <table class="singleColumn"> <tr> <td> <div class="pN">1541</div> <div class="G">Tassa taṃ kathinuddhāro,</div> </td> </tr> <tr> <td> <div class="G">sanniṭṭhānantiko bhave;</div> </td> </tr> <tr> <td> <div class="G">Ādāya cīvaraṃ yāti,</div> </td> </tr> <tr> <td> <div class="G">nissīme idaṃ cintayi.</div> </td> </tr> </table> </div>
</div>
<div class="q" id="p_3V_1542"> <div class="p"> <table class="singleColumn"> <tr> <td> <div class="pN">1542</div> <div class="G">“Kāressaṃ na paccessan”ti,</div> </td> </tr> <tr> <td> <div class="G">kayiraṃ tassa nassati;</div> </td> </tr> <tr> <td> <div class="G">Tassa taṃ kathinuddhāro,</div> </td> </tr> <tr> <td> <div class="G">bhavati nāsanantiko.</div> </td> </tr> </table> </div>
</div>
<div class="q" id="p_3V_1543"> <div class="p"> <table class="singleColumn"> <tr> <td> <div class="pN">1543</div> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ;</div> </td> </tr> <tr> <td> <div class="G">Katacīvaro suṇāti,</div> </td> </tr> <tr> <td> <div class="G">ubbhataṃ kathinaṃ tahiṃ.</div> </td> </tr> </table> </div>
</div>
<div class="q" id="p_3V_1544"> <div class="p"> <table class="singleColumn"> <tr> <td> <div class="pN">1544</div> <div class="G">Tassa taṃ kathinuddhāro,</div> </td> </tr> <tr> <td> <div class="G">bhavati savanantiko;</div> </td> </tr> <tr> <td> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ.</div> </td> </tr> </table> </div>
</div>
<div class="q" id="p_3V_1545"> <div class="p"> <table class="singleColumn"> <tr> <td> <div class="pN">1545</div> <div class="G">Katacīvaro bahiddhā,</div> </td> </tr> <tr> <td> <div class="G">nāmeti kathinuddhāraṃ;</div> </td> </tr> <tr> <td> <div class="G">Tassa taṃ kathinuddhāro,</div> </td> </tr> <tr> <td> <div class="G">sīmātikkantiko bhave.</div> </td> </tr> </table> </div>
</div>
<div class="q" id="p_3V_1546"> <div class="p"> <table class="singleColumn"> <tr> <td> <div class="pN">1546</div> <div class="G">Ādāya yāti “paccessaṃ”,</div> </td> </tr> <tr> <td> <div class="G">bahi kāreti cīvaraṃ;</div> </td> </tr> <tr> <td> <div class="G">Katacīvaro paccessaṃ,</div> </td> </tr> <tr> <td> <div class="G">sambhoti kathinuddhāraṃ.</div> </td> </tr> </table> </div>
</div>
<div class="q" id="p_3V_1547"> <div class="p"> <table class="singleColumn"> <tr> <td> <div class="pN">1547</div> <div class="G">Tassa taṃ kathinuddhāro,</div> </td> </tr> <tr> <td> <div class="G">saha bhikkhūhi jāyati;</div> </td> </tr> <tr> <td> <div class="G">Ādāya ca samādāya,</div> </td> </tr> <tr> <td> <div class="G">sattasattavidhā gati.</div> </td> </tr> </table> </div>
</div>
<div class="q" id="p_3V_1548"> <div class="p"> <table class="singleColumn"> <tr> <td> <div class="pN">1548</div> <div class="G">Pakkamanantikā natthi,</div> </td> </tr> <tr> <td> <div class="G">chakke vippakate gati;</div> </td> </tr> <tr> <td> <div class="G">Ādāya nissīmagataṃ,</div> </td> </tr> <tr> <td> <div class="G">kāressaṃ iti jāyati.</div> </td> </tr> </table> </div>
</div>
<div class="q" id="p_3V_1549"> <div class="p"> <table class="singleColumn"> <tr> <td> <div class="pN">1549</div> <div class="G">Niṭṭhānaṃ sanniṭṭhānañca,</div> </td> </tr> <tr> <td> <div class="G">nāsanañca ime tayo;</div> </td> </tr> <tr> <td> <div class="G">Ādāya “na paccessan”ti,</div> </td> </tr> <tr> <td> <div class="G">bahisīme karomiti.</div> </td> </tr> </table> </div>
</div>
<div class="q" id="p_3V_1550"> <div class="p"> <table class="singleColumn"> <tr> <td> <div class="pN">1550</div> <div class="G">Niṭṭhānaṃ sanniṭṭhānampi,</div> </td> </tr> <tr> <td> <div class="G">nāsanampi idaṃ tayo;</div> </td> </tr> <tr> <td> <div class="G">Anadhiṭṭhitena nevassa,</div> </td> </tr> <tr> <td> <div class="G">heṭṭhā tīṇi nayāvidhi.</div> </td> </tr> </table> </div>
</div>
<div class="q" id="p_3V_1551"> <div class="p"> <table class="singleColumn"> <tr> <td> <div class="pN">1551</div> <div class="G">Ādāya yāti paccessaṃ,</div> </td> </tr> <tr> <td> <div class="G">bahisīme karomiti;</div> </td> </tr> <tr> <td> <div class="G">“Na paccessan”ti kāreti,</div> </td> </tr> <tr> <td> <div class="G">niṭṭhāne kathinuddhāro.</div> </td> </tr> </table> </div>
</div>
<div class="q" id="p_3V_1552"> <div class="p"> <table class="singleColumn"> <tr> <td> <div class="pN">1552</div> <div class="G">Sanniṭṭhānaṃ nāsanañca,</div> </td> </tr> <tr> <td> <div class="G">savanasīmātikkamā;</div> </td> </tr> <tr> <td> <div class="G">Saha bhikkhūhi jāyetha,</div> </td> </tr> <tr> <td> <div class="G">evaṃ pannarasaṃ gati.</div> </td> </tr> </table> </div>
</div>
<div class="q" id="p_3V_1553"> <div class="p"> <table class="singleColumn"> <tr> <td> <div class="pN">1553</div> <div class="G">Samādāya vippakatā,</div> </td> </tr> <tr> <td> <div class="G">samādāya punā tathā;</div> </td> </tr> <tr> <td> <div class="G">Ime te caturo vārā,</div> </td> </tr> <tr> <td> <div class="G">sabbe pannarasavidhi.</div> </td> </tr> </table> </div>
</div>
<div class="q" id="p_3V_1554"> <div class="p"> <table class="singleColumn"> <tr> <td> <div class="pN">1554</div> <div class="G">Anāsāya ca āsāya,</div> </td> </tr> <tr> <td> <div class="G">karaṇīyo ca te tayo;</div> </td> </tr> <tr> <td> <div class="G">Nayato taṃ vijāneyya,</div> </td> </tr> <tr> <td> <div class="G">tayo dvādasa dvādasa.</div> </td> </tr> </table> </div>
</div>
<div class="q" id="p_3V_1555"> <div class="p"> <table class="singleColumn"> <tr> <td> <div class="pN">1555</div> <div class="G">Apavilānā navettha,</div> </td> </tr> <tr> <td> <div class="G">phāsu pañcavidhā tahiṃ;</div> </td> </tr> <tr> <td> <div class="G">Palibodhāpalibodhā,</div> </td> </tr> <tr> <td> <div class="G">uddānaṃ nayato katanti.</div> </td> </tr> </table> </div>
</div>
<div class="q" id="p_3V_1556"> <div class="p">
<span class="pN">1556</span>Imamhi khandhake vatthū doḷasakapeyyālamukhāni ekasataṃ aṭṭhārasa. </div>
</div>
<div class="ENDH3" id="p_3V_1557">
<span class="pN">1557</span>Kathinakkhandhako niṭṭhito.</div>
</div>
