<div><div class="b"><a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/10">10 Kosambakakkhandhaka</a></div><div class="i">10.8 Saṃghasāmaggīkathā</div><div class="h">Kosambakakkhandhaka</div><div class="h">Saṃghasāmaggīkathā</div><div class="q" id="p_3V_2015"> <div class="divNumber">475.</div> <div class="p"><span class="pN">2015</span>Atha kho te ukkhittānuvattakā bhikkhū taṃ ukkhittakaṃ bhikkhuṃ osāretvā yena ukkhepakā bhikkhū tenupasaṅkamiṃsu, upasaṅkamitvā ukkhepake bhikkhū etadavocuṃ—  “yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Handa mayaṃ, āvuso, tassa vatthussa vūpasamāya saṃghasāmaggiṃ karomā”ti. </div></div><div class="q" id="p_3V_2016"> <div class="p"><span class="pN">2016</span>Atha kho te ukkhepakā bhikkhū yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “te, bhante, ukkhittānuvattakā bhikkhū evamāhaṃsu—  ‘yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Handa mayaṃ, āvuso, tassa vatthussa vūpasamāya saṃghasāmaggiṃ karomā’ti. Kathaṃ nu kho, bhante, paṭipajjitabban”ti? “Yato ca kho so, bhikkhave, bhikkhu āpanno ca ukkhitto ca passi ca osārito ca, tena hi, bhikkhave, saṃgho tassa vatthussa vūpasamāya saṃghasāmaggiṃ karotu. Evañca pana, bhikkhave, kātabbā. Sabbeheva ekajjhaṃ sannipatitabbaṃ gilānehi ca agilānehi ca. Na kehici chando dātabbo. Sannipatitvā byattena bhikkhunā paṭibalena saṃgho ñāpetabbo—  </div></div><div class="q" id="p_3V_2017"> <div class="p"><span class="pN">2017</span>‘Suṇātu me, bhante, saṃgho. Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Yadi saṃghassa pattakallaṃ, saṃgho tassa vatthussa vūpasamāya saṃghasāmaggiṃ kareyya. Esā ñatti. </div></div><div class="q" id="p_3V_2018"> <div class="p"><span class="pN">2018</span>Suṇātu me, bhante, saṃgho. Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Saṃgho tassa vatthussa vūpasamāya saṃghasāmaggiṃ karoti. Yassāyasmato khamati tassa vatthussa vūpasamāya saṃghasāmaggiyā karaṇaṃ, so tuṇhassa, yassa nakkhamati so bhāseyya. </div></div><div class="q" id="p_3V_2019"> <div class="p"><span class="pN">2019</span>Katā saṃghena tassa vatthussa vūpasamāya saṃghasāmaggī. Nihato saṃghabhedo, nihatā saṃgharāji, nihataṃ saṃghavavatthānaṃ, nihataṃ saṃghanānākaraṇaṃ. Khamati saṃghassa, tasmā tuṇhī, evametaṃ dhārayāmī’ti. </div></div><div class="q" id="p_3V_2020"> <div class="p"><span class="pN">2020</span>Tāvadeva uposatho kātabbo, pātimokkhaṃ uddisitabban”ti. </div></div></div><div>
<div class="b">
<a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/10">10 Kosambakakkhandhaka</a>
</div>
<div class="i">10.8 Saṃghasāmaggīkathā</div>
<div class="h">Kosambakakkhandhaka</div>
<div class="h">Saṃghasāmaggīkathā</div>
<div class="q" id="p_3V_2015"> <div class="divNumber">475.</div> <div class="p">
<span class="pN">2015</span>Atha kho te ukkhittānuvattakā bhikkhū taṃ ukkhittakaṃ bhikkhuṃ osāretvā yena ukkhepakā bhikkhū tenupasaṅkamiṃsu, upasaṅkamitvā ukkhepake bhikkhū etadavocuṃ—  “yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Handa mayaṃ, āvuso, tassa vatthussa vūpasamāya saṃghasāmaggiṃ karomā”ti. </div>
</div>
<div class="q" id="p_3V_2016"> <div class="p">
<span class="pN">2016</span>Atha kho te ukkhepakā bhikkhū yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ—  “te, bhante, ukkhittānuvattakā bhikkhū evamāhaṃsu—  ‘yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Handa mayaṃ, āvuso, tassa vatthussa vūpasamāya saṃghasāmaggiṃ karomā’ti. Kathaṃ nu kho, bhante, paṭipajjitabban”ti? “Yato ca kho so, bhikkhave, bhikkhu āpanno ca ukkhitto ca passi ca osārito ca, tena hi, bhikkhave, saṃgho tassa vatthussa vūpasamāya saṃghasāmaggiṃ karotu. Evañca pana, bhikkhave, kātabbā. Sabbeheva ekajjhaṃ sannipatitabbaṃ gilānehi ca agilānehi ca. Na kehici chando dātabbo. Sannipatitvā byattena bhikkhunā paṭibalena saṃgho ñāpetabbo—  </div>
</div>
<div class="q" id="p_3V_2017"> <div class="p">
<span class="pN">2017</span>‘Suṇātu me, bhante, saṃgho. Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Yadi saṃghassa pattakallaṃ, saṃgho tassa vatthussa vūpasamāya saṃghasāmaggiṃ kareyya. Esā ñatti. </div>
</div>
<div class="q" id="p_3V_2018"> <div class="p">
<span class="pN">2018</span>Suṇātu me, bhante, saṃgho. Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca. Saṃgho tassa vatthussa vūpasamāya saṃghasāmaggiṃ karoti. Yassāyasmato khamati tassa vatthussa vūpasamāya saṃghasāmaggiyā karaṇaṃ, so tuṇhassa, yassa nakkhamati so bhāseyya. </div>
</div>
<div class="q" id="p_3V_2019"> <div class="p">
<span class="pN">2019</span>Katā saṃghena tassa vatthussa vūpasamāya saṃghasāmaggī. Nihato saṃghabhedo, nihatā saṃgharāji, nihataṃ saṃghavavatthānaṃ, nihataṃ saṃghanānākaraṇaṃ. Khamati saṃghassa, tasmā tuṇhī, evametaṃ dhārayāmī’ti. </div>
</div>
<div class="q" id="p_3V_2020"> <div class="p">
<span class="pN">2020</span>Tāvadeva uposatho kātabbo, pātimokkhaṃ uddisitabban”ti. </div>
</div>
</div>
