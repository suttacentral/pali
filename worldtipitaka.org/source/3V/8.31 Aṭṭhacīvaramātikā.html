<div><div class="b"><a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/8">8 Cīvarakkhandhaka</a></div><div class="i">8.31 Aṭṭhacīvaramātikā</div><div class="h">Cīvarakkhandhaka</div><div class="h">Aṭṭhacīvaramātikā</div><div class="q" id="p_3V_1746"> <div class="divNumber">379.</div> <div class="p"><span class="pN">1746</span>Aṭṭhimā, bhikkhave, mātikā cīvarassa uppādāya—  sīmāya deti, katikāya deti, bhikkhāpaññattiyā deti, saṃghassa deti, ubhatosaṃghassa deti, vassaṃvuṭṭhasaṃghassa deti, ādissa deti, puggalassa deti. </div></div><div class="q" id="p_3V_1747"> <div class="p"><span class="pN">1747</span>Sīmāya deti—  yāvatikā bhikkhū antosīmagatā tehi bhājetabbaṃ. Katikāya deti—  sambahulā āvāsā samānalābhā honti ekasmiṃ āvāse dinne sabbattha dinnaṃ hoti. Bhikkhāpaññattiyā deti, yattha saṃghassa dhuvakārā kariyyanti, tattha deti. Saṃghassa deti, sammukhībhūtena saṃghena bhājetabbaṃ. Ubhatosaṃghassa deti, bahukāpi bhikkhū honti, ekā bhikkhunī hoti, upaḍḍhaṃ dātabbaṃ, bahukāpi bhikkhuniyo honti, eko bhikkhu hoti, upaḍḍhaṃ dātabbaṃ. Vassaṃvuṭṭhasaṃghassa deti, yāvatikā bhikkhū tasmiṃ āvāse vassaṃvuṭṭhā, tehi bhājetabbaṃ. Ādissa deti, yāguyā vā bhatte vā khādanīye vā cīvare vā senāsane vā bhesajje vā. Puggalassa deti—  ‘imaṃ cīvaraṃ itthannāmassa dammī’”ti. </div></div><div class="CENTER" id="p_3V_1748"><span class="pN">1748</span>Cīvarakkhandhako aṭṭhamo.</div><div class="SUMMARY" id="p_3V_1749"><span class="pN">1749</span><span class="firstLetter">T</span>assuddānaṃ</div><div class="q" id="p_3V_1750"> <div class="p"> <table class="singleColumn"> <tr> <td> <div class="pN">1750</div> <div class="G">Rājagahako negamo,</div> </td> </tr> <tr> <td> <div class="G">disvā vesāliyaṃ gaṇiṃ;</div> </td> </tr> <tr> <td> <div class="G">Puna rājagahaṃ gantvā,</div> </td> </tr> <tr> <td> <div class="G">rañño taṃ paṭivedayi.</div> </td> </tr> </table> </div></div><div class="q" id="p_3V_1751"> <div class="p"> <table class="singleColumn"> <tr> <td> <div class="pN">1751</div> <div class="G">Putto sālavatikāya,</div> </td> </tr> <tr> <td> <div class="G">abhayassa hi atrajo;</div> </td> </tr> <tr> <td> <div class="G">Jīvatīti kumārena,</div> </td> </tr> <tr> <td> <div class="G">saṅkhāto jīvako iti.</div> </td> </tr> </table> </div></div><div class="q" id="p_3V_1752"> <div class="p"> <table class="singleColumn"> <tr> <td> <div class="pN">1752</div> <div class="G">So hi takkasīlaṃ gantvā,</div> </td> </tr> <tr> <td> <div class="G">uggahetvā mahābhiso;</div> </td> </tr> <tr> <td> <div class="G">Sattavassikaābādhaṃ,</div> </td> </tr> <tr> <td> <div class="G">natthukammena nāsayi.</div> </td> </tr> </table> </div></div><div class="q" id="p_3V_1753"> <div class="p"> <table class="singleColumn"> <tr> <td> <div class="pN">1753</div> <div class="G">Rañño bhagandalābādhaṃ,</div> </td> </tr> <tr> <td> <div class="G">ālepena apākaḍḍhi;</div> </td> </tr> <tr> <td> <div class="G">Mamañca itthāgārañca,</div> </td> </tr> <tr> <td> <div class="G">buddhasaṃghaṃ cupaṭṭhahi.</div> </td> </tr> </table> </div></div><div class="q" id="p_3V_1754"> <div class="p"> <table class="singleColumn"> <tr> <td> <div class="pN">1754</div> <div class="G">Rājagahako ca seṭṭhi,</div> </td> </tr> <tr> <td> <div class="G">antagaṇṭhi tikicchitaṃ;</div> </td> </tr> <tr> <td> <div class="G">Pajjotassa mahārogaṃ,</div> </td> </tr> <tr> <td> <div class="G">ghatapānena nāsayi.</div> </td> </tr> </table> </div></div><div class="q" id="p_3V_1755"> <div class="p"> <table class="singleColumn"> <tr> <td> <div class="pN">1755</div> <div class="G">Adhikārañca siveyyaṃ,</div> </td> </tr> <tr> <td> <div class="G">abhisannaṃ sinehati;</div> </td> </tr> <tr> <td> <div class="G">Tīhi uppalahatthehi,</div> </td> </tr> <tr> <td> <div class="G">samattiṃsavirecanaṃ.</div> </td> </tr> </table> </div></div><div class="q" id="p_3V_1756"> <div class="p"> <table class="singleColumn"> <tr> <td> <div class="pN">1756</div> <div class="G">Pakatattaṃ varaṃ yāci,</div> </td> </tr> <tr> <td> <div class="G">siveyyañca paṭiggahi;</div> </td> </tr> <tr> <td> <div class="G">Cīvarañca gihidānaṃ,</div> </td> </tr> <tr> <td> <div class="G">anuññāsi tathāgato.</div> </td> </tr> </table> </div></div><div class="q" id="p_3V_1757"> <div class="p"> <table class="singleColumn"> <tr> <td> <div class="pN">1757</div> <div class="G">Rājagahe janapade,</div> </td> </tr> <tr> <td> <div class="G">bahuṃ uppajji cīvaraṃ;</div> </td> </tr> <tr> <td> <div class="G">Pāvāro kosiyañceva,</div> </td> </tr> <tr> <td> <div class="G">kojavo aḍḍhakāsikaṃ.</div> </td> </tr> </table> </div></div><div class="q" id="p_3V_1758"> <div class="p"> <table class="singleColumn"> <tr> <td> <div class="pN">1758</div> <div class="G">Uccāvacā ca santuṭṭhi,</div> </td> </tr> <tr> <td> <div class="G">nāgamesāgamesuṃ ca;</div> </td> </tr> <tr> <td> <div class="G">Paṭhamaṃ pacchā sadisā,</div> </td> </tr> <tr> <td> <div class="G">katikā ca paṭiharuṃ.</div> </td> </tr> </table> </div></div><div class="q" id="p_3V_1759"> <div class="p"> <table class="singleColumn"> <tr> <td> <div class="pN">1759</div> <div class="G">Bhaṇḍāgāraṃ aguttañca,</div> </td> </tr> <tr> <td> <div class="G">vuṭṭhāpenti tatheva ca;</div> </td> </tr> <tr> <td> <div class="G">Ussannaṃ kolāhalañca,</div> </td> </tr> <tr> <td> <div class="G">kathaṃ bhāje kathaṃ dade.</div> </td> </tr> </table> </div></div><div class="q" id="p_3V_1760"> <div class="p"> <table class="singleColumn"> <tr> <td> <div class="pN">1760</div> <div class="G">Sakātirekabhāgena,</div> </td> </tr> <tr> <td> <div class="G">paṭivīso kathaṃ dade;</div> </td> </tr> <tr> <td> <div class="G">Chakaṇena sītudakā,</div> </td> </tr> <tr> <td> <div class="G">uttaritu na jānare.</div> </td> </tr> </table> </div></div><div class="q" id="p_3V_1761"> <div class="p"> <table class="singleColumn"> <tr> <td> <div class="pN">1761</div> <div class="G">Oropentā bhājanañca,</div> </td> </tr> <tr> <td> <div class="G">pātiyā ca chamāya ca;</div> </td> </tr> <tr> <td> <div class="G">Upacikā majjhe jīranti,</div> </td> </tr> <tr> <td> <div class="G">ekato patthinnena ca.</div> </td> </tr> </table> </div></div><div class="q" id="p_3V_1762"> <div class="p"> <table class="singleColumn"> <tr> <td> <div class="pN">1762</div> <div class="G">Pharusācchinnacchibandhā,</div> </td> </tr> <tr> <td> <div class="G">addasāsi ubbhaṇḍite;</div> </td> </tr> <tr> <td> <div class="G">Vīmaṃsitvā sakyamuni,</div> </td> </tr> <tr> <td> <div class="G">anuññāsi ticīvaraṃ.</div> </td> </tr> </table> </div></div><div class="q" id="p_3V_1763"> <div class="p"> <table class="singleColumn"> <tr> <td> <div class="pN">1763</div> <div class="G">Aññena atirekena,</div> </td> </tr> <tr> <td> <div class="G">uppajji chiddameva ca;</div> </td> </tr> <tr> <td> <div class="G">Cātuddīpo varaṃ yāci,</div> </td> </tr> <tr> <td> <div class="G">dātuṃ vassikasāṭikaṃ.</div> </td> </tr> </table> </div></div><div class="q" id="p_3V_1764"> <div class="p"> <table class="singleColumn"> <tr> <td> <div class="pN">1764</div> <div class="G">Āgantugamigilānaṃ,</div> </td> </tr> <tr> <td> <div class="G">upaṭṭhākañca bhesajjaṃ;</div> </td> </tr> <tr> <td> <div class="G">Dhuvaṃ udakasāṭiñca,</div> </td> </tr> <tr> <td> <div class="G">paṇītaṃ atikhuddakaṃ.</div> </td> </tr> </table> </div></div><div class="q" id="p_3V_1765"> <div class="p"> <table class="singleColumn"> <tr> <td> <div class="pN">1765</div> <div class="G">Thullakacchumukhaṃ khomaṃ,</div> </td> </tr> <tr> <td> <div class="G">paripuṇṇaṃ adhiṭṭhānaṃ;</div> </td> </tr> <tr> <td> <div class="G">Pacchimaṃ kato garuko,</div> </td> </tr> <tr> <td> <div class="G">vikaṇṇo suttamokiri.</div> </td> </tr> </table> </div></div><div class="q" id="p_3V_1766"> <div class="p"> <table class="singleColumn"> <tr> <td> <div class="pN">1766</div> <div class="G">Lujjanti nappahonti,</div> </td> </tr> <tr> <td> <div class="G">ca anvādhikaṃ bahūni ca;</div> </td> </tr> <tr> <td> <div class="G">Andhavane assatiyā,</div> </td> </tr> <tr> <td> <div class="G">eko vassaṃ utumhi ca.</div> </td> </tr> </table> </div></div><div class="q" id="p_3V_1767"> <div class="p"> <table class="singleColumn"> <tr> <td> <div class="pN">1767</div> <div class="G">Dve bhātukā rājagahe,</div> </td> </tr> <tr> <td> <div class="G">upanando puna dvisu;</div> </td> </tr> <tr> <td> <div class="G">Kucchivikāro gilāno,</div> </td> </tr> <tr> <td> <div class="G">ubho ceva gilānakā.</div> </td> </tr> </table> </div></div><div class="q" id="p_3V_1768"> <div class="p"> <table class="singleColumn"> <tr> <td> <div class="pN">1768</div> <div class="G">Naggā kusā vākacīraṃ,</div> </td> </tr> <tr> <td> <div class="G">phalako kesakambalaṃ;</div> </td> </tr> <tr> <td> <div class="G">Vāḷaulūkapakkhañca,</div> </td> </tr> <tr> <td> <div class="G">ajinaṃ akkanāḷakaṃ.</div> </td> </tr> </table> </div></div><div class="q" id="p_3V_1769"> <div class="p"> <table class="singleColumn"> <tr> <td> <div class="pN">1769</div> <div class="G">Potthakaṃ nīlapītañca,</div> </td> </tr> <tr> <td> <div class="G">lohitaṃ mañjiṭṭhena ca;</div> </td> </tr> <tr> <td> <div class="G">Kaṇhā mahāraṅganāma,</div> </td> </tr> <tr> <td> <div class="G">acchinnadasikā tathā.</div> </td> </tr> </table> </div></div><div class="q" id="p_3V_1770"> <div class="p"> <table class="singleColumn"> <tr> <td> <div class="pN">1770</div> <div class="G">Dīghapupphaphaṇadasā,</div> </td> </tr> <tr> <td> <div class="G">kañcutirīṭaveṭhanaṃ;</div> </td> </tr> <tr> <td> <div class="G">Anuppanne pakkamati,</div> </td> </tr> <tr> <td> <div class="G">saṃgho bhijjati tāvade.</div> </td> </tr> </table> </div></div><div class="q" id="p_3V_1771"> <div class="p"> <table class="singleColumn"> <tr> <td> <div class="pN">1771</div> <div class="G">Pakkhe dadanti saṃghassa,</div> </td> </tr> <tr> <td> <div class="G">āyasmā revato pahi;</div> </td> </tr> <tr> <td> <div class="G">Vissāsagāhādhiṭṭhāti,</div> </td> </tr> <tr> <td> <div class="G">aṭṭha cīvaramātikāti.</div> </td> </tr> </table> </div></div><div class="CENTER" id="p_3V_1772"><span class="pN">1772</span>Imamhi khandhake vatthū channavuti.</div><div class="ENDH3" id="p_3V_1773"><span class="pN">1773</span>Cīvarakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/3V">3V Mahāvaggapāḷi</a> » <a href="/tipitaka/3V/8">8 Cīvarakkhandhaka</a>
</div>
<div class="i">8.31 Aṭṭhacīvaramātikā</div>
<div class="h">Cīvarakkhandhaka</div>
<div class="h">Aṭṭhacīvaramātikā</div>
<div class="q" id="p_3V_1746"> <div class="divNumber">379.</div> <div class="p">
<span class="pN">1746</span>Aṭṭhimā, bhikkhave, mātikā cīvarassa uppādāya—  sīmāya deti, katikāya deti, bhikkhāpaññattiyā deti, saṃghassa deti, ubhatosaṃghassa deti, vassaṃvuṭṭhasaṃghassa deti, ādissa deti, puggalassa deti. </div>
</div>
<div class="q" id="p_3V_1747"> <div class="p">
<span class="pN">1747</span>Sīmāya deti—  yāvatikā bhikkhū antosīmagatā tehi bhājetabbaṃ. Katikāya deti—  sambahulā āvāsā samānalābhā honti ekasmiṃ āvāse dinne sabbattha dinnaṃ hoti. Bhikkhāpaññattiyā deti, yattha saṃghassa dhuvakārā kariyyanti, tattha deti. Saṃghassa deti, sammukhībhūtena saṃghena bhājetabbaṃ. Ubhatosaṃghassa deti, bahukāpi bhikkhū honti, ekā bhikkhunī hoti, upaḍḍhaṃ dātabbaṃ, bahukāpi bhikkhuniyo honti, eko bhikkhu hoti, upaḍḍhaṃ dātabbaṃ. Vassaṃvuṭṭhasaṃghassa deti, yāvatikā bhikkhū tasmiṃ āvāse vassaṃvuṭṭhā, tehi bhājetabbaṃ. Ādissa deti, yāguyā vā bhatte vā khādanīye vā cīvare vā senāsane vā bhesajje vā. Puggalassa deti—  ‘imaṃ cīvaraṃ itthannāmassa dammī’”ti. </div>
</div>
<div class="CENTER" id="p_3V_1748">
<span class="pN">1748</span>Cīvarakkhandhako aṭṭhamo.</div>
<div class="SUMMARY" id="p_3V_1749">
<span class="pN">1749</span><span class="firstLetter">T</span>assuddānaṃ</div>
<div class="q" id="p_3V_1750"> <div class="p"> <table class="singleColumn"> <tr> <td> <div class="pN">1750</div> <div class="G">Rājagahako negamo,</div> </td> </tr> <tr> <td> <div class="G">disvā vesāliyaṃ gaṇiṃ;</div> </td> </tr> <tr> <td> <div class="G">Puna rājagahaṃ gantvā,</div> </td> </tr> <tr> <td> <div class="G">rañño taṃ paṭivedayi.</div> </td> </tr> </table> </div>
</div>
<div class="q" id="p_3V_1751"> <div class="p"> <table class="singleColumn"> <tr> <td> <div class="pN">1751</div> <div class="G">Putto sālavatikāya,</div> </td> </tr> <tr> <td> <div class="G">abhayassa hi atrajo;</div> </td> </tr> <tr> <td> <div class="G">Jīvatīti kumārena,</div> </td> </tr> <tr> <td> <div class="G">saṅkhāto jīvako iti.</div> </td> </tr> </table> </div>
</div>
<div class="q" id="p_3V_1752"> <div class="p"> <table class="singleColumn"> <tr> <td> <div class="pN">1752</div> <div class="G">So hi takkasīlaṃ gantvā,</div> </td> </tr> <tr> <td> <div class="G">uggahetvā mahābhiso;</div> </td> </tr> <tr> <td> <div class="G">Sattavassikaābādhaṃ,</div> </td> </tr> <tr> <td> <div class="G">natthukammena nāsayi.</div> </td> </tr> </table> </div>
</div>
<div class="q" id="p_3V_1753"> <div class="p"> <table class="singleColumn"> <tr> <td> <div class="pN">1753</div> <div class="G">Rañño bhagandalābādhaṃ,</div> </td> </tr> <tr> <td> <div class="G">ālepena apākaḍḍhi;</div> </td> </tr> <tr> <td> <div class="G">Mamañca itthāgārañca,</div> </td> </tr> <tr> <td> <div class="G">buddhasaṃghaṃ cupaṭṭhahi.</div> </td> </tr> </table> </div>
</div>
<div class="q" id="p_3V_1754"> <div class="p"> <table class="singleColumn"> <tr> <td> <div class="pN">1754</div> <div class="G">Rājagahako ca seṭṭhi,</div> </td> </tr> <tr> <td> <div class="G">antagaṇṭhi tikicchitaṃ;</div> </td> </tr> <tr> <td> <div class="G">Pajjotassa mahārogaṃ,</div> </td> </tr> <tr> <td> <div class="G">ghatapānena nāsayi.</div> </td> </tr> </table> </div>
</div>
<div class="q" id="p_3V_1755"> <div class="p"> <table class="singleColumn"> <tr> <td> <div class="pN">1755</div> <div class="G">Adhikārañca siveyyaṃ,</div> </td> </tr> <tr> <td> <div class="G">abhisannaṃ sinehati;</div> </td> </tr> <tr> <td> <div class="G">Tīhi uppalahatthehi,</div> </td> </tr> <tr> <td> <div class="G">samattiṃsavirecanaṃ.</div> </td> </tr> </table> </div>
</div>
<div class="q" id="p_3V_1756"> <div class="p"> <table class="singleColumn"> <tr> <td> <div class="pN">1756</div> <div class="G">Pakatattaṃ varaṃ yāci,</div> </td> </tr> <tr> <td> <div class="G">siveyyañca paṭiggahi;</div> </td> </tr> <tr> <td> <div class="G">Cīvarañca gihidānaṃ,</div> </td> </tr> <tr> <td> <div class="G">anuññāsi tathāgato.</div> </td> </tr> </table> </div>
</div>
<div class="q" id="p_3V_1757"> <div class="p"> <table class="singleColumn"> <tr> <td> <div class="pN">1757</div> <div class="G">Rājagahe janapade,</div> </td> </tr> <tr> <td> <div class="G">bahuṃ uppajji cīvaraṃ;</div> </td> </tr> <tr> <td> <div class="G">Pāvāro kosiyañceva,</div> </td> </tr> <tr> <td> <div class="G">kojavo aḍḍhakāsikaṃ.</div> </td> </tr> </table> </div>
</div>
<div class="q" id="p_3V_1758"> <div class="p"> <table class="singleColumn"> <tr> <td> <div class="pN">1758</div> <div class="G">Uccāvacā ca santuṭṭhi,</div> </td> </tr> <tr> <td> <div class="G">nāgamesāgamesuṃ ca;</div> </td> </tr> <tr> <td> <div class="G">Paṭhamaṃ pacchā sadisā,</div> </td> </tr> <tr> <td> <div class="G">katikā ca paṭiharuṃ.</div> </td> </tr> </table> </div>
</div>
<div class="q" id="p_3V_1759"> <div class="p"> <table class="singleColumn"> <tr> <td> <div class="pN">1759</div> <div class="G">Bhaṇḍāgāraṃ aguttañca,</div> </td> </tr> <tr> <td> <div class="G">vuṭṭhāpenti tatheva ca;</div> </td> </tr> <tr> <td> <div class="G">Ussannaṃ kolāhalañca,</div> </td> </tr> <tr> <td> <div class="G">kathaṃ bhāje kathaṃ dade.</div> </td> </tr> </table> </div>
</div>
<div class="q" id="p_3V_1760"> <div class="p"> <table class="singleColumn"> <tr> <td> <div class="pN">1760</div> <div class="G">Sakātirekabhāgena,</div> </td> </tr> <tr> <td> <div class="G">paṭivīso kathaṃ dade;</div> </td> </tr> <tr> <td> <div class="G">Chakaṇena sītudakā,</div> </td> </tr> <tr> <td> <div class="G">uttaritu na jānare.</div> </td> </tr> </table> </div>
</div>
<div class="q" id="p_3V_1761"> <div class="p"> <table class="singleColumn"> <tr> <td> <div class="pN">1761</div> <div class="G">Oropentā bhājanañca,</div> </td> </tr> <tr> <td> <div class="G">pātiyā ca chamāya ca;</div> </td> </tr> <tr> <td> <div class="G">Upacikā majjhe jīranti,</div> </td> </tr> <tr> <td> <div class="G">ekato patthinnena ca.</div> </td> </tr> </table> </div>
</div>
<div class="q" id="p_3V_1762"> <div class="p"> <table class="singleColumn"> <tr> <td> <div class="pN">1762</div> <div class="G">Pharusācchinnacchibandhā,</div> </td> </tr> <tr> <td> <div class="G">addasāsi ubbhaṇḍite;</div> </td> </tr> <tr> <td> <div class="G">Vīmaṃsitvā sakyamuni,</div> </td> </tr> <tr> <td> <div class="G">anuññāsi ticīvaraṃ.</div> </td> </tr> </table> </div>
</div>
<div class="q" id="p_3V_1763"> <div class="p"> <table class="singleColumn"> <tr> <td> <div class="pN">1763</div> <div class="G">Aññena atirekena,</div> </td> </tr> <tr> <td> <div class="G">uppajji chiddameva ca;</div> </td> </tr> <tr> <td> <div class="G">Cātuddīpo varaṃ yāci,</div> </td> </tr> <tr> <td> <div class="G">dātuṃ vassikasāṭikaṃ.</div> </td> </tr> </table> </div>
</div>
<div class="q" id="p_3V_1764"> <div class="p"> <table class="singleColumn"> <tr> <td> <div class="pN">1764</div> <div class="G">Āgantugamigilānaṃ,</div> </td> </tr> <tr> <td> <div class="G">upaṭṭhākañca bhesajjaṃ;</div> </td> </tr> <tr> <td> <div class="G">Dhuvaṃ udakasāṭiñca,</div> </td> </tr> <tr> <td> <div class="G">paṇītaṃ atikhuddakaṃ.</div> </td> </tr> </table> </div>
</div>
<div class="q" id="p_3V_1765"> <div class="p"> <table class="singleColumn"> <tr> <td> <div class="pN">1765</div> <div class="G">Thullakacchumukhaṃ khomaṃ,</div> </td> </tr> <tr> <td> <div class="G">paripuṇṇaṃ adhiṭṭhānaṃ;</div> </td> </tr> <tr> <td> <div class="G">Pacchimaṃ kato garuko,</div> </td> </tr> <tr> <td> <div class="G">vikaṇṇo suttamokiri.</div> </td> </tr> </table> </div>
</div>
<div class="q" id="p_3V_1766"> <div class="p"> <table class="singleColumn"> <tr> <td> <div class="pN">1766</div> <div class="G">Lujjanti nappahonti,</div> </td> </tr> <tr> <td> <div class="G">ca anvādhikaṃ bahūni ca;</div> </td> </tr> <tr> <td> <div class="G">Andhavane assatiyā,</div> </td> </tr> <tr> <td> <div class="G">eko vassaṃ utumhi ca.</div> </td> </tr> </table> </div>
</div>
<div class="q" id="p_3V_1767"> <div class="p"> <table class="singleColumn"> <tr> <td> <div class="pN">1767</div> <div class="G">Dve bhātukā rājagahe,</div> </td> </tr> <tr> <td> <div class="G">upanando puna dvisu;</div> </td> </tr> <tr> <td> <div class="G">Kucchivikāro gilāno,</div> </td> </tr> <tr> <td> <div class="G">ubho ceva gilānakā.</div> </td> </tr> </table> </div>
</div>
<div class="q" id="p_3V_1768"> <div class="p"> <table class="singleColumn"> <tr> <td> <div class="pN">1768</div> <div class="G">Naggā kusā vākacīraṃ,</div> </td> </tr> <tr> <td> <div class="G">phalako kesakambalaṃ;</div> </td> </tr> <tr> <td> <div class="G">Vāḷaulūkapakkhañca,</div> </td> </tr> <tr> <td> <div class="G">ajinaṃ akkanāḷakaṃ.</div> </td> </tr> </table> </div>
</div>
<div class="q" id="p_3V_1769"> <div class="p"> <table class="singleColumn"> <tr> <td> <div class="pN">1769</div> <div class="G">Potthakaṃ nīlapītañca,</div> </td> </tr> <tr> <td> <div class="G">lohitaṃ mañjiṭṭhena ca;</div> </td> </tr> <tr> <td> <div class="G">Kaṇhā mahāraṅganāma,</div> </td> </tr> <tr> <td> <div class="G">acchinnadasikā tathā.</div> </td> </tr> </table> </div>
</div>
<div class="q" id="p_3V_1770"> <div class="p"> <table class="singleColumn"> <tr> <td> <div class="pN">1770</div> <div class="G">Dīghapupphaphaṇadasā,</div> </td> </tr> <tr> <td> <div class="G">kañcutirīṭaveṭhanaṃ;</div> </td> </tr> <tr> <td> <div class="G">Anuppanne pakkamati,</div> </td> </tr> <tr> <td> <div class="G">saṃgho bhijjati tāvade.</div> </td> </tr> </table> </div>
</div>
<div class="q" id="p_3V_1771"> <div class="p"> <table class="singleColumn"> <tr> <td> <div class="pN">1771</div> <div class="G">Pakkhe dadanti saṃghassa,</div> </td> </tr> <tr> <td> <div class="G">āyasmā revato pahi;</div> </td> </tr> <tr> <td> <div class="G">Vissāsagāhādhiṭṭhāti,</div> </td> </tr> <tr> <td> <div class="G">aṭṭha cīvaramātikāti.</div> </td> </tr> </table> </div>
</div>
<div class="CENTER" id="p_3V_1772">
<span class="pN">1772</span>Imamhi khandhake vatthū channavuti.</div>
<div class="ENDH3" id="p_3V_1773">
<span class="pN">1773</span>Cīvarakkhandhako niṭṭhito.</div>
</div>
