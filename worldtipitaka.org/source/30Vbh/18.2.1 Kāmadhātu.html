<div><div class="b"><a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.2">18.2 Uppattānuppattivāra</a></div><div class="i">18.2.1 Kāmadhātu</div><div class="h">Dhammahadayavibhaṅga</div><div class="h">Uppattānuppattivāra</div><div class="h">Kāmadhātu</div><div class="q" id="p_30Vbh_2990"> <div class="divNumber">991.</div> <div class="p"><span class="pN">2990</span>Kāmadhātuyā kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni? </div></div><div class="q" id="p_30Vbh_2991"> <div class="p"><span class="pN">2991</span>Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni. </div></div><div class="q" id="p_30Vbh_2992"> <div class="divNumber">992.</div> <div class="p"><span class="pN">2992</span>Tattha katame kāmadhātuyā pañcakkhandhā? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime vuccanti “kāmadhātuyā pañcakkhandhā”. (1) </div></div><div class="q" id="p_30Vbh_2993"> <div class="p"><span class="pN">2993</span>Tattha katamāni kāmadhātuyā dvādasāyatanāni? Cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ—  imāni vuccanti “kāmadhātuyā dvādasāyatanāni”. (2) </div></div><div class="q" id="p_30Vbh_2994"> <div class="p"><span class="pN">2994</span>Tattha katamā kāmadhātuyā aṭṭhārasa dhātuyo? Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—  imā vuccanti “kāmadhātuyā aṭṭhārasa dhātuyo”. (3) </div></div><div class="q" id="p_30Vbh_2995"> <div class="p"><span class="pN">2995</span>Tattha katamāni kāmadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “kāmadhātuyā tīṇi saccāni”. (4) </div></div><div class="q" id="p_30Vbh_2996"> <div class="p"><span class="pN">2996</span>Tattha katamāni kāmadhātuyā bāvīsatindriyāni? Cakkhundriyaṃ, sotindriyaṃ…pe…  aññātāvindriyaṃ—  imāni vuccanti “kāmadhātuyā bāvīsatindriyāni”. (5) </div></div><div class="q" id="p_30Vbh_2997"> <div class="p"><span class="pN">2997</span>Tattha katame kāmadhātuyā nava hetū? Tayo kusalahetū, tayo akusalahetū, tayo abyākatahetū…pe…  ime vuccanti “kāmadhātuyā nava hetū”. (6) </div></div><div class="q" id="p_30Vbh_2998"> <div class="p"><span class="pN">2998</span>Tattha katame kāmadhātuyā cattāro āhārā? Kabaḷīkārāhāro, phassāhāro, manosañcetanāhāro, viññāṇāhāro—  ime vuccanti “kāmadhātuyā cattāro āhārā”. (7) </div></div><div class="q" id="p_30Vbh_2999"> <div class="p"><span class="pN">2999</span>Tattha katame kāmadhātuyā satta phassā? Cakkhusamphasso sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—  ime vuccanti “kāmadhātuyā satta phassā”. (8) </div></div><div class="q" id="p_30Vbh_3000"> <div class="p"><span class="pN">3000</span>Tattha katamā kāmadhātuyā satta vedanā? Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—  imā vuccanti “kāmadhātuyā satta vedanā”. (9) </div></div><div class="q" id="p_30Vbh_3001"> <div class="p"><span class="pN">3001</span>Tattha katamā kāmadhātuyā satta saññā? Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā saññā, kāyasamphassajā saññā, manodhātusamphassajā saññā, manoviññāṇadhātusamphassajā saññā—  imā vuccanti “kāmadhātuyā satta saññā”. (10) </div></div><div class="q" id="p_30Vbh_3002"> <div class="p"><span class="pN">3002</span>Tattha katamā kāmadhātuyā satta cetanā? Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā cetanā, kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—  imā vuccanti “kāmadhātuyā satta cetanā”. (11) </div></div><div class="q" id="p_30Vbh_3003"> <div class="p"><span class="pN">3003</span>Tattha katamāni kāmadhātuyā satta cittāni? Cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manodhātu, manoviññāṇadhātu—  imāni vuccanti “kāmadhātuyā satta cittāni”. (12) </div></div></div><div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.2">18.2 Uppattānuppattivāra</a>
</div>
<div class="i">18.2.1 Kāmadhātu</div>
<div class="h">Dhammahadayavibhaṅga</div>
<div class="h">Uppattānuppattivāra</div>
<div class="h">Kāmadhātu</div>
<div class="q" id="p_30Vbh_2990"> <div class="divNumber">991.</div> <div class="p">
<span class="pN">2990</span>Kāmadhātuyā kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni? </div>
</div>
<div class="q" id="p_30Vbh_2991"> <div class="p">
<span class="pN">2991</span>Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni. </div>
</div>
<div class="q" id="p_30Vbh_2992"> <div class="divNumber">992.</div> <div class="p">
<span class="pN">2992</span>Tattha katame kāmadhātuyā pañcakkhandhā? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime vuccanti “kāmadhātuyā pañcakkhandhā”. (1) </div>
</div>
<div class="q" id="p_30Vbh_2993"> <div class="p">
<span class="pN">2993</span>Tattha katamāni kāmadhātuyā dvādasāyatanāni? Cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ—  imāni vuccanti “kāmadhātuyā dvādasāyatanāni”. (2) </div>
</div>
<div class="q" id="p_30Vbh_2994"> <div class="p">
<span class="pN">2994</span>Tattha katamā kāmadhātuyā aṭṭhārasa dhātuyo? Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—  imā vuccanti “kāmadhātuyā aṭṭhārasa dhātuyo”. (3) </div>
</div>
<div class="q" id="p_30Vbh_2995"> <div class="p">
<span class="pN">2995</span>Tattha katamāni kāmadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “kāmadhātuyā tīṇi saccāni”. (4) </div>
</div>
<div class="q" id="p_30Vbh_2996"> <div class="p">
<span class="pN">2996</span>Tattha katamāni kāmadhātuyā bāvīsatindriyāni? Cakkhundriyaṃ, sotindriyaṃ…pe…  aññātāvindriyaṃ—  imāni vuccanti “kāmadhātuyā bāvīsatindriyāni”. (5) </div>
</div>
<div class="q" id="p_30Vbh_2997"> <div class="p">
<span class="pN">2997</span>Tattha katame kāmadhātuyā nava hetū? Tayo kusalahetū, tayo akusalahetū, tayo abyākatahetū…pe…  ime vuccanti “kāmadhātuyā nava hetū”. (6) </div>
</div>
<div class="q" id="p_30Vbh_2998"> <div class="p">
<span class="pN">2998</span>Tattha katame kāmadhātuyā cattāro āhārā? Kabaḷīkārāhāro, phassāhāro, manosañcetanāhāro, viññāṇāhāro—  ime vuccanti “kāmadhātuyā cattāro āhārā”. (7) </div>
</div>
<div class="q" id="p_30Vbh_2999"> <div class="p">
<span class="pN">2999</span>Tattha katame kāmadhātuyā satta phassā? Cakkhusamphasso sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—  ime vuccanti “kāmadhātuyā satta phassā”. (8) </div>
</div>
<div class="q" id="p_30Vbh_3000"> <div class="p">
<span class="pN">3000</span>Tattha katamā kāmadhātuyā satta vedanā? Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manodhātusamphassajā vedanā, manoviññāṇadhātusamphassajā vedanā—  imā vuccanti “kāmadhātuyā satta vedanā”. (9) </div>
</div>
<div class="q" id="p_30Vbh_3001"> <div class="p">
<span class="pN">3001</span>Tattha katamā kāmadhātuyā satta saññā? Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā saññā, kāyasamphassajā saññā, manodhātusamphassajā saññā, manoviññāṇadhātusamphassajā saññā—  imā vuccanti “kāmadhātuyā satta saññā”. (10) </div>
</div>
<div class="q" id="p_30Vbh_3002"> <div class="p">
<span class="pN">3002</span>Tattha katamā kāmadhātuyā satta cetanā? Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā cetanā, kāyasamphassajā cetanā, manodhātusamphassajā cetanā, manoviññāṇadhātusamphassajā cetanā—  imā vuccanti “kāmadhātuyā satta cetanā”. (11) </div>
</div>
<div class="q" id="p_30Vbh_3003"> <div class="p">
<span class="pN">3003</span>Tattha katamāni kāmadhātuyā satta cittāni? Cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manodhātu, manoviññāṇadhātu—  imāni vuccanti “kāmadhātuyā satta cittāni”. (12) </div>
</div>
</div>
