<div><div class="b"><a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.6">18.6 Uppādakakammaāyuppamāṇavāra</a></div><div class="i">18.6.2 Āyuppamāṇa</div><div class="h">Dhammahadayavibhaṅga</div><div class="h">Uppādakakammaāyuppamāṇavāra</div><div class="h">Āyuppamāṇa</div><div class="q" id="p_30Vbh_3152"> <div class="divNumber">1022.</div> <div class="p"><span class="pN">3152</span>Manussānaṃ kittakaṃ āyuppamāṇaṃ? Vassasataṃ, appaṃ vā bhiyyo. (1) </div></div><div class="q" id="p_30Vbh_3153"> <div class="divNumber">1023.</div> <div class="p"><span class="pN">3153</span>Cātumahārājikānaṃ devānaṃ kittakaṃ āyuppamāṇaṃ? Yāni mānusakāni paññāsa vassāni, cātumahārājikānaṃ devānaṃ eso eko rattindivo. Tāya rattiyā tiṃsa rattiyo māso. Tena māsena dvādasamāsiyo saṃvaccharo. Tena saṃvaccharena dibbāni pañca vassasatāni cātumahārājikānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Navuti vassasatasahassāni. (2) </div></div><div class="q" id="p_30Vbh_3154"> <div class="p"><span class="pN">3154</span>Tāvatiṃsānaṃ devānaṃ kittakaṃ āyuppamāṇaṃ? Yaṃ mānusakaṃ vassasataṃ, tāvatiṃsānaṃ devānaṃ eso eko rattindivo. Tāya rattiyā tiṃsa rattiyo māso. Tena māsena dvādasamāsiyo saṃvaccharo. Tena saṃvaccharena dibbaṃ vassasahassaṃ tāvatiṃsānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Tisso ca vassakoṭiyo saṭṭhi ca vassasatasahassāni. (3) </div></div><div class="q" id="p_30Vbh_3155"> <div class="p"><span class="pN">3155</span>Yāmānaṃ devānaṃ kittakaṃ āyuppamāṇaṃ? Yāni mānusakāni dve vassasatāni, yāmānaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni dve vassasahassāni yāmānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Cuddasañca vassakoṭiyo cattārīsañca vassasatasahassāni. (4) </div></div><div class="q" id="p_30Vbh_3156"> <div class="p"><span class="pN">3156</span>Tusitānaṃ devānaṃ kittakaṃ āyuppamāṇaṃ? Yāni mānusakāni cattāri vassasatāni, tusitānaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni cattāri vassasahassāni tusitānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Sattapaññāsa vassakoṭiyo saṭṭhi ca vassasatasahassāni. (5) </div></div><div class="q" id="p_30Vbh_3157"> <div class="p"><span class="pN">3157</span>Nimmānaratīnaṃ devānaṃ kittakaṃ āyuppamāṇaṃ? Yāni mānusakāni aṭṭha vassasatāni, nimmānaratīnaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni aṭṭha vassasahassāni nimmānaratīnaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Dve vassakoṭisatāni tiṃsañca vassakoṭiyo cattārīsañca vassasatasahassāni. (6) </div></div><div class="q" id="p_30Vbh_3158"> <div class="p"><span class="pN">3158</span>Paranimmitavasavattīnaṃ devānaṃ kittakaṃ āyuppamāṇaṃ? Yāni mānusakāni soḷasa vassasatāni, paranimmitavasavattīnaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni soḷasa vassasahassāni paranimmitavasavattīnaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Nava ca vassakoṭisatāni ekavīsañca vassakoṭiyo saṭṭhi ca vassasatasahassānīti. (7) </div></div><div class="q" id="p_30Vbh_3159"> <div class="p"> <table class="singleColumn"> <tr> <td> <div class="pN">3159</div> <div class="G">Cha ete kāmāvacarā,</div> </td> </tr> <tr> <td> <div class="G">sabbakāmasamiddhino;</div> </td> </tr> <tr> <td> <div class="G">Sabbesaṃ ekasaṅkhāto,</div> </td> </tr> <tr> <td> <div class="G">āyu bhavati kittako.</div> </td> </tr> </table> </div></div><div class="q" id="p_30Vbh_3160"> <div class="p"> <table class="singleColumn"> <tr> <td> <div class="pN">3160</div> <div class="G">Dvādasa koṭisataṃ tesaṃ,</div> </td> </tr> <tr> <td> <div class="G">aṭṭhavīsañca koṭiyo;</div> </td> </tr> <tr> <td> <div class="G">Paññāsa satasahassāni,</div> </td> </tr> <tr> <td> <div class="G">vassaggena pakāsitāti.</div> </td> </tr> </table> </div></div><div class="q" id="p_30Vbh_3161"> <div class="divNumber">1024.</div> <div class="p"><span class="pN">3161</span>Paṭhamaṃ jhānaṃ parittaṃ bhāvetvā kattha upapajjanti? Paṭhamaṃ jhānaṃ parittaṃ bhāvetvā brahmapārisajjānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Kappassa tatiyo bhāgo. (8) </div></div><div class="q" id="p_30Vbh_3162"> <div class="p"><span class="pN">3162</span>Paṭhamaṃ jhānaṃ majjhimaṃ bhāvetvā kattha upapajjanti? Paṭhamaṃ jhānaṃ majjhimaṃ bhāvetvā brahmapurohitānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Upaḍḍhakappo. (9) </div></div><div class="q" id="p_30Vbh_3163"> <div class="p"><span class="pN">3163</span>Paṭhamaṃ jhānaṃ paṇītaṃ bhāvetvā kattha upapajjanti? Paṭhamaṃ jhānaṃ paṇītaṃ bhāvetvā mahābrahmānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Kappo. (10) </div></div><div class="q" id="p_30Vbh_3164"> <div class="divNumber">1025.</div> <div class="p"><span class="pN">3164</span>Dutiyaṃ jhānaṃ parittaṃ bhāvetvā kattha upapajjanti? Dutiyaṃ jhānaṃ parittaṃ bhāvetvā parittābhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Dve kappā. (11) </div></div><div class="q" id="p_30Vbh_3165"> <div class="p"><span class="pN">3165</span>Dutiyaṃ jhānaṃ majjhimaṃ bhāvetvā kattha upapajjanti? Dutiyaṃ jhānaṃ majjhimaṃ bhāvetvā appamāṇābhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Cattāro kappā. (12) </div></div><div class="q" id="p_30Vbh_3166"> <div class="p"><span class="pN">3166</span>Dutiyaṃ jhānaṃ paṇītaṃ bhāvetvā kattha upapajjanti? Dutiyaṃ jhānaṃ paṇītaṃ bhāvetvā ābhassarānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Aṭṭha kappā. (13) </div></div><div class="q" id="p_30Vbh_3167"> <div class="divNumber">1026.</div> <div class="p"><span class="pN">3167</span>Tatiyaṃ jhānaṃ parittaṃ bhāvetvā kattha upapajjanti? Tatiyaṃ jhānaṃ parittaṃ bhāvetvā parittasubhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Soḷasa kappā. (14) </div></div><div class="q" id="p_30Vbh_3168"> <div class="p"><span class="pN">3168</span>Tatiyaṃ jhānaṃ majjhimaṃ bhāvetvā kattha upapajjanti? Tatiyaṃ jhānaṃ majjhimaṃ bhāvetvā appamāṇasubhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Bāttiṃsa kappā. (15) </div></div><div class="q" id="p_30Vbh_3169"> <div class="p"><span class="pN">3169</span>Tatiyaṃ jhānaṃ paṇītaṃ bhāvetvā kattha upapajjanti? Tatiyaṃ jhānaṃ paṇītaṃ bhāvetvā subhakiṇhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Catusaṭṭhi kappā. (16) </div></div><div class="q" id="p_30Vbh_3170"> <div class="divNumber">1027.</div> <div class="p"><span class="pN">3170</span>Catutthaṃ jhānaṃ bhāvetvā ārammaṇanānattatā manasikāranānattatā chandanānattatā paṇidhinānattatā adhimokkhanānattatā abhinīhāranānattatā paññānānattatā appekacce asaññasattānaṃ devānaṃ sahabyataṃ upapajjanti, appekacce vehapphalānaṃ devānaṃ sahabyataṃ upapajjanti, appekacce avihānaṃ devānaṃ sahabyataṃ upapajjanti, appekacce atappānaṃ devānaṃ sahabyataṃ upapajjanti, appekacce sudassānaṃ devānaṃ sahabyataṃ upapajjanti, appekacce sudassīnaṃ devānaṃ sahabyataṃ upapajjanti, appekacce akaniṭṭhānaṃ devānaṃ sahabyataṃ upapajjanti, appekacce ākāsānañcāyatanūpagānaṃ devānaṃ sahabyataṃ upapajjanti, appekacce viññāṇañcāyatanūpagānaṃ devānaṃ sahabyataṃ upapajjanti, appekacce ākiñcaññāyatanūpagānaṃ devānaṃ sahabyataṃ upapajjanti, appekacce nevasaññānāsaññāyatanūpagānaṃ devānaṃ sahabyataṃ upapajjanti. (17) </div></div><div class="q" id="p_30Vbh_3171"> <div class="p"><span class="pN">3171</span>Asaññasattānañca vehapphalānañca devānaṃ kittakaṃ āyuppamāṇaṃ? Pañcakappasatāni. (18) </div></div><div class="q" id="p_30Vbh_3172"> <div class="p"><span class="pN">3172</span>Avihānaṃ devānaṃ kittakaṃ āyuppamāṇaṃ? Kappasahassaṃ. (19) </div></div><div class="q" id="p_30Vbh_3173"> <div class="p"><span class="pN">3173</span>Atappānaṃ devānaṃ kittakaṃ āyuppamāṇaṃ? Dve kappasahassāni. (20) </div></div><div class="q" id="p_30Vbh_3174"> <div class="p"><span class="pN">3174</span>Sudassānaṃ devānaṃ kittakaṃ āyuppamāṇaṃ? Cattāri kappasahassāni. (21) </div></div><div class="q" id="p_30Vbh_3175"> <div class="p"><span class="pN">3175</span>Sudassīnaṃ devānaṃ kittakaṃ āyuppamāṇaṃ? Aṭṭha kappasahassāni. (22) </div></div><div class="q" id="p_30Vbh_3176"> <div class="p"><span class="pN">3176</span>Akaniṭṭhānaṃ devānaṃ kittakaṃ āyuppamāṇaṃ? Soḷasa kappasahassāni. (23) </div></div><div class="q" id="p_30Vbh_3177"> <div class="divNumber">1028.</div> <div class="p"><span class="pN">3177</span>Ākāsānañcāyatanūpagānaṃ devānaṃ kittakaṃ āyuppamāṇaṃ? Vīsati kappasahassāni. (24) </div></div><div class="q" id="p_30Vbh_3178"> <div class="p"><span class="pN">3178</span>Viññāṇañcāyatanūpagānaṃ devānaṃ kittakaṃ āyuppamāṇaṃ? Cattārīsa kappasahassāni. (25) </div></div><div class="q" id="p_30Vbh_3179"> <div class="p"><span class="pN">3179</span>Ākiñcaññāyatanūpagānaṃ devānaṃ kittakaṃ āyuppamāṇaṃ? Saṭṭhi kappasahassāni. (26) </div></div><div class="q" id="p_30Vbh_3180"> <div class="p"><span class="pN">3180</span>Nevasaññānāsaññāyatanūpagānaṃ devānaṃ kittakaṃ āyuppamāṇaṃ? Caturāsīti kappasahassānīti. (27) </div></div><div class="q" id="p_30Vbh_3181"> <div class="divNumber">1029.</div> <div class="p"> <table class="singleColumn"> <tr> <td> <div class="pN">3181</div> <div class="G">Ukkhittā puññatejena,</div> </td> </tr> <tr> <td> <div class="G">kāmarūpagatiṃ gatā;</div> </td> </tr> <tr> <td> <div class="G">Bhavaggatampi sampattā,</div> </td> </tr> <tr> <td> <div class="G">punāgacchanti duggatiṃ.</div> </td> </tr> </table> </div></div><div class="q" id="p_30Vbh_3182"> <div class="p"> <table class="singleColumn"> <tr> <td> <div class="pN">3182</div> <div class="G">Tāva dīghāyukā sattā,</div> </td> </tr> <tr> <td> <div class="G">cavanti āyusaṅkhayā;</div> </td> </tr> <tr> <td> <div class="G">Natthi koci bhavo nicco,</div> </td> </tr> <tr> <td> <div class="G">iti vuttaṃ mahesinā.</div> </td> </tr> </table> </div></div><div class="q" id="p_30Vbh_3183"> <div class="p"> <table class="singleColumn"> <tr> <td> <div class="pN">3183</div> <div class="G">Tasmā hi dhīrā nipakā,</div> </td> </tr> <tr> <td> <div class="G">nipuṇā atthacintakā;</div> </td> </tr> <tr> <td> <div class="G">Jarāmaraṇamokkhāya,</div> </td> </tr> <tr> <td> <div class="G">bhāventi maggamuttamaṃ.</div> </td> </tr> </table> </div></div><div class="q" id="p_30Vbh_3184"> <div class="p"> <table class="singleColumn"> <tr> <td> <div class="pN">3184</div> <div class="G">Bhāvayitvā suciṃ maggaṃ,</div> </td> </tr> <tr> <td> <div class="G">Nibbānogadhagāminaṃ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">Parinibbanti anāsavāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.6">18.6 Uppādakakammaāyuppamāṇavāra</a>
</div>
<div class="i">18.6.2 Āyuppamāṇa</div>
<div class="h">Dhammahadayavibhaṅga</div>
<div class="h">Uppādakakammaāyuppamāṇavāra</div>
<div class="h">Āyuppamāṇa</div>
<div class="q" id="p_30Vbh_3152"> <div class="divNumber">1022.</div> <div class="p">
<span class="pN">3152</span>Manussānaṃ kittakaṃ āyuppamāṇaṃ? Vassasataṃ, appaṃ vā bhiyyo. (1) </div>
</div>
<div class="q" id="p_30Vbh_3153"> <div class="divNumber">1023.</div> <div class="p">
<span class="pN">3153</span>Cātumahārājikānaṃ devānaṃ kittakaṃ āyuppamāṇaṃ? Yāni mānusakāni paññāsa vassāni, cātumahārājikānaṃ devānaṃ eso eko rattindivo. Tāya rattiyā tiṃsa rattiyo māso. Tena māsena dvādasamāsiyo saṃvaccharo. Tena saṃvaccharena dibbāni pañca vassasatāni cātumahārājikānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Navuti vassasatasahassāni. (2) </div>
</div>
<div class="q" id="p_30Vbh_3154"> <div class="p">
<span class="pN">3154</span>Tāvatiṃsānaṃ devānaṃ kittakaṃ āyuppamāṇaṃ? Yaṃ mānusakaṃ vassasataṃ, tāvatiṃsānaṃ devānaṃ eso eko rattindivo. Tāya rattiyā tiṃsa rattiyo māso. Tena māsena dvādasamāsiyo saṃvaccharo. Tena saṃvaccharena dibbaṃ vassasahassaṃ tāvatiṃsānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Tisso ca vassakoṭiyo saṭṭhi ca vassasatasahassāni. (3) </div>
</div>
<div class="q" id="p_30Vbh_3155"> <div class="p">
<span class="pN">3155</span>Yāmānaṃ devānaṃ kittakaṃ āyuppamāṇaṃ? Yāni mānusakāni dve vassasatāni, yāmānaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni dve vassasahassāni yāmānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Cuddasañca vassakoṭiyo cattārīsañca vassasatasahassāni. (4) </div>
</div>
<div class="q" id="p_30Vbh_3156"> <div class="p">
<span class="pN">3156</span>Tusitānaṃ devānaṃ kittakaṃ āyuppamāṇaṃ? Yāni mānusakāni cattāri vassasatāni, tusitānaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni cattāri vassasahassāni tusitānaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Sattapaññāsa vassakoṭiyo saṭṭhi ca vassasatasahassāni. (5) </div>
</div>
<div class="q" id="p_30Vbh_3157"> <div class="p">
<span class="pN">3157</span>Nimmānaratīnaṃ devānaṃ kittakaṃ āyuppamāṇaṃ? Yāni mānusakāni aṭṭha vassasatāni, nimmānaratīnaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni aṭṭha vassasahassāni nimmānaratīnaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Dve vassakoṭisatāni tiṃsañca vassakoṭiyo cattārīsañca vassasatasahassāni. (6) </div>
</div>
<div class="q" id="p_30Vbh_3158"> <div class="p">
<span class="pN">3158</span>Paranimmitavasavattīnaṃ devānaṃ kittakaṃ āyuppamāṇaṃ? Yāni mānusakāni soḷasa vassasatāni, paranimmitavasavattīnaṃ devānaṃ eso eko rattindivo. Tāya rattiyā tiṃsarattiyo māso. Tena māsena dvādasamāsiyo saṃvaccharo. Tena saṃvaccharena dibbāni soḷasa vassasahassāni paranimmitavasavattīnaṃ devānaṃ āyuppamāṇaṃ. Manussānaṃ gaṇanāya kittakaṃ hoti? Nava ca vassakoṭisatāni ekavīsañca vassakoṭiyo saṭṭhi ca vassasatasahassānīti. (7) </div>
</div>
<div class="q" id="p_30Vbh_3159"> <div class="p"> <table class="singleColumn"> <tr> <td> <div class="pN">3159</div> <div class="G">Cha ete kāmāvacarā,</div> </td> </tr> <tr> <td> <div class="G">sabbakāmasamiddhino;</div> </td> </tr> <tr> <td> <div class="G">Sabbesaṃ ekasaṅkhāto,</div> </td> </tr> <tr> <td> <div class="G">āyu bhavati kittako.</div> </td> </tr> </table> </div>
</div>
<div class="q" id="p_30Vbh_3160"> <div class="p"> <table class="singleColumn"> <tr> <td> <div class="pN">3160</div> <div class="G">Dvādasa koṭisataṃ tesaṃ,</div> </td> </tr> <tr> <td> <div class="G">aṭṭhavīsañca koṭiyo;</div> </td> </tr> <tr> <td> <div class="G">Paññāsa satasahassāni,</div> </td> </tr> <tr> <td> <div class="G">vassaggena pakāsitāti.</div> </td> </tr> </table> </div>
</div>
<div class="q" id="p_30Vbh_3161"> <div class="divNumber">1024.</div> <div class="p">
<span class="pN">3161</span>Paṭhamaṃ jhānaṃ parittaṃ bhāvetvā kattha upapajjanti? Paṭhamaṃ jhānaṃ parittaṃ bhāvetvā brahmapārisajjānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Kappassa tatiyo bhāgo. (8) </div>
</div>
<div class="q" id="p_30Vbh_3162"> <div class="p">
<span class="pN">3162</span>Paṭhamaṃ jhānaṃ majjhimaṃ bhāvetvā kattha upapajjanti? Paṭhamaṃ jhānaṃ majjhimaṃ bhāvetvā brahmapurohitānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Upaḍḍhakappo. (9) </div>
</div>
<div class="q" id="p_30Vbh_3163"> <div class="p">
<span class="pN">3163</span>Paṭhamaṃ jhānaṃ paṇītaṃ bhāvetvā kattha upapajjanti? Paṭhamaṃ jhānaṃ paṇītaṃ bhāvetvā mahābrahmānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Kappo. (10) </div>
</div>
<div class="q" id="p_30Vbh_3164"> <div class="divNumber">1025.</div> <div class="p">
<span class="pN">3164</span>Dutiyaṃ jhānaṃ parittaṃ bhāvetvā kattha upapajjanti? Dutiyaṃ jhānaṃ parittaṃ bhāvetvā parittābhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Dve kappā. (11) </div>
</div>
<div class="q" id="p_30Vbh_3165"> <div class="p">
<span class="pN">3165</span>Dutiyaṃ jhānaṃ majjhimaṃ bhāvetvā kattha upapajjanti? Dutiyaṃ jhānaṃ majjhimaṃ bhāvetvā appamāṇābhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Cattāro kappā. (12) </div>
</div>
<div class="q" id="p_30Vbh_3166"> <div class="p">
<span class="pN">3166</span>Dutiyaṃ jhānaṃ paṇītaṃ bhāvetvā kattha upapajjanti? Dutiyaṃ jhānaṃ paṇītaṃ bhāvetvā ābhassarānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Aṭṭha kappā. (13) </div>
</div>
<div class="q" id="p_30Vbh_3167"> <div class="divNumber">1026.</div> <div class="p">
<span class="pN">3167</span>Tatiyaṃ jhānaṃ parittaṃ bhāvetvā kattha upapajjanti? Tatiyaṃ jhānaṃ parittaṃ bhāvetvā parittasubhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Soḷasa kappā. (14) </div>
</div>
<div class="q" id="p_30Vbh_3168"> <div class="p">
<span class="pN">3168</span>Tatiyaṃ jhānaṃ majjhimaṃ bhāvetvā kattha upapajjanti? Tatiyaṃ jhānaṃ majjhimaṃ bhāvetvā appamāṇasubhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Bāttiṃsa kappā. (15) </div>
</div>
<div class="q" id="p_30Vbh_3169"> <div class="p">
<span class="pN">3169</span>Tatiyaṃ jhānaṃ paṇītaṃ bhāvetvā kattha upapajjanti? Tatiyaṃ jhānaṃ paṇītaṃ bhāvetvā subhakiṇhānaṃ devānaṃ sahabyataṃ upapajjanti. Tesaṃ kittakaṃ āyuppamāṇaṃ? Catusaṭṭhi kappā. (16) </div>
</div>
<div class="q" id="p_30Vbh_3170"> <div class="divNumber">1027.</div> <div class="p">
<span class="pN">3170</span>Catutthaṃ jhānaṃ bhāvetvā ārammaṇanānattatā manasikāranānattatā chandanānattatā paṇidhinānattatā adhimokkhanānattatā abhinīhāranānattatā paññānānattatā appekacce asaññasattānaṃ devānaṃ sahabyataṃ upapajjanti, appekacce vehapphalānaṃ devānaṃ sahabyataṃ upapajjanti, appekacce avihānaṃ devānaṃ sahabyataṃ upapajjanti, appekacce atappānaṃ devānaṃ sahabyataṃ upapajjanti, appekacce sudassānaṃ devānaṃ sahabyataṃ upapajjanti, appekacce sudassīnaṃ devānaṃ sahabyataṃ upapajjanti, appekacce akaniṭṭhānaṃ devānaṃ sahabyataṃ upapajjanti, appekacce ākāsānañcāyatanūpagānaṃ devānaṃ sahabyataṃ upapajjanti, appekacce viññāṇañcāyatanūpagānaṃ devānaṃ sahabyataṃ upapajjanti, appekacce ākiñcaññāyatanūpagānaṃ devānaṃ sahabyataṃ upapajjanti, appekacce nevasaññānāsaññāyatanūpagānaṃ devānaṃ sahabyataṃ upapajjanti. (17) </div>
</div>
<div class="q" id="p_30Vbh_3171"> <div class="p">
<span class="pN">3171</span>Asaññasattānañca vehapphalānañca devānaṃ kittakaṃ āyuppamāṇaṃ? Pañcakappasatāni. (18) </div>
</div>
<div class="q" id="p_30Vbh_3172"> <div class="p">
<span class="pN">3172</span>Avihānaṃ devānaṃ kittakaṃ āyuppamāṇaṃ? Kappasahassaṃ. (19) </div>
</div>
<div class="q" id="p_30Vbh_3173"> <div class="p">
<span class="pN">3173</span>Atappānaṃ devānaṃ kittakaṃ āyuppamāṇaṃ? Dve kappasahassāni. (20) </div>
</div>
<div class="q" id="p_30Vbh_3174"> <div class="p">
<span class="pN">3174</span>Sudassānaṃ devānaṃ kittakaṃ āyuppamāṇaṃ? Cattāri kappasahassāni. (21) </div>
</div>
<div class="q" id="p_30Vbh_3175"> <div class="p">
<span class="pN">3175</span>Sudassīnaṃ devānaṃ kittakaṃ āyuppamāṇaṃ? Aṭṭha kappasahassāni. (22) </div>
</div>
<div class="q" id="p_30Vbh_3176"> <div class="p">
<span class="pN">3176</span>Akaniṭṭhānaṃ devānaṃ kittakaṃ āyuppamāṇaṃ? Soḷasa kappasahassāni. (23) </div>
</div>
<div class="q" id="p_30Vbh_3177"> <div class="divNumber">1028.</div> <div class="p">
<span class="pN">3177</span>Ākāsānañcāyatanūpagānaṃ devānaṃ kittakaṃ āyuppamāṇaṃ? Vīsati kappasahassāni. (24) </div>
</div>
<div class="q" id="p_30Vbh_3178"> <div class="p">
<span class="pN">3178</span>Viññāṇañcāyatanūpagānaṃ devānaṃ kittakaṃ āyuppamāṇaṃ? Cattārīsa kappasahassāni. (25) </div>
</div>
<div class="q" id="p_30Vbh_3179"> <div class="p">
<span class="pN">3179</span>Ākiñcaññāyatanūpagānaṃ devānaṃ kittakaṃ āyuppamāṇaṃ? Saṭṭhi kappasahassāni. (26) </div>
</div>
<div class="q" id="p_30Vbh_3180"> <div class="p">
<span class="pN">3180</span>Nevasaññānāsaññāyatanūpagānaṃ devānaṃ kittakaṃ āyuppamāṇaṃ? Caturāsīti kappasahassānīti. (27) </div>
</div>
<div class="q" id="p_30Vbh_3181"> <div class="divNumber">1029.</div> <div class="p"> <table class="singleColumn"> <tr> <td> <div class="pN">3181</div> <div class="G">Ukkhittā puññatejena,</div> </td> </tr> <tr> <td> <div class="G">kāmarūpagatiṃ gatā;</div> </td> </tr> <tr> <td> <div class="G">Bhavaggatampi sampattā,</div> </td> </tr> <tr> <td> <div class="G">punāgacchanti duggatiṃ.</div> </td> </tr> </table> </div>
</div>
<div class="q" id="p_30Vbh_3182"> <div class="p"> <table class="singleColumn"> <tr> <td> <div class="pN">3182</div> <div class="G">Tāva dīghāyukā sattā,</div> </td> </tr> <tr> <td> <div class="G">cavanti āyusaṅkhayā;</div> </td> </tr> <tr> <td> <div class="G">Natthi koci bhavo nicco,</div> </td> </tr> <tr> <td> <div class="G">iti vuttaṃ mahesinā.</div> </td> </tr> </table> </div>
</div>
<div class="q" id="p_30Vbh_3183"> <div class="p"> <table class="singleColumn"> <tr> <td> <div class="pN">3183</div> <div class="G">Tasmā hi dhīrā nipakā,</div> </td> </tr> <tr> <td> <div class="G">nipuṇā atthacintakā;</div> </td> </tr> <tr> <td> <div class="G">Jarāmaraṇamokkhāya,</div> </td> </tr> <tr> <td> <div class="G">bhāventi maggamuttamaṃ.</div> </td> </tr> </table> </div>
</div>
<div class="q" id="p_30Vbh_3184"> <div class="p"> <table class="singleColumn"> <tr> <td> <div class="pN">3184</div> <div class="G">Bhāvayitvā suciṃ maggaṃ,</div> </td> </tr> <tr> <td> <div class="G">Nibbānogadhagāminaṃ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">Parinibbanti anāsavāti.</div> </td> </tr> </table> </div>
</div>
</div>
