<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a></div><div class="i">6.6.6 Brāhmaṇamahāsālādīnaṃāmantanā</div><div class="h">Mahāgovindasutta</div><div class="h">Mahāgovindavatthu</div><div class="h">Brāhmaṇamahāsālādīnaṃāmantanā</div><div class="q" id="p_7D_736"> <div class="divNumber">324.</div> <div class="p"><span class="pN">736</span>Atha kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca—  <span class="smallFont">“</span>aññaṃ dāni bhavanto ācariyaṃ pariyesantu, yo bhavantānaṃ mante vācessati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa. Te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Mā bhavaṃ govindo agārasmā anagāriyaṃ pabbaji. Pabbajjā, bho, appesakkhā ca appalābhā ca; brahmaññaṃ mahesakkhañca mahālābhañcā<span class="smallFont">”</span>ti. <span class="smallFont">“</span>Mā bhavanto evaṃ avacuttha—  <span class="smallFont">‘</span>pabbajjā appesakkhā ca appalābhā ca, brahmaññaṃ mahesakkhañca mahālābhañcā<span class="smallFont">’</span>ti. Ko nu kho, bho, aññatra mayā mahesakkhataro vā mahālābhataro vā. Ahañhi, bho, etarahi rājāva raññaṃ brahmāva brāhmaṇānaṃ devatāva gahapatikānaṃ. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a>
</div>
<div class="i">6.6.6 Brāhmaṇamahāsālādīnaṃāmantanā</div>
<div class="h">Mahāgovindasutta</div>
<div class="h">Mahāgovindavatthu</div>
<div class="h">Brāhmaṇamahāsālādīnaṃāmantanā</div>
<div class="q" id="p_7D_736"> <div class="divNumber">324.</div> <div class="p">
<span class="pN">736</span>Atha kho, bho, mahāgovindo brāhmaṇo yena te satta ca brāhmaṇamahāsālā satta ca nhātakasatāni tenupasaṅkami; upasaṅkamitvā te satta ca brāhmaṇamahāsāle satta ca nhātakasatāni etadavoca—  <span class="smallFont">“</span>aññaṃ dāni bhavanto ācariyaṃ pariyesantu, yo bhavantānaṃ mante vācessati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa. Te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Mā bhavaṃ govindo agārasmā anagāriyaṃ pabbaji. Pabbajjā, bho, appesakkhā ca appalābhā ca; brahmaññaṃ mahesakkhañca mahālābhañcā<span class="smallFont">”</span>ti. <span class="smallFont">“</span>Mā bhavanto evaṃ avacuttha—  <span class="smallFont">‘</span>pabbajjā appesakkhā ca appalābhā ca, brahmaññaṃ mahesakkhañca mahālābhañcā<span class="smallFont">’</span>ti. Ko nu kho, bho, aññatra mayā mahesakkhataro vā mahālābhataro vā. Ahañhi, bho, etarahi rājāva raññaṃ brahmāva brāhmaṇānaṃ devatāva gahapatikānaṃ. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
</div>
