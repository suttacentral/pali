<div><div class="b"><a href="/">Home</a> » <a href="/tipitaka/13S4">13S4 Saḷāyatanavaggasaṃyuttapāḷi</a> » <a href="/tipitaka/13S4/1">1 Saḷāyatanasaṃyutta</a> » <a href="/tipitaka/13S4/1/1.2">1.2 Dutiyapaṇṇāsaka</a> » <a href="/tipitaka/13S4/1/1.2/1.2.5">1.2.5 Saḷavagga</a></div><div class="i">1.2.5.1 Adantaaguttasutta</div><div class="h">Saḷāyatanasaṃyutta</div><div class="h">Dutiyapaṇṇāsaka</div><div class="h">Saḷavagga</div><div class="h">Adantaaguttasutta</div><div class="q" id="p_13S4_456"> <div class="divNumber">94.</div> <div class="p"><span class="pN">456</span>Sāvatthinidānaṃ. “Chayime, bhikkhave, phassāyatanā adantā aguttā arakkhitā asaṃvutā dukkhādhivāhā honti. Katame cha? Cakkhu, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti…pe…  jivhā, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti…pe…  mano, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti. Ime kho, bhikkhave, cha phassāyatanā adantā aguttā arakkhitā asaṃvutā dukkhādhivāhā honti”. </div></div><div class="q" id="p_13S4_457"> <div class="p"><span class="pN">457</span>Chayime, bhikkhave, phassāyatanā sudantā suguttā surakkhitā susaṃvutā sukhādhivāhā honti. Katame cha? Cakkhu, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti…pe…  jivhā, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti…pe…  mano, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti. Ime kho, bhikkhave, cha phassāyatanā sudantā suguttā surakkhitā susaṃvutā sukhādhivāhā hontī”ti. Idamavoca bhagavā…pe…  etadavoca satthā—  </div></div><div class="q" id="p_13S4_458"> <div class="p"> <table class="singleColumn"> <tr> <td> <div class="pN">458</div> <div class="G">“Saḷeva phassāyatanāni bhikkhavo,</div> </td> </tr> <tr> <td> <div class="G">Asaṃvuto yattha dukkhaṃ nigacchati;</div> </td> </tr> <tr> <td> <div class="G">Tesañca ye saṃvaraṇaṃ avedisuṃ,</div> </td> </tr> <tr> <td> <div class="G">Saddhādutiyā viharantānavassutā.</div> </td> </tr> </table> </div></div><div class="q" id="p_13S4_459"> <div class="p"> <table class="singleColumn"> <tr> <td> <div class="pN">459</div> <div class="G">Disvāna rūpāni manoramāni,</div> </td> </tr> <tr> <td> <div class="G">Athopi disvāna amanoramāni;</div> </td> </tr> <tr> <td> <div class="G">Manorame rāgapathaṃ vinodaye,</div> </td> </tr> <tr> <td> <div class="G">Na cāppiyaṃ meti manaṃ padosaye.</div> </td> </tr> </table> </div></div><div class="q" id="p_13S4_460"> <div class="p"> <table class="singleColumn"> <tr> <td> <div class="pN">460</div> <div class="G">Saddañca sutvā dubhayaṃ piyāppiyaṃ,</div> </td> </tr> <tr> <td> <div class="G">Piyamhi sadde na samucchito siyā;</div> </td> </tr> <tr> <td> <div class="G">Athoppiye dosagataṃ vinodaye,</div> </td> </tr> <tr> <td> <div class="G">Na cāppiyaṃ meti manaṃ padosaye.</div> </td> </tr> </table> </div></div><div class="q" id="p_13S4_461"> <div class="p"> <table class="singleColumn"> <tr> <td> <div class="pN">461</div> <div class="G">Gandhañca ghatvā surabhiṃ manoramaṃ,</div> </td> </tr> <tr> <td> <div class="G">Athopi ghatvā asuciṃ akantiyaṃ;</div> </td> </tr> <tr> <td> <div class="G">Akantiyasmiṃ paṭighaṃ vinodaye,</div> </td> </tr> <tr> <td> <div class="G">Chandānunīto na ca kantiye siyā.</div> </td> </tr> </table> </div></div><div class="q" id="p_13S4_462"> <div class="p"> <table class="singleColumn"> <tr> <td> <div class="pN">462</div> <div class="G">Rasañca bhotvāna asāditañca sāduṃ,</div> </td> </tr> <tr> <td> <div class="G">Athopi bhotvāna asādumekadā;</div> </td> </tr> <tr> <td> <div class="G">Sāduṃ rasaṃ nājjhosāya bhuñje,</div> </td> </tr> <tr> <td> <div class="G">Virodhamāsādusu nopadaṃsaye.</div> </td> </tr> </table> </div></div><div class="q" id="p_13S4_463"> <div class="p"> <table class="singleColumn"> <tr> <td> <div class="pN">463</div> <div class="G">Phassena phuṭṭho na sukhena majje,</div> </td> </tr> <tr> <td> <div class="G">Dukkhena phuṭṭhopi na sampavedhe;</div> </td> </tr> <tr> <td> <div class="G">Phassadvayaṃ sukhadukkhe upekkhe,</div> </td> </tr> <tr> <td> <div class="G">Anānuruddho aviruddha kenaci.</div> </td> </tr> </table> </div></div><div class="q" id="p_13S4_464"> <div class="p"> <table class="singleColumn"> <tr> <td> <div class="pN">464</div> <div class="G">Papañcasaññā itarītarā narā,</div> </td> </tr> <tr> <td> <div class="G">Papañcayantā upayanti saññino;</div> </td> </tr> <tr> <td> <div class="G">Manomayaṃ gehasitañca sabbaṃ,</div> </td> </tr> <tr> <td> <div class="G">Panujja nekkhammasitaṃ irīyati.</div> </td> </tr> </table> </div></div><div class="q" id="p_13S4_465"> <div class="p"> <table class="singleColumn"> <tr> <td> <div class="pN">465</div> <div class="G">Evaṃ mano chassu yadā subhāvito,</div> </td> </tr> <tr> <td> <div class="G">Phuṭṭhassa cittaṃ na vikampate kvaci;</div> </td> </tr> <tr> <td> <div class="G">Te rāgadose abhibhuyya bhikkhavo,</div> </td> </tr> <tr> <td> <div class="G">Bhavattha jātimaraṇassa pāragā”ti.</div> </td> </tr> </table> </div></div><div class="CENTER" id="p_13S4_466"><span class="pN">466</span>Paṭhamaṃ.</div></div><div>
<div class="b">
<a href="/">Home</a> » <a href="/tipitaka/13S4">13S4 Saḷāyatanavaggasaṃyuttapāḷi</a> » <a href="/tipitaka/13S4/1">1 Saḷāyatanasaṃyutta</a> » <a href="/tipitaka/13S4/1/1.2">1.2 Dutiyapaṇṇāsaka</a> » <a href="/tipitaka/13S4/1/1.2/1.2.5">1.2.5 Saḷavagga</a>
</div>
<div class="i">1.2.5.1 Adantaaguttasutta</div>
<div class="h">Saḷāyatanasaṃyutta</div>
<div class="h">Dutiyapaṇṇāsaka</div>
<div class="h">Saḷavagga</div>
<div class="h">Adantaaguttasutta</div>
<div class="q" id="p_13S4_456"> <div class="divNumber">94.</div> <div class="p">
<span class="pN">456</span>Sāvatthinidānaṃ. “Chayime, bhikkhave, phassāyatanā adantā aguttā arakkhitā asaṃvutā dukkhādhivāhā honti. Katame cha? Cakkhu, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti…pe…  jivhā, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti…pe…  mano, bhikkhave, phassāyatanaṃ adantaṃ aguttaṃ arakkhitaṃ asaṃvutaṃ dukkhādhivāhaṃ hoti. Ime kho, bhikkhave, cha phassāyatanā adantā aguttā arakkhitā asaṃvutā dukkhādhivāhā honti”. </div>
</div>
<div class="q" id="p_13S4_457"> <div class="p">
<span class="pN">457</span>Chayime, bhikkhave, phassāyatanā sudantā suguttā surakkhitā susaṃvutā sukhādhivāhā honti. Katame cha? Cakkhu, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti…pe…  jivhā, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti…pe…  mano, bhikkhave, phassāyatanaṃ sudantaṃ suguttaṃ surakkhitaṃ susaṃvutaṃ sukhādhivāhaṃ hoti. Ime kho, bhikkhave, cha phassāyatanā sudantā suguttā surakkhitā susaṃvutā sukhādhivāhā hontī”ti. Idamavoca bhagavā…pe…  etadavoca satthā—  </div>
</div>
<div class="q" id="p_13S4_458"> <div class="p"> <table class="singleColumn"> <tr> <td> <div class="pN">458</div> <div class="G">“Saḷeva phassāyatanāni bhikkhavo,</div> </td> </tr> <tr> <td> <div class="G">Asaṃvuto yattha dukkhaṃ nigacchati;</div> </td> </tr> <tr> <td> <div class="G">Tesañca ye saṃvaraṇaṃ avedisuṃ,</div> </td> </tr> <tr> <td> <div class="G">Saddhādutiyā viharantānavassutā.</div> </td> </tr> </table> </div>
</div>
<div class="q" id="p_13S4_459"> <div class="p"> <table class="singleColumn"> <tr> <td> <div class="pN">459</div> <div class="G">Disvāna rūpāni manoramāni,</div> </td> </tr> <tr> <td> <div class="G">Athopi disvāna amanoramāni;</div> </td> </tr> <tr> <td> <div class="G">Manorame rāgapathaṃ vinodaye,</div> </td> </tr> <tr> <td> <div class="G">Na cāppiyaṃ meti manaṃ padosaye.</div> </td> </tr> </table> </div>
</div>
<div class="q" id="p_13S4_460"> <div class="p"> <table class="singleColumn"> <tr> <td> <div class="pN">460</div> <div class="G">Saddañca sutvā dubhayaṃ piyāppiyaṃ,</div> </td> </tr> <tr> <td> <div class="G">Piyamhi sadde na samucchito siyā;</div> </td> </tr> <tr> <td> <div class="G">Athoppiye dosagataṃ vinodaye,</div> </td> </tr> <tr> <td> <div class="G">Na cāppiyaṃ meti manaṃ padosaye.</div> </td> </tr> </table> </div>
</div>
<div class="q" id="p_13S4_461"> <div class="p"> <table class="singleColumn"> <tr> <td> <div class="pN">461</div> <div class="G">Gandhañca ghatvā surabhiṃ manoramaṃ,</div> </td> </tr> <tr> <td> <div class="G">Athopi ghatvā asuciṃ akantiyaṃ;</div> </td> </tr> <tr> <td> <div class="G">Akantiyasmiṃ paṭighaṃ vinodaye,</div> </td> </tr> <tr> <td> <div class="G">Chandānunīto na ca kantiye siyā.</div> </td> </tr> </table> </div>
</div>
<div class="q" id="p_13S4_462"> <div class="p"> <table class="singleColumn"> <tr> <td> <div class="pN">462</div> <div class="G">Rasañca bhotvāna asāditañca sāduṃ,</div> </td> </tr> <tr> <td> <div class="G">Athopi bhotvāna asādumekadā;</div> </td> </tr> <tr> <td> <div class="G">Sāduṃ rasaṃ nājjhosāya bhuñje,</div> </td> </tr> <tr> <td> <div class="G">Virodhamāsādusu nopadaṃsaye.</div> </td> </tr> </table> </div>
</div>
<div class="q" id="p_13S4_463"> <div class="p"> <table class="singleColumn"> <tr> <td> <div class="pN">463</div> <div class="G">Phassena phuṭṭho na sukhena majje,</div> </td> </tr> <tr> <td> <div class="G">Dukkhena phuṭṭhopi na sampavedhe;</div> </td> </tr> <tr> <td> <div class="G">Phassadvayaṃ sukhadukkhe upekkhe,</div> </td> </tr> <tr> <td> <div class="G">Anānuruddho aviruddha kenaci.</div> </td> </tr> </table> </div>
</div>
<div class="q" id="p_13S4_464"> <div class="p"> <table class="singleColumn"> <tr> <td> <div class="pN">464</div> <div class="G">Papañcasaññā itarītarā narā,</div> </td> </tr> <tr> <td> <div class="G">Papañcayantā upayanti saññino;</div> </td> </tr> <tr> <td> <div class="G">Manomayaṃ gehasitañca sabbaṃ,</div> </td> </tr> <tr> <td> <div class="G">Panujja nekkhammasitaṃ irīyati.</div> </td> </tr> </table> </div>
</div>
<div class="q" id="p_13S4_465"> <div class="p"> <table class="singleColumn"> <tr> <td> <div class="pN">465</div> <div class="G">Evaṃ mano chassu yadā subhāvito,</div> </td> </tr> <tr> <td> <div class="G">Phuṭṭhassa cittaṃ na vikampate kvaci;</div> </td> </tr> <tr> <td> <div class="G">Te rāgadose abhibhuyya bhikkhavo,</div> </td> </tr> <tr> <td> <div class="G">Bhavattha jātimaraṇassa pāragā”ti.</div> </td> </tr> </table> </div>
</div>
<div class="CENTER" id="p_13S4_466">
<span class="pN">466</span>Paṭhamaṃ.</div>
</div>
