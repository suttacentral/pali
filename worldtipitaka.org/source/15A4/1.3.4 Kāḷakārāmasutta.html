<div><div class="b"><a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/1">1 Paṭhamapaṇṇāsaka</a> » <a href="/tipitaka/15A4/1/1.3">1.3 Uruvelavagga</a></div><div class="i">1.3.4 Kāḷakārāmasutta</div><div class="h">Paṭhamapaṇṇāsaka</div><div class="h">Uruvelavagga</div><div class="h">Kāḷakārāmasutta</div><div class="q" id="p_15A4_166"> <div class="divNumber">24.</div> <div class="p"><span class="pN">166</span>Ekaṃ samayaṃ bhagavā sākete viharati kāḷakārāme. Tatra kho bhagavā bhikkhū āmantesi—  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca—  </div></div><div class="q" id="p_15A4_167"> <div class="p"><span class="pN">167</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi. </div></div><div class="q" id="p_15A4_168"> <div class="p"><span class="pN">168</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ abbhaññāsiṃ. Taṃ tathāgatassa viditaṃ, taṃ tathāgato na upaṭṭhāsi. </div></div><div class="q" id="p_15A4_169"> <div class="p"><span class="pN">169</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ na jānāmīti vadeyyaṃ, taṃ mamassa musā. </div></div><div class="q" id="p_15A4_170"> <div class="p"><span class="pN">170</span>Yaṃ, bhikkhave…pe…  tamahaṃ jānāmi ca na ca jānāmīti vadeyyaṃ, tampassa tādisameva. </div></div><div class="q" id="p_15A4_171"> <div class="p"><span class="pN">171</span>Yaṃ, bhikkhave…pe…  tamahaṃ neva jānāmi na na jānāmīti vadeyyaṃ, taṃ mamassa kali. </div></div><div class="q" id="p_15A4_172"> <div class="p"><span class="pN">172</span>Iti kho, bhikkhave, tathāgato daṭṭhā daṭṭhabbaṃ, diṭṭhaṃ na maññati, adiṭṭhaṃ na maññati, daṭṭhabbaṃ na maññati, daṭṭhāraṃ na maññati; sutvā sotabbaṃ, sutaṃ na maññati, asutaṃ na maññati, sotabbaṃ na maññati, sotāraṃ na maññati; mutvā motabbaṃ, mutaṃ na maññati, amutaṃ na maññati, motabbaṃ na maññati, motāraṃ na maññati; viññatvā viññātabbaṃ, viññātaṃ na maññati, aviññātaṃ na maññati, viññātabbaṃ na maññati, viññātāraṃ na maññati. Iti kho, bhikkhave, tathāgato diṭṭhasutamutaviññātabbesu dhammesu tādīyeva tādī. ‘Tamhā ca pana tādimhā añño tādī uttaritaro vā paṇītataro vā natthī’ti vadāmīti. </div></div><div class="q" id="p_15A4_173"> <div class="p"> <table class="singleColumn"> <tr> <td> <div class="pN">173</div> <div class="G">Yaṃ kiñci diṭṭhaṃva sutaṃ mutaṃ vā,</div> </td> </tr> <tr> <td> <div class="G">Ajjhositaṃ saccamutaṃ paresaṃ;</div> </td> </tr> <tr> <td> <div class="G">Na tesu tādī sayasaṃvutesu,</div> </td> </tr> <tr> <td> <div class="G">Saccaṃ musā vāpi paraṃ daheyya.</div> </td> </tr> </table> </div></div><div class="q" id="p_15A4_174"> <div class="p"> <table class="singleColumn"> <tr> <td> <div class="pN">174</div> <div class="G">Etañca sallaṃ paṭikacca disvā,</div> </td> </tr> <tr> <td> <div class="G">Ajjhositā yattha pajā visattā;</div> </td> </tr> <tr> <td> <div class="G">Jānāmi passāmi tatheva etaṃ,</div> </td> </tr> <tr> <td> <div class="G">Ajjhositaṃ natthi tathāgatānan”ti.</div> </td> </tr> </table> </div></div><div class="CENTER" id="p_15A4_175"><span class="pN">175</span>Catutthaṃ.</div></div><div>
<div class="b">
<a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/1">1 Paṭhamapaṇṇāsaka</a> » <a href="/tipitaka/15A4/1/1.3">1.3 Uruvelavagga</a>
</div>
<div class="i">1.3.4 Kāḷakārāmasutta</div>
<div class="h">Paṭhamapaṇṇāsaka</div>
<div class="h">Uruvelavagga</div>
<div class="h">Kāḷakārāmasutta</div>
<div class="q" id="p_15A4_166"> <div class="divNumber">24.</div> <div class="p">
<span class="pN">166</span>Ekaṃ samayaṃ bhagavā sākete viharati kāḷakārāme. Tatra kho bhagavā bhikkhū āmantesi—  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca—  </div>
</div>
<div class="q" id="p_15A4_167"> <div class="p">
<span class="pN">167</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi. </div>
</div>
<div class="q" id="p_15A4_168"> <div class="p">
<span class="pN">168</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ abbhaññāsiṃ. Taṃ tathāgatassa viditaṃ, taṃ tathāgato na upaṭṭhāsi. </div>
</div>
<div class="q" id="p_15A4_169"> <div class="p">
<span class="pN">169</span>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ na jānāmīti vadeyyaṃ, taṃ mamassa musā. </div>
</div>
<div class="q" id="p_15A4_170"> <div class="p">
<span class="pN">170</span>Yaṃ, bhikkhave…pe…  tamahaṃ jānāmi ca na ca jānāmīti vadeyyaṃ, tampassa tādisameva. </div>
</div>
<div class="q" id="p_15A4_171"> <div class="p">
<span class="pN">171</span>Yaṃ, bhikkhave…pe…  tamahaṃ neva jānāmi na na jānāmīti vadeyyaṃ, taṃ mamassa kali. </div>
</div>
<div class="q" id="p_15A4_172"> <div class="p">
<span class="pN">172</span>Iti kho, bhikkhave, tathāgato daṭṭhā daṭṭhabbaṃ, diṭṭhaṃ na maññati, adiṭṭhaṃ na maññati, daṭṭhabbaṃ na maññati, daṭṭhāraṃ na maññati; sutvā sotabbaṃ, sutaṃ na maññati, asutaṃ na maññati, sotabbaṃ na maññati, sotāraṃ na maññati; mutvā motabbaṃ, mutaṃ na maññati, amutaṃ na maññati, motabbaṃ na maññati, motāraṃ na maññati; viññatvā viññātabbaṃ, viññātaṃ na maññati, aviññātaṃ na maññati, viññātabbaṃ na maññati, viññātāraṃ na maññati. Iti kho, bhikkhave, tathāgato diṭṭhasutamutaviññātabbesu dhammesu tādīyeva tādī. ‘Tamhā ca pana tādimhā añño tādī uttaritaro vā paṇītataro vā natthī’ti vadāmīti. </div>
</div>
<div class="q" id="p_15A4_173"> <div class="p"> <table class="singleColumn"> <tr> <td> <div class="pN">173</div> <div class="G">Yaṃ kiñci diṭṭhaṃva sutaṃ mutaṃ vā,</div> </td> </tr> <tr> <td> <div class="G">Ajjhositaṃ saccamutaṃ paresaṃ;</div> </td> </tr> <tr> <td> <div class="G">Na tesu tādī sayasaṃvutesu,</div> </td> </tr> <tr> <td> <div class="G">Saccaṃ musā vāpi paraṃ daheyya.</div> </td> </tr> </table> </div>
</div>
<div class="q" id="p_15A4_174"> <div class="p"> <table class="singleColumn"> <tr> <td> <div class="pN">174</div> <div class="G">Etañca sallaṃ paṭikacca disvā,</div> </td> </tr> <tr> <td> <div class="G">Ajjhositā yattha pajā visattā;</div> </td> </tr> <tr> <td> <div class="G">Jānāmi passāmi tatheva etaṃ,</div> </td> </tr> <tr> <td> <div class="G">Ajjhositaṃ natthi tathāgatānan”ti.</div> </td> </tr> </table> </div>
</div>
<div class="CENTER" id="p_15A4_175">
<span class="pN">175</span>Catutthaṃ.</div>
</div>
