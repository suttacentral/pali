<div><div class="b"><a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/6">6 Mahālisutta</a> » <a href="/tipitaka/6D/6/6.2">6.2 Oṭṭhaddhalicchavīvatthu</a></div><div class="i">6.2.2 Catuariyaphala</div><div class="h">Mahālisutta</div><div class="h">Oṭṭhaddhalicchavīvatthu</div><div class="h">Catuariyaphala</div><div class="q" id="p_6D_612"> <div class="divNumber">373.</div> <div class="p"><span class="pN">612</span>“Katame pana te, bhante, dhammā uttaritarā ca paṇītatarā ca, yesaṃ sacchikiriyāhetu bhikkhū bhagavati brahmacariyaṃ carantī”ti? “Idha, mahāli, bhikkhu tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div></div><div class="q" id="p_6D_613"> <div class="p"><span class="pN">613</span>Puna caparaṃ, mahāli, bhikkhu tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, sakideva imaṃ lokaṃ āgantvā dukkhassantaṃ karoti. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div></div><div class="q" id="p_6D_614"> <div class="p"><span class="pN">614</span>Puna caparaṃ, mahāli, bhikkhu pañcannaṃ orambhāgiyānaṃ saṃyojanānaṃ parikkhayā opapātiko hoti, tattha parinibbāyī, anāvattidhammo tasmā lokā. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div></div><div class="q" id="p_6D_615"> <div class="p"><span class="pN">615</span>Puna caparaṃ, mahāli, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. Ime kho te, mahāli, dhammā uttaritarā ca paṇītatarā ca, yesaṃ sacchikiriyāhetu bhikkhū mayi brahmacariyaṃ carantī”ti. </div></div></div><div>
<div class="b">
<a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/6">6 Mahālisutta</a> » <a href="/tipitaka/6D/6/6.2">6.2 Oṭṭhaddhalicchavīvatthu</a>
</div>
<div class="i">6.2.2 Catuariyaphala</div>
<div class="h">Mahālisutta</div>
<div class="h">Oṭṭhaddhalicchavīvatthu</div>
<div class="h">Catuariyaphala</div>
<div class="q" id="p_6D_612"> <div class="divNumber">373.</div> <div class="p">
<span class="pN">612</span>“Katame pana te, bhante, dhammā uttaritarā ca paṇītatarā ca, yesaṃ sacchikiriyāhetu bhikkhū bhagavati brahmacariyaṃ carantī”ti? “Idha, mahāli, bhikkhu tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div>
</div>
<div class="q" id="p_6D_613"> <div class="p">
<span class="pN">613</span>Puna caparaṃ, mahāli, bhikkhu tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti, sakideva imaṃ lokaṃ āgantvā dukkhassantaṃ karoti. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div>
</div>
<div class="q" id="p_6D_614"> <div class="p">
<span class="pN">614</span>Puna caparaṃ, mahāli, bhikkhu pañcannaṃ orambhāgiyānaṃ saṃyojanānaṃ parikkhayā opapātiko hoti, tattha parinibbāyī, anāvattidhammo tasmā lokā. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. </div>
</div>
<div class="q" id="p_6D_615"> <div class="p">
<span class="pN">615</span>Puna caparaṃ, mahāli, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṃ caranti. Ime kho te, mahāli, dhammā uttaritarā ca paṇītatarā ca, yesaṃ sacchikiriyāhetu bhikkhū mayi brahmacariyaṃ carantī”ti. </div>
</div>
</div>
