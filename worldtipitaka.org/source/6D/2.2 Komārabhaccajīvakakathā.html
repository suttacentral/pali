<div><div class="b"><a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/2">2 Sāmaññaphalasutta</a></div><div class="i">2.2 Komārabhaccajīvakakathā</div><div class="h">Sāmaññaphalasutta</div><div class="h">Komārabhaccajīvakakathā</div><div class="q" id="p_6D_233"> <div class="divNumber">157.</div> <div class="p"><span class="pN">233</span>Tena kho pana samayena jīvako komārabhacco rañño māgadhassa ajātasattussa vedehiputtassa avidūre tuṇhībhūto nisinno hoti. Atha kho rājā māgadho ajātasattu vedehiputto jīvakaṃ komārabhaccaṃ etadavoca—  “tvaṃ pana, samma jīvaka, kiṃ tuṇhī”ti? “Ayaṃ, deva, bhagavā arahaṃ sammāsambuddho amhākaṃ ambavane viharati mahatā bhikkhusaṃghena saddhiṃ aḍḍhateḷasehi bhikkhusatehi. Taṃ kho pana bhagavantaṃ evaṃ kalyāṇo kittisaddo abbhuggato—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Taṃ devo bhagavantaṃ payirupāsatu. Appeva nāma devassa bhagavantaṃ payirupāsato cittaṃ pasīdeyyā”ti. </div></div><div class="q" id="p_6D_234"> <div class="divNumber">158.</div> <div class="p"><span class="pN">234</span>“Tena hi, samma jīvaka, hatthiyānāni kappāpehī”ti. “Evaṃ, devā”ti kho jīvako komārabhacco rañño māgadhassa ajātasattussa vedehiputtassa paṭissuṇitvā pañcamattāni hatthinikāsatāni kappāpetvā rañño ca ārohaṇīyaṃ nāgaṃ, rañño māgadhassa ajātasattussa vedehiputtassa paṭivedesi—  “kappitāni kho te, deva, hatthiyānāni, yassadāni kālaṃ maññasī”ti. </div></div><div class="q" id="p_6D_235"> <div class="divNumber">159.</div> <div class="p"><span class="pN">235</span>Atha kho rājā māgadho ajātasattu vedehiputto pañcasu hatthinikāsatesu paccekā itthiyo āropetvā ārohaṇīyaṃ nāgaṃ abhiruhitvā ukkāsu dhāriyamānāsu rājagahamhā niyyāsi mahaccarājānubhāvena, yena jīvakassa komārabhaccassa ambavanaṃ tena pāyāsi. </div></div><div class="q" id="p_6D_236"> <div class="p"><span class="pN">236</span>Atha kho rañño māgadhassa ajātasattussa vedehiputtassa avidūre ambavanassa ahudeva bhayaṃ, ahu chambhitattaṃ, ahu lomahaṃso. Atha kho rājā māgadho ajātasattu vedehiputto bhīto saṃviggo lomahaṭṭhajāto jīvakaṃ komārabhaccaṃ etadavoca—  “kacci maṃ, samma jīvaka, na vañcesi? Kacci maṃ, samma jīvaka, na palambhesi? Kacci maṃ, samma jīvaka, na paccatthikānaṃ desi? Kathañhi nāma tāva mahato bhikkhusaṃghassa aḍḍhateḷasānaṃ bhikkhusatānaṃ neva khipitasaddo bhavissati, na ukkāsitasaddo na nigghoso”ti. </div></div><div class="q" id="p_6D_237"> <div class="p"><span class="pN">237</span>“Mā bhāyi, mahārāja, mā bhāyi, mahārāja. Na taṃ, deva, vañcemi; na taṃ, deva, palambhāmi; na taṃ, deva, paccatthikānaṃ demi. Abhikkama, mahārāja, abhikkama, mahārāja, ete maṇḍalamāḷe dīpā jhāyantī”ti. </div></div></div><div>
<div class="b">
<a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/2">2 Sāmaññaphalasutta</a>
</div>
<div class="i">2.2 Komārabhaccajīvakakathā</div>
<div class="h">Sāmaññaphalasutta</div>
<div class="h">Komārabhaccajīvakakathā</div>
<div class="q" id="p_6D_233"> <div class="divNumber">157.</div> <div class="p">
<span class="pN">233</span>Tena kho pana samayena jīvako komārabhacco rañño māgadhassa ajātasattussa vedehiputtassa avidūre tuṇhībhūto nisinno hoti. Atha kho rājā māgadho ajātasattu vedehiputto jīvakaṃ komārabhaccaṃ etadavoca—  “tvaṃ pana, samma jīvaka, kiṃ tuṇhī”ti? “Ayaṃ, deva, bhagavā arahaṃ sammāsambuddho amhākaṃ ambavane viharati mahatā bhikkhusaṃghena saddhiṃ aḍḍhateḷasehi bhikkhusatehi. Taṃ kho pana bhagavantaṃ evaṃ kalyāṇo kittisaddo abbhuggato—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Taṃ devo bhagavantaṃ payirupāsatu. Appeva nāma devassa bhagavantaṃ payirupāsato cittaṃ pasīdeyyā”ti. </div>
</div>
<div class="q" id="p_6D_234"> <div class="divNumber">158.</div> <div class="p">
<span class="pN">234</span>“Tena hi, samma jīvaka, hatthiyānāni kappāpehī”ti. “Evaṃ, devā”ti kho jīvako komārabhacco rañño māgadhassa ajātasattussa vedehiputtassa paṭissuṇitvā pañcamattāni hatthinikāsatāni kappāpetvā rañño ca ārohaṇīyaṃ nāgaṃ, rañño māgadhassa ajātasattussa vedehiputtassa paṭivedesi—  “kappitāni kho te, deva, hatthiyānāni, yassadāni kālaṃ maññasī”ti. </div>
</div>
<div class="q" id="p_6D_235"> <div class="divNumber">159.</div> <div class="p">
<span class="pN">235</span>Atha kho rājā māgadho ajātasattu vedehiputto pañcasu hatthinikāsatesu paccekā itthiyo āropetvā ārohaṇīyaṃ nāgaṃ abhiruhitvā ukkāsu dhāriyamānāsu rājagahamhā niyyāsi mahaccarājānubhāvena, yena jīvakassa komārabhaccassa ambavanaṃ tena pāyāsi. </div>
</div>
<div class="q" id="p_6D_236"> <div class="p">
<span class="pN">236</span>Atha kho rañño māgadhassa ajātasattussa vedehiputtassa avidūre ambavanassa ahudeva bhayaṃ, ahu chambhitattaṃ, ahu lomahaṃso. Atha kho rājā māgadho ajātasattu vedehiputto bhīto saṃviggo lomahaṭṭhajāto jīvakaṃ komārabhaccaṃ etadavoca—  “kacci maṃ, samma jīvaka, na vañcesi? Kacci maṃ, samma jīvaka, na palambhesi? Kacci maṃ, samma jīvaka, na paccatthikānaṃ desi? Kathañhi nāma tāva mahato bhikkhusaṃghassa aḍḍhateḷasānaṃ bhikkhusatānaṃ neva khipitasaddo bhavissati, na ukkāsitasaddo na nigghoso”ti. </div>
</div>
<div class="q" id="p_6D_237"> <div class="p">
<span class="pN">237</span>“Mā bhāyi, mahārāja, mā bhāyi, mahārāja. Na taṃ, deva, vañcemi; na taṃ, deva, palambhāmi; na taṃ, deva, paccatthikānaṃ demi. Abhikkama, mahārāja, abhikkama, mahārāja, ete maṇḍalamāḷe dīpā jhāyantī”ti. </div>
</div>
</div>
