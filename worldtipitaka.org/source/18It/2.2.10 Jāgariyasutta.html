<div><div class="b"><a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/2">2 Dukanipāta</a> » <a href="/tipitaka/18It/2/2.2">2.2 Dutiyavagga</a></div><div class="i">2.2.10 Jāgariyasutta</div><div class="h">Dukanipāta</div><div class="h">Dutiyavagga</div><div class="h">Jāgariyasutta</div><div class="q" id="p_18It_299"> <div class="divNumber">47.</div> <div class="p"><span class="pN">299</span>Vuttañhetaṃ bhagavatā vuttamarahatāti me sutaṃ—  </div></div><div class="q" id="p_18It_300"> <div class="p"><span class="pN">300</span>“Jāgaro cassa, bhikkhave, bhikkhu vihareyya sato sampajāno samāhito pamudito vippasanno ca tattha kālavipassī ca kusalesu dhammesu. Jāgarassa, bhikkhave, bhikkhuno viharato satassa sampajānassa samāhitassa pamuditassa vippasannassa tattha kālavipassino kusalesu dhammesu dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti. Etamatthaṃ bhagavā avoca. Tatthetaṃ iti vuccati—  </div></div><div class="q" id="p_18It_301"> <div class="p"> <table class="singleColumn"> <tr> <td> <div class="pN">301</div> <div class="G">“Jāgarantā suṇāthetaṃ,</div> </td> </tr> <tr> <td> <div class="G">ye suttā te pabujjhatha;</div> </td> </tr> <tr> <td> <div class="G">Suttā jāgaritaṃ seyyo,</div> </td> </tr> <tr> <td> <div class="G">natthi jāgarato bhayaṃ.</div> </td> </tr> </table> </div></div><div class="q" id="p_18It_302"> <div class="p"> <table class="singleColumn"> <tr> <td> <div class="pN">302</div> <div class="G">Yo jāgaro ca satimā sampajāno,</div> </td> </tr> <tr> <td> <div class="G">Samāhito mudito vippasanno ca;</div> </td> </tr> <tr> <td> <div class="G">Kālena so sammā dhammaṃ parivīmaṃsamāno,</div> </td> </tr> <tr> <td> <div class="G">Ekodibhūto vihane tamaṃ so.</div> </td> </tr> </table> </div></div><div class="q" id="p_18It_303"> <div class="p"> <table class="singleColumn"> <tr> <td> <div class="pN">303</div> <div class="G">Tasmā have jāgariyaṃ bhajetha,</div> </td> </tr> <tr> <td> <div class="G">Ātāpī bhikkhu nipako jhānalābhī;</div> </td> </tr> <tr> <td> <div class="G">Saṃyojanaṃ jātijarāya chetvā,</div> </td> </tr> <tr> <td> <div class="G">Idheva sambodhimanuttaraṃ phuse”ti.</div> </td> </tr> </table> </div></div><div class="q" id="p_18It_304"> <div class="p"><span class="pN">304</span>Ayampi attho vutto bhagavatā, iti me sutanti. </div></div><div class="CENTER" id="p_18It_305"><span class="pN">305</span>Dasamaṃ.</div></div><div>
<div class="b">
<a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/2">2 Dukanipāta</a> » <a href="/tipitaka/18It/2/2.2">2.2 Dutiyavagga</a>
</div>
<div class="i">2.2.10 Jāgariyasutta</div>
<div class="h">Dukanipāta</div>
<div class="h">Dutiyavagga</div>
<div class="h">Jāgariyasutta</div>
<div class="q" id="p_18It_299"> <div class="divNumber">47.</div> <div class="p">
<span class="pN">299</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_300"> <div class="p">
<span class="pN">300</span>“Jāgaro cassa, bhikkhave, bhikkhu vihareyya sato sampajāno samāhito pamudito vippasanno ca tattha kālavipassī ca kusalesu dhammesu. Jāgarassa, bhikkhave, bhikkhuno viharato satassa sampajānassa samāhitassa pamuditassa vippasannassa tattha kālavipassino kusalesu dhammesu dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_301"> <div class="p"> <table class="singleColumn"> <tr> <td> <div class="pN">301</div> <div class="G">“Jāgarantā suṇāthetaṃ,</div> </td> </tr> <tr> <td> <div class="G">ye suttā te pabujjhatha;</div> </td> </tr> <tr> <td> <div class="G">Suttā jāgaritaṃ seyyo,</div> </td> </tr> <tr> <td> <div class="G">natthi jāgarato bhayaṃ.</div> </td> </tr> </table> </div>
</div>
<div class="q" id="p_18It_302"> <div class="p"> <table class="singleColumn"> <tr> <td> <div class="pN">302</div> <div class="G">Yo jāgaro ca satimā sampajāno,</div> </td> </tr> <tr> <td> <div class="G">Samāhito mudito vippasanno ca;</div> </td> </tr> <tr> <td> <div class="G">Kālena so sammā dhammaṃ parivīmaṃsamāno,</div> </td> </tr> <tr> <td> <div class="G">Ekodibhūto vihane tamaṃ so.</div> </td> </tr> </table> </div>
</div>
<div class="q" id="p_18It_303"> <div class="p"> <table class="singleColumn"> <tr> <td> <div class="pN">303</div> <div class="G">Tasmā have jāgariyaṃ bhajetha,</div> </td> </tr> <tr> <td> <div class="G">Ātāpī bhikkhu nipako jhānalābhī;</div> </td> </tr> <tr> <td> <div class="G">Saṃyojanaṃ jātijarāya chetvā,</div> </td> </tr> <tr> <td> <div class="G">Idheva sambodhimanuttaraṃ phuse”ti.</div> </td> </tr> </table> </div>
</div>
<div class="q" id="p_18It_304"> <div class="p">
<span class="pN">304</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_305">
<span class="pN">305</span>Dasamaṃ.</div>
</div>
