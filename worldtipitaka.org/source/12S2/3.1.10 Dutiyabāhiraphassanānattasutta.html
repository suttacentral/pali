<div><div class="b"><a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.1">3.1 Nānattavagga</a></div><div class="i">3.1.10 Dutiyabāhiraphassanānattasutta</div><div class="h">Dhātusaṃyutta</div><div class="h">Nānattavagga</div><div class="h">Dutiyabāhiraphassanānattasutta</div><div class="q" id="p_12S2_675"> <div class="divNumber">94.</div> <div class="p"><span class="pN">675</span>Sāvatthiyaṃ viharati. “Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, phassa…  vedanā…  chanda…  pariḷāha…  pariyesanānānattaṃ paṭicca uppajjati lābhanānattaṃ; no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati…pe…  chanda…  vedanā…  phassa…  saṅkappa…  saññānānattaṃ, no saññānānattaṃ paṭicca uppajjati dhātunānattaṃ. Katamañca, bhikkhave, dhātunānattaṃ? Rūpadhātu…pe…  dhammadhātu—  idaṃ vuccati, bhikkhave, dhātunānattaṃ. </div></div><div class="q" id="p_12S2_676"> <div class="p"><span class="pN">676</span>Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ? Phassa…  vedanā…  chanda…  pariḷāha…  pariyesanā…  lābha…  no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāha…  chanda…  vedanā…  phassa…  no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattaṃ? </div></div><div class="q" id="p_12S2_677"> <div class="p"><span class="pN">677</span>Rūpadhātuṃ, bhikkhave, paṭicca uppajjati rūpasaññā…pe…  dhammadhātuṃ paṭicca uppajjati dhammasaññā, dhammasaññaṃ paṭicca uppajjati…pe…  dhammapariyesanā, dhammapariyesanaṃ paṭicca uppajjati dhammalābho; no dhammalābhaṃ paṭicca uppajjati dhammapariyesanā, no dhammapariyesanaṃ paṭicca uppajjati dhammapariḷāho, no dhammapariḷāhaṃ paṭicca uppajjati dhammacchando, no dhammacchandaṃ paṭicca uppajjati dhammasamphassajā vedanā, no dhammasamphassajaṃ vedanaṃ paṭicca uppajjati dhammasamphasso, no dhammasamphassaṃ paṭicca uppajjati dhammasaṅkappo, no dhammasaṅkappaṃ paṭicca uppajjati dhammasaññā, no dhammasaññaṃ paṭicca uppajjati dhammadhātu. </div></div><div class="q" id="p_12S2_678"> <div class="p"><span class="pN">678</span>Evaṃ kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati…pe…  saṅkappa…  phassa…  vedanā…  chanda…  pariḷāha…  pariyesanā…  lābha…  no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati chandanānattaṃ, no chandanānattaṃ paṭicca uppajjati vedanānānattaṃ, no vedanānānattaṃ paṭicca uppajjati phassanānattaṃ, no phassanānattaṃ paṭicca uppajjati saṅkappanānattaṃ, no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattan”ti. </div></div><div class="CENTER" id="p_12S2_679"><span class="pN">679</span>Dasamaṃ.</div><div class="CENTER" id="p_12S2_680"><span class="pN">680</span>Nānattavaggo paṭhamo.</div><div class="SUMMARY" id="p_12S2_681"><span class="pN">681</span><span class="firstLetter">T</span>assuddānaṃ</div><div class="q" id="p_12S2_682"> <div class="p"> <table class="singleColumn"> <tr> <td> <div class="pN">682</div> <div class="G">Dhātuphassañca no cetaṃ,</div> </td> </tr> <tr> <td> <div class="G">vedanā apare duve;</div> </td> </tr> <tr> <td> <div class="G">Etaṃ ajjhattapañcakaṃ,</div> </td> </tr> <tr> <td> <div class="G">dhātusaññañca no cetaṃ;</div> </td> </tr> <tr> <td> <div class="G">Phassassa apare duve,</div> </td> </tr> <tr> <td> <div class="G">etaṃ bāhirapañcakanti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.1">3.1 Nānattavagga</a>
</div>
<div class="i">3.1.10 Dutiyabāhiraphassanānattasutta</div>
<div class="h">Dhātusaṃyutta</div>
<div class="h">Nānattavagga</div>
<div class="h">Dutiyabāhiraphassanānattasutta</div>
<div class="q" id="p_12S2_675"> <div class="divNumber">94.</div> <div class="p">
<span class="pN">675</span>Sāvatthiyaṃ viharati. “Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, phassa…  vedanā…  chanda…  pariḷāha…  pariyesanānānattaṃ paṭicca uppajjati lābhanānattaṃ; no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati…pe…  chanda…  vedanā…  phassa…  saṅkappa…  saññānānattaṃ, no saññānānattaṃ paṭicca uppajjati dhātunānattaṃ. Katamañca, bhikkhave, dhātunānattaṃ? Rūpadhātu…pe…  dhammadhātu—  idaṃ vuccati, bhikkhave, dhātunānattaṃ. </div>
</div>
<div class="q" id="p_12S2_676"> <div class="p">
<span class="pN">676</span>Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ? Phassa…  vedanā…  chanda…  pariḷāha…  pariyesanā…  lābha…  no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāha…  chanda…  vedanā…  phassa…  no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattaṃ? </div>
</div>
<div class="q" id="p_12S2_677"> <div class="p">
<span class="pN">677</span>Rūpadhātuṃ, bhikkhave, paṭicca uppajjati rūpasaññā…pe…  dhammadhātuṃ paṭicca uppajjati dhammasaññā, dhammasaññaṃ paṭicca uppajjati…pe…  dhammapariyesanā, dhammapariyesanaṃ paṭicca uppajjati dhammalābho; no dhammalābhaṃ paṭicca uppajjati dhammapariyesanā, no dhammapariyesanaṃ paṭicca uppajjati dhammapariḷāho, no dhammapariḷāhaṃ paṭicca uppajjati dhammacchando, no dhammacchandaṃ paṭicca uppajjati dhammasamphassajā vedanā, no dhammasamphassajaṃ vedanaṃ paṭicca uppajjati dhammasamphasso, no dhammasamphassaṃ paṭicca uppajjati dhammasaṅkappo, no dhammasaṅkappaṃ paṭicca uppajjati dhammasaññā, no dhammasaññaṃ paṭicca uppajjati dhammadhātu. </div>
</div>
<div class="q" id="p_12S2_678"> <div class="p">
<span class="pN">678</span>Evaṃ kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati…pe…  saṅkappa…  phassa…  vedanā…  chanda…  pariḷāha…  pariyesanā…  lābha…  no lābhanānattaṃ paṭicca uppajjati pariyesanānānattaṃ, no pariyesanānānattaṃ paṭicca uppajjati pariḷāhanānattaṃ, no pariḷāhanānattaṃ paṭicca uppajjati chandanānattaṃ, no chandanānattaṃ paṭicca uppajjati vedanānānattaṃ, no vedanānānattaṃ paṭicca uppajjati phassanānattaṃ, no phassanānattaṃ paṭicca uppajjati saṅkappanānattaṃ, no saṅkappanānattaṃ paṭicca uppajjati saññānānattaṃ, no saññānānattaṃ paṭicca uppajjati dhātunānattan”ti. </div>
</div>
<div class="CENTER" id="p_12S2_679">
<span class="pN">679</span>Dasamaṃ.</div>
<div class="CENTER" id="p_12S2_680">
<span class="pN">680</span>Nānattavaggo paṭhamo.</div>
<div class="SUMMARY" id="p_12S2_681">
<span class="pN">681</span><span class="firstLetter">T</span>assuddānaṃ</div>
<div class="q" id="p_12S2_682"> <div class="p"> <table class="singleColumn"> <tr> <td> <div class="pN">682</div> <div class="G">Dhātuphassañca no cetaṃ,</div> </td> </tr> <tr> <td> <div class="G">vedanā apare duve;</div> </td> </tr> <tr> <td> <div class="G">Etaṃ ajjhattapañcakaṃ,</div> </td> </tr> <tr> <td> <div class="G">dhātusaññañca no cetaṃ;</div> </td> </tr> <tr> <td> <div class="G">Phassassa apare duve,</div> </td> </tr> <tr> <td> <div class="G">etaṃ bāhirapañcakanti.</div> </td> </tr> </table> </div>
</div>
</div>
