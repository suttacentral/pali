<div><div class="b"><a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.1">3.1 Nānattavagga</a></div><div class="i">3.1.7 Saññānānattasutta</div><div class="h">Dhātusaṃyutta</div><div class="h">Nānattavagga</div><div class="h">Saññānānattasutta</div><div class="q" id="p_12S2_660"> <div class="divNumber">91.</div> <div class="p"><span class="pN">660</span>Sāvatthiyaṃ viharati. “Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ. Katamañca, bhikkhave, dhātunānattaṃ? Rūpadhātu…pe…  dhammadhātu—  idaṃ vuccati, bhikkhave, dhātunānattaṃ. </div></div><div class="q" id="p_12S2_661"> <div class="p"><span class="pN">661</span>Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ? </div></div><div class="q" id="p_12S2_662"> <div class="p"><span class="pN">662</span>Rūpadhātuṃ, bhikkhave, paṭicca uppajjati rūpasaññā, rūpasaññaṃ paṭicca uppajjati rūpasaṅkappo, rūpasaṅkappaṃ paṭicca uppajjati rūpacchando, rūpacchandaṃ paṭicca uppajjati rūpapariḷāho, rūpapariḷāhaṃ paṭicca uppajjati rūpapariyesanā…pe…  dhammadhātuṃ paṭicca uppajjati dhammasaññā, dhammasaññaṃ paṭicca uppajjati dhammasaṅkappo, dhammasaṅkappaṃ paṭicca uppajjati dhammacchando, dhammacchandaṃ paṭicca uppajjati dhammapariḷāho, dhammapariḷāhaṃ paṭicca uppajjati dhammapariyesanā. </div></div><div class="q" id="p_12S2_663"> <div class="p"><span class="pN">663</span>Evaṃ, kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattan”ti. </div></div><div class="CENTER" id="p_12S2_664"><span class="pN">664</span>Sattamaṃ.</div></div><div>
<div class="b">
<a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.1">3.1 Nānattavagga</a>
</div>
<div class="i">3.1.7 Saññānānattasutta</div>
<div class="h">Dhātusaṃyutta</div>
<div class="h">Nānattavagga</div>
<div class="h">Saññānānattasutta</div>
<div class="q" id="p_12S2_660"> <div class="divNumber">91.</div> <div class="p">
<span class="pN">660</span>Sāvatthiyaṃ viharati. “Dhātunānattaṃ, bhikkhave, paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ. Katamañca, bhikkhave, dhātunānattaṃ? Rūpadhātu…pe…  dhammadhātu—  idaṃ vuccati, bhikkhave, dhātunānattaṃ. </div>
</div>
<div class="q" id="p_12S2_661"> <div class="p">
<span class="pN">661</span>Kathañca, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattaṃ? </div>
</div>
<div class="q" id="p_12S2_662"> <div class="p">
<span class="pN">662</span>Rūpadhātuṃ, bhikkhave, paṭicca uppajjati rūpasaññā, rūpasaññaṃ paṭicca uppajjati rūpasaṅkappo, rūpasaṅkappaṃ paṭicca uppajjati rūpacchando, rūpacchandaṃ paṭicca uppajjati rūpapariḷāho, rūpapariḷāhaṃ paṭicca uppajjati rūpapariyesanā…pe…  dhammadhātuṃ paṭicca uppajjati dhammasaññā, dhammasaññaṃ paṭicca uppajjati dhammasaṅkappo, dhammasaṅkappaṃ paṭicca uppajjati dhammacchando, dhammacchandaṃ paṭicca uppajjati dhammapariḷāho, dhammapariḷāhaṃ paṭicca uppajjati dhammapariyesanā. </div>
</div>
<div class="q" id="p_12S2_663"> <div class="p">
<span class="pN">663</span>Evaṃ, kho, bhikkhave, dhātunānattaṃ paṭicca uppajjati saññānānattaṃ, saññānānattaṃ paṭicca uppajjati saṅkappanānattaṃ, saṅkappanānattaṃ paṭicca uppajjati chandanānattaṃ, chandanānattaṃ paṭicca uppajjati pariḷāhanānattaṃ, pariḷāhanānattaṃ paṭicca uppajjati pariyesanānānattan”ti. </div>
</div>
<div class="CENTER" id="p_12S2_664">
<span class="pN">664</span>Sattamaṃ.</div>
</div>
