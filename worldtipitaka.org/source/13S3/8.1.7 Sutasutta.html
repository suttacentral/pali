<div><div class="b"><a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/8">8 Nāgasaṃyutta</a> » <a href="/tipitaka/13S3/8/8.1">8.1 Nāgavagga</a></div><div class="i">8.1.7 Sutasutta</div><div class="h">Nāgasaṃyutta</div><div class="h">Nāgavagga</div><div class="h">Sutasutta</div><div class="q" id="p_13S3_1165"> <div class="divNumber">348.</div> <div class="p"><span class="pN">1165</span>Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti? </div></div><div class="q" id="p_13S3_1166"> <div class="p"><span class="pN">1166</span>“Idha, bhikkhu, ekacco kāyena dvayakārī hoti, vācāya dvayakārī hoti, manasā dvayakārī hoti. Tassa sutaṃ hoti—  ‘aṇḍajā nāgā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyan’ti. So kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti. </div></div><div class="CENTER" id="p_13S3_1167"><span class="pN">1167</span>Sattamaṃ.</div></div><div>
<div class="b">
<a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/8">8 Nāgasaṃyutta</a> » <a href="/tipitaka/13S3/8/8.1">8.1 Nāgavagga</a>
</div>
<div class="i">8.1.7 Sutasutta</div>
<div class="h">Nāgasaṃyutta</div>
<div class="h">Nāgavagga</div>
<div class="h">Sutasutta</div>
<div class="q" id="p_13S3_1165"> <div class="divNumber">348.</div> <div class="p">
<span class="pN">1165</span>Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti? </div>
</div>
<div class="q" id="p_13S3_1166"> <div class="p">
<span class="pN">1166</span>“Idha, bhikkhu, ekacco kāyena dvayakārī hoti, vācāya dvayakārī hoti, manasā dvayakārī hoti. Tassa sutaṃ hoti—  ‘aṇḍajā nāgā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyan’ti. So kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti. </div>
</div>
<div class="CENTER" id="p_13S3_1167">
<span class="pN">1167</span>Sattamaṃ.</div>
</div>
