<div><div class="b"><a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/3">3 Diṭṭhisaṃyutta</a> » <a href="/tipitaka/13S3/3/3.1">3.1 Sotāpattivagga</a></div><div class="i">3.1.18 Nevahotinanahotitathāgatosutta</div><div class="h">Diṭṭhisaṃyutta</div><div class="h">Sotāpattivagga</div><div class="h">Nevahotinanahotitathāgatosutta</div><div class="q" id="p_13S3_971"> <div class="divNumber">223.</div> <div class="p"><span class="pN">971</span>Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati—  ‘neva hoti, na na hoti tathāgato paraṃ maraṇā’”ti? “Bhagavaṃmūlakā no, bhante, dhammā…pe…  </div></div><div class="q" id="p_13S3_972"> <div class="p"><span class="pN">972</span>“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati—  ‘neva hoti, na na hoti tathāgato paraṃ maraṇā’”ti…pe… . </div></div><div class="q" id="p_13S3_973"> <div class="p"><span class="pN">973</span>“Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” …pe…  vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti, na na hoti tathāgato paraṃ maraṇā’”ti? “No hetaṃ, bhante”. “Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti, na na hoti tathāgato paraṃ maraṇā’”ti? “No hetaṃ, bhante”. </div></div><div class="q" id="p_13S3_974"> <div class="p"><span class="pN">974</span>“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā pahīnā hoti, dukkhanirodhagāminiyā paṭipadāyapissa kaṅkhā pahīnā hoti—  ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. Aṭṭhārasamaṃ. </div></div><div class="CENTER" id="p_13S3_975"><span class="pN">975</span>Sotāpattivaggo.<br> Aṭṭhārasaveyyākaraṇaṃ niṭṭhitaṃ.</div><div class="SUMMARY" id="p_13S3_976"><span class="pN">976</span><span class="firstLetter">T</span>assuddānaṃ</div><div class="q" id="p_13S3_977"> <div class="p"> <table class="singleColumn"> <tr> <td> <div class="pN">977</div> <div class="G">Vātaṃ etaṃ mama,</div> </td> </tr> <tr> <td> <div class="G">so attā no ca me siyā;</div> </td> </tr> <tr> <td> <div class="G">Natthi karoto hetu ca,</div> </td> </tr> <tr> <td> <div class="G">mahādiṭṭhena aṭṭhamaṃ.</div> </td> </tr> </table> </div></div><div class="q" id="p_13S3_978"> <div class="p"> <table class="singleColumn"> <tr> <td> <div class="pN">978</div> <div class="G">Sassato loko ca,</div> </td> </tr> <tr> <td> <div class="G">Asassato ca antavā ca;</div> </td> </tr> <tr> <td> <div class="G">Anantavā ca taṃ jīvaṃ taṃ sarīranti,</div> </td> </tr> <tr> <td> <div class="G">Aññaṃ jīvaṃ aññaṃ sarīranti ca.</div> </td> </tr> </table> </div></div><div class="q" id="p_13S3_979"> <div class="p"> <table class="singleColumn"> <tr> <td> <div class="pN">979</div> <div class="G">Hoti tathāgato paraṃ maraṇāti,</div> </td> </tr> <tr> <td> <div class="G">Na hoti tathāgato paraṃ maraṇāti;</div> </td> </tr> <tr> <td> <div class="G">Neva hoti na na hoti tathāgato paraṃ maraṇāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/3">3 Diṭṭhisaṃyutta</a> » <a href="/tipitaka/13S3/3/3.1">3.1 Sotāpattivagga</a>
</div>
<div class="i">3.1.18 Nevahotinanahotitathāgatosutta</div>
<div class="h">Diṭṭhisaṃyutta</div>
<div class="h">Sotāpattivagga</div>
<div class="h">Nevahotinanahotitathāgatosutta</div>
<div class="q" id="p_13S3_971"> <div class="divNumber">223.</div> <div class="p">
<span class="pN">971</span>Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati—  ‘neva hoti, na na hoti tathāgato paraṃ maraṇā’”ti? “Bhagavaṃmūlakā no, bhante, dhammā…pe…  </div>
</div>
<div class="q" id="p_13S3_972"> <div class="p">
<span class="pN">972</span>“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati—  ‘neva hoti, na na hoti tathāgato paraṃ maraṇā’”ti…pe… . </div>
</div>
<div class="q" id="p_13S3_973"> <div class="p">
<span class="pN">973</span>“Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante” …pe…  vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti, na na hoti tathāgato paraṃ maraṇā’”ti? “No hetaṃ, bhante”. “Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya—  ‘neva hoti, na na hoti tathāgato paraṃ maraṇā’”ti? “No hetaṃ, bhante”. </div>
</div>
<div class="q" id="p_13S3_974"> <div class="p">
<span class="pN">974</span>“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā pahīnā hoti, dukkhanirodhagāminiyā paṭipadāyapissa kaṅkhā pahīnā hoti—  ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. Aṭṭhārasamaṃ. </div>
</div>
<div class="CENTER" id="p_13S3_975">
<span class="pN">975</span>Sotāpattivaggo.<br> Aṭṭhārasaveyyākaraṇaṃ niṭṭhitaṃ.</div>
<div class="SUMMARY" id="p_13S3_976">
<span class="pN">976</span><span class="firstLetter">T</span>assuddānaṃ</div>
<div class="q" id="p_13S3_977"> <div class="p"> <table class="singleColumn"> <tr> <td> <div class="pN">977</div> <div class="G">Vātaṃ etaṃ mama,</div> </td> </tr> <tr> <td> <div class="G">so attā no ca me siyā;</div> </td> </tr> <tr> <td> <div class="G">Natthi karoto hetu ca,</div> </td> </tr> <tr> <td> <div class="G">mahādiṭṭhena aṭṭhamaṃ.</div> </td> </tr> </table> </div>
</div>
<div class="q" id="p_13S3_978"> <div class="p"> <table class="singleColumn"> <tr> <td> <div class="pN">978</div> <div class="G">Sassato loko ca,</div> </td> </tr> <tr> <td> <div class="G">Asassato ca antavā ca;</div> </td> </tr> <tr> <td> <div class="G">Anantavā ca taṃ jīvaṃ taṃ sarīranti,</div> </td> </tr> <tr> <td> <div class="G">Aññaṃ jīvaṃ aññaṃ sarīranti ca.</div> </td> </tr> </table> </div>
</div>
<div class="q" id="p_13S3_979"> <div class="p"> <table class="singleColumn"> <tr> <td> <div class="pN">979</div> <div class="G">Hoti tathāgato paraṃ maraṇāti,</div> </td> </tr> <tr> <td> <div class="G">Na hoti tathāgato paraṃ maraṇāti;</div> </td> </tr> <tr> <td> <div class="G">Neva hoti na na hoti tathāgato paraṃ maraṇāti.</div> </td> </tr> </table> </div>
</div>
</div>
