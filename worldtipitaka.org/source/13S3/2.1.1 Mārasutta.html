<div><div class="b"><a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/2">2 Rādhasaṃyutta</a> » <a href="/tipitaka/13S3/2/2.1">2.1 Paṭhamamāravagga</a></div><div class="i">2.1.1 Mārasutta</div><div class="h">Rādhasaṃyutta</div><div class="h">Paṭhamamāravagga</div><div class="h">Mārasutta</div><div class="q" id="p_13S3_821"> <div class="divNumber">160.</div> <div class="p"><span class="pN">821</span>Sāvatthinidānaṃ. Atha kho āyasmā rādho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rādho bhagavantaṃ etadavoca—  </div></div><div class="q" id="p_13S3_822"> <div class="p"><span class="pN">822</span>“‘Māro, māro’ti, bhante, vuccati. Kittāvatā nu kho, bhante, māro”ti? “Rūpe kho, rādha, sati māro vā assa māretā vā yo vā pana mīyati. Tasmātiha tvaṃ, rādha, rūpaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti te sammā passanti. Vedanāya sati…  saññāya sati…  saṅkhāresu sati…  viññāṇe sati māro vā assa māretā vā yo vā pana mīyati. Tasmātiha tvaṃ, rādha, viññāṇaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti, te sammā passantī”ti. </div></div><div class="q" id="p_13S3_823"> <div class="p"><span class="pN">823</span>“Sammādassanaṃ pana, bhante, kimatthiyan”ti? “Sammādassanaṃ kho, rādha, nibbidatthaṃ”. “Nibbidā pana, bhante, kimatthiyā”ti? “Nibbidā kho, rādha, virāgatthā”. “Virāgo pana, bhante, kimatthiyo”ti? “Virāgo kho, rādha, vimuttattho”. “Vimutti pana, bhante, kimatthiyā”ti? “Vimutti kho, rādha, nibbānatthā”. “Nibbānaṃ pana, bhante, kimatthiyan”ti? “Accayāsi, rādha, pañhaṃ, nāsakkhi pañhassa pariyantaṃ gahetuṃ. Nibbānogadhañhi, rādha, brahmacariyaṃ vussati, nibbānaparāyanaṃ nibbānapariyosānan”ti. </div></div><div class="CENTER" id="p_13S3_824"><span class="pN">824</span>Paṭhamaṃ.</div></div><div>
<div class="b">
<a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/2">2 Rādhasaṃyutta</a> » <a href="/tipitaka/13S3/2/2.1">2.1 Paṭhamamāravagga</a>
</div>
<div class="i">2.1.1 Mārasutta</div>
<div class="h">Rādhasaṃyutta</div>
<div class="h">Paṭhamamāravagga</div>
<div class="h">Mārasutta</div>
<div class="q" id="p_13S3_821"> <div class="divNumber">160.</div> <div class="p">
<span class="pN">821</span>Sāvatthinidānaṃ. Atha kho āyasmā rādho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rādho bhagavantaṃ etadavoca—  </div>
</div>
<div class="q" id="p_13S3_822"> <div class="p">
<span class="pN">822</span>“‘Māro, māro’ti, bhante, vuccati. Kittāvatā nu kho, bhante, māro”ti? “Rūpe kho, rādha, sati māro vā assa māretā vā yo vā pana mīyati. Tasmātiha tvaṃ, rādha, rūpaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti te sammā passanti. Vedanāya sati…  saññāya sati…  saṅkhāresu sati…  viññāṇe sati māro vā assa māretā vā yo vā pana mīyati. Tasmātiha tvaṃ, rādha, viññāṇaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa. Ye naṃ evaṃ passanti, te sammā passantī”ti. </div>
</div>
<div class="q" id="p_13S3_823"> <div class="p">
<span class="pN">823</span>“Sammādassanaṃ pana, bhante, kimatthiyan”ti? “Sammādassanaṃ kho, rādha, nibbidatthaṃ”. “Nibbidā pana, bhante, kimatthiyā”ti? “Nibbidā kho, rādha, virāgatthā”. “Virāgo pana, bhante, kimatthiyo”ti? “Virāgo kho, rādha, vimuttattho”. “Vimutti pana, bhante, kimatthiyā”ti? “Vimutti kho, rādha, nibbānatthā”. “Nibbānaṃ pana, bhante, kimatthiyan”ti? “Accayāsi, rādha, pañhaṃ, nāsakkhi pañhassa pariyantaṃ gahetuṃ. Nibbānogadhañhi, rādha, brahmacariyaṃ vussati, nibbānaparāyanaṃ nibbānapariyosānan”ti. </div>
</div>
<div class="CENTER" id="p_13S3_824">
<span class="pN">824</span>Paṭhamaṃ.</div>
</div>
