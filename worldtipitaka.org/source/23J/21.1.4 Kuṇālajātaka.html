<div><div class="b"><a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/21">21 Asītinipāta</a> » <a href="/tipitaka/23J/21/21.1">21.1 Cūḷahaṃsavagga</a></div><div class="i">21.1.4 Kuṇālajātaka</div><div class="h">Asītinipāta</div><div class="h">Cūḷahaṃsavagga</div><div class="h">Kuṇālajātaka</div><div class="q" id="p_23J_1063"> <div class="p"><span class="pN">1063</span>Evamakkhāyati, evamanusūyati. Sabbosadhadharaṇidhare nekapupphamālyavitate gajagavajamahiṃsarurucamarapasadakhaggagokaṇṇasīhabyagghadīpiacchakokataracchauddārakadalimigabiḷārasasakaṇṇikānucarite ākiṇṇanelamaṇḍalamahāvarāhanāgakulakareṇusaṅghādhivuṭṭhe issamigasākhamigasarabhamigaeṇīmigavātamigapasadamigapurisālukimpurisayakkharakkhasanisevite amajjavamañjarīdharapahaṭṭhapupphaphusitaggānekapādapagaṇavitate kuraracakoravāraṇamayūraparabhatajīvañjīvakacelāvakābhiṅkārakaravīkamattavihaṅgagaṇasatatasampaghuṭṭhe añjanamanosilāharitālahiṅgulakahemarajatakanakānekadhātusatavinaddhapaṭimaṇḍitappadese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya cittapattacchadano. </div></div><div class="q" id="p_23J_1064"> <div class="p"><span class="pN">1064</span>Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo, atha khalu, bho, dve dijakaññāyo kaṭṭhaṃ mukhena ḍaṃsitvā taṃ kuṇālaṃ sakuṇaṃ majjhe nisīdāpetvā uḍḍenti—  “mā naṃ kuṇālaṃ sakuṇaṃ addhānapariyāyapathe kilamatho ubbāhetthā”ti. </div></div><div class="q" id="p_23J_1065"> <div class="p"><span class="pN">1065</span>Pañcasatā dijakaññāyo heṭṭhato heṭṭhato uḍḍenti—  “sacāyaṃ kuṇālo sakuṇo āsanā paripatissati, mayaṃ taṃ pakkhehi paṭiggahessāmā”ti. </div></div><div class="q" id="p_23J_1066"> <div class="p"><span class="pN">1066</span>Pañcasatā dijakaññāyo uparūpari uḍḍenti—  “mā naṃ kuṇālaṃ sakuṇaṃ ātapo paritāpesī”ti. </div></div><div class="q" id="p_23J_1067"> <div class="p"><span class="pN">1067</span>Pañcasatā pañcasatā dijakaññāyo ubhatopassena uḍḍenti—  “mā naṃ kuṇālaṃ sakuṇaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. </div></div><div class="q" id="p_23J_1068"> <div class="p"><span class="pN">1068</span>Pañcasatā dijakaññāyo purato purato uḍḍenti—  “mā naṃ kuṇālaṃ sakuṇaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā ( ) leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ kuṇālo sakuṇo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </div></div><div class="q" id="p_23J_1069"> <div class="p"><span class="pN">1069</span>Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—  “māyaṃ kuṇālo sakuṇo āsane pariyukkaṇṭhī”ti. </div></div><div class="q" id="p_23J_1070"> <div class="p"><span class="pN">1070</span>Pañcasatā dijakaññāyo disodisaṃ uḍḍenti anekarukkhavividhavikatiphalamāharantiyo—  “māyaṃ kuṇālo sakuṇo khudāya parikilamitthā”ti. </div></div><div class="q" id="p_23J_1071"> <div class="p"><span class="pN">1071</span>Atha khalu, bho, tā dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. </div></div><div class="q" id="p_23J_1072"> <div class="p"><span class="pN">1072</span>Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ apasādeti—  “nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo”ti. </div></div><div class="q" id="p_23J_1073"> <div class="p"><span class="pN">1073</span>Tasseva khalu, bho, himavato pabbatarājassa puratthimadisābhāge susukhumasunipuṇagirippabhava—  haritupayantiyo. </div></div><div class="q" id="p_23J_1074"> <div class="p"><span class="pN">1074</span>Uppala paduma kumuda nalina satapatta sogandhika mandālaka sampativirūḷhasucigandhamanuññamāvakappadese. </div></div><div class="q" id="p_23J_1075"> <div class="p"><span class="pN">1075</span>Kuravakamucalindaketakavedisavañjulapunnāgabakulatilakapiyakahasanasālasaḷalacampakaasokanāgarukkhatirīṭibhujapattaloddacandanoghavane kāḷāgarupadmakapiyaṅgudevadārukacocagahane kakudhakuṭajaaṅkolakaccikārakaṇikārakaṇṇikārakanaverakoraṇḍakakoviḷārakiṃsukayodhikavanamallikamanaṅgaṇamanavajjabhaṇḍisurucirabhaginimālāmalyadhare jātisumanamadhugandhikadhanutakkāritālīsatagaramusīrakoṭṭhakacchavitate atimuttakasaṅkusumitalatāvitatapaṭimaṇḍitappadese haṃsapilavakādambakāraṇḍavābhinadite vijjādharasiddhasamaṇatāpasagaṇādhivuṭṭhe varadevayakkharakkhasadānavagandhabbakinnaramahoragānuciṇṇappadese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro vilāsitanayano mattakkho. </div></div><div class="q" id="p_23J_1076"> <div class="p"><span class="pN">1076</span>Tasseva khalu, bho, puṇṇamukhassa phussakokilassa aḍḍhuḍḍhāni itthisatāni paricārikā dijakaññāyo. Atha khalu, bho, dve dijakaññāyo kaṭṭhaṃ mukhena ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti—  “mā naṃ puṇṇamukhaṃ phussakokilaṃ addhānapariyāyapathe kilamatho ubbāhetthā”ti. </div></div><div class="q" id="p_23J_1077"> <div class="p"><span class="pN">1077</span>Paññāsa dijakaññāyo heṭṭhato heṭṭhato uḍḍenti—  “sacāyaṃ puṇṇamukho phussakokilo āsanā paripatissati, mayaṃ taṃ pakkhehi paṭiggahessāmā”ti. </div></div><div class="q" id="p_23J_1078"> <div class="p"><span class="pN">1078</span>Paññāsa dijakaññāyo uparūpari uḍḍenti—  “mā naṃ puṇṇamukhaṃ phussakokilaṃ ātapo paritāpesī”ti. </div></div><div class="q" id="p_23J_1079"> <div class="p"><span class="pN">1079</span>Paññāsa paññāsa dijakaññāyo ubhatopassena uḍḍenti—  “mā naṃ puṇṇamukhaṃ phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. </div></div><div class="q" id="p_23J_1080"> <div class="p"><span class="pN">1080</span>Paññāsa dijakaññāyo purato purato uḍḍenti—  “mā naṃ puṇṇamukhaṃ phussakokilaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </div></div><div class="q" id="p_23J_1081"> <div class="p"><span class="pN">1081</span>Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—  “māyaṃ puṇṇamukho phussakokilo āsane pariyukkaṇṭhī”ti. </div></div><div class="q" id="p_23J_1082"> <div class="p"><span class="pN">1082</span>Paññāsa dijakaññāyo disodisaṃ uḍḍenti anekarukkhavividhavikatiphalamāharantiyo—  “māyaṃ puṇṇamukho phussakokilo khudāya parikilamitthā”ti. </div></div><div class="q" id="p_23J_1083"> <div class="p"><span class="pN">1083</span>Atha khalu, bho, tā dijakaññāyo taṃ puṇṇamukhaṃ phussakokilaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. </div></div><div class="q" id="p_23J_1084"> <div class="p"><span class="pN">1084</span>Atha khalu, bho, puṇṇamukho phussakokilo tāhi dijakaññāhi divasaṃ paribyūḷho evaṃ pasaṃsati—  “sādhu sādhu, bhaginiyo, etaṃ kho, bhaginiyo, tumhākaṃ patirūpaṃ kuladhītānaṃ, yaṃ tumhe bhattāraṃ paricareyyāthā”ti. </div></div><div class="q" id="p_23J_1085"> <div class="p"><span class="pN">1085</span>Atha khalu, bho, puṇṇamukho phussakokilo yena kuṇālo sakuṇo tenupasaṅkami. Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ phussakokilaṃ dūratova āgacchantaṃ; disvāna yena puṇṇamukho phussakokilo tenupasaṅkamiṃsu; upasaṅkamitvā taṃ puṇṇamukhaṃ phussakokilaṃ etadavocuṃ—  “ayaṃ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṃ labheyyāmā”ti. “Appevanāma, bhaginiyo”ti vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṃ paṭisammoditvā ekamantaṃ nisīdi. Ekamantaṃ nisinno kho puṇṇamukho phussakokilo taṃ kuṇālaṃ sakuṇaṃ etadavoca—  “kissa tvaṃ, samma kuṇāla, itthīnaṃ sujātānaṃ kuladhītānaṃ sammāpaṭipannānaṃ micchāpaṭipannosi? Amanāpabhāṇīnampi kira, samma kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīnan”ti. </div></div><div class="q" id="p_23J_1086"> <div class="p"><span class="pN">1086</span>Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi—  “nassa tvaṃ, samma jamma vasala, vinassa tvaṃ, samma jamma vasala, ko nu tayā viyatto jāyājinenā”ti. Evaṃ apasādito ca pana puṇṇamukho phussakokilo tatoyeva paṭinivatti. </div></div><div class="q" id="p_23J_1087"> <div class="p"><span class="pN">1087</span>Atha khalu, bho, puṇṇamukhassa phussakokilassa aparena samayena nacirasseva kharo ābādho uppajji lohitapakkhandikā bāḷhā vedanā vattanti māraṇantikā. Atha khalu, bho, puṇṇamukhassa phussakokilassa paricārikānaṃ dijakaññānaṃ etadahosi—  “ābādhiko kho ayaṃ puṇṇamukho phussakokilo, appevanāma imamhā ābādhā vuṭṭhaheyyā”ti ekaṃ adutiyaṃ ohāya yena kuṇālo sakuṇo tenupasaṅkamiṃsu. Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca—  “kahaṃ pana tumhaṃ vasaliyo bhattā”ti? “Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā”ti. Evaṃ vutte, kuṇālo sakuṇo tā dijakaññāyo evaṃ apasādesi—  “nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo”ti; vatvā yena puṇṇamukho phussakokilo tenupasaṅkami; upasaṅkamitvā taṃ puṇṇamukhaṃ phussakokilaṃ etadavoca—  “haṃ, samma, puṇṇamukhā”ti. “Haṃ, samma, kuṇālā”ti. </div></div><div class="q" id="p_23J_1088"> <div class="p"><span class="pN">1088</span>Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca mukhatuṇḍakena ca pariggahetvā vuṭṭhāpetvā nānābhesajjāni pāyāpesi. Atha khalu, bho, puṇṇamukhassa phussakokilassa so ābādho paṭippassambhīti. Atha khalu, bho, kuṇālo sakuṇo taṃ puṇṇamukhaṃ phussakokilaṃ gilānavuṭṭhitaṃ aciravuṭṭhitaṃ gelaññā etadavoca—  </div></div><div class="q" id="p_23J_1089"> <div class="p"><span class="pN">1089</span>“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṃ paṭibandhantiyā, yadidaṃ kabandhe pīṭhasappimhī”ti. Bhavati ca panuttarettha vākyaṃ—  </div></div><div class="q" id="p_23J_1090"> <div class="divNumber">290.</div> <div class="p"> <table class="singleColumn"> <tr> <td> <div class="pN">1090</div> <div class="G">“Athajjuno nakulo bhīmaseno,</div> </td> </tr> <tr> <td> <div class="G">Yudhiṭṭhilo sahadevo ca rājā;</div> </td> </tr> <tr> <td> <div class="G">Ete patī pañca maticca nārī,</div> </td> </tr> <tr> <td> <div class="G">Akāsi khujjavāmanakena pāpanti.</div> </td> </tr> </table> </div></div><div class="q" id="p_23J_1091"> <div class="p"><span class="pN">1091</span>Diṭṭhā mayā, samma puṇṇamukha, saccatapāpī nāma samaṇī susānamajjhe vasantī catutthabhattaṃ pariṇāmayamānā surādhuttakena pāpamakāsi. </div></div><div class="q" id="p_23J_1092"> <div class="p"><span class="pN">1092</span>Diṭṭhā mayā, samma puṇṇamukha, kākavatī nāma devī samuddamajjhe vasantī bhariyā venateyyassa naṭakuverena pāpamakāsi. </div></div><div class="q" id="p_23J_1093"> <div class="p"><span class="pN">1093</span>Diṭṭhā mayā, samma puṇṇamukha, kuruṅgadevī nāma lomasuddarī eḷikakumāraṃ kāmayamānā chaḷaṅgakumāradhanantevāsinā pāpamakāsi. </div></div><div class="q" id="p_23J_1094"> <div class="p"> <table class="singleColumn"> <tr> <td> <div class="pN">1094</div> <div class="G">Evañhetaṃ mayā ñātaṃ,</div> </td> </tr> <tr> <td> <div class="G">Brahmadattassa mātaraṃ;</div> </td> </tr> <tr> <td> <div class="G">Ohāya kosalarājaṃ,</div> </td> </tr> <tr> <td> <div class="G">Pañcālacaṇḍena pāpamakāsi.</div> </td> </tr> </table> </div></div><div class="q" id="p_23J_1095"> <div class="divNumber">291.</div> <div class="p"> <table class="singleColumn"> <tr> <td> <div class="pN">1095</div> <div class="G">Etā ca aññā ca akaṃsu pāpaṃ,</div> </td> </tr> <tr> <td> <div class="G">Tasmāhamitthīnaṃ na vissase nappasaṃse;</div> </td> </tr> <tr> <td> <div class="G">Mahī yathā jagati samānarattā,</div> </td> </tr> <tr> <td> <div class="G">Vasundharā itarītarā patiṭṭhā;</div> </td> </tr> <tr> <td> <div class="G">Sabbasahā aphandanā akuppā,</div> </td> </tr> <tr> <td> <div class="G">Tathitthiyo tāyo na vissase naro.</div> </td> </tr> </table> </div></div><div class="q" id="p_23J_1096"> <div class="divNumber">292.</div> <div class="p"> <table class="singleColumn"> <tr> <td> <div class="pN">1096</div> <div class="G">Sīho yathā lohitamaṃsabhojano,</div> </td> </tr> <tr> <td> <div class="G">Vāḷamigo pañcāvudho suruddho;</div> </td> </tr> <tr> <td> <div class="G">Pasayhakhādī parahiṃsane rato,</div> </td> </tr> <tr> <td> <div class="G">Tathitthiyo tāyo na vissase naro.</div> </td> </tr> </table> </div></div><div class="q" id="p_23J_1097"> <div class="p"><span class="pN">1097</span>Na khalu, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṃ vesiyo nāriyo gamaniyoti. </div></div><div class="q" id="p_23J_1098"> <div class="p"><span class="pN">1098</span>Coro viya veṇikatā, madirāva diddhā vāṇijo viya vācāsanthutiyo, issasiṅghamiva viparivattāyo, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamovekantahāriyo, sikhīriva sabbabhakkhā, nadīriva sabbavāhī, anilo viya yenakāmaṃcarā, neru viya avisesakarā, visarukkho viya niccaphalitāyoti. Bhavati ca panuttarettha vākyaṃ—  </div></div><div class="q" id="p_23J_1099"> <div class="divNumber">293.</div> <div class="p"> <table class="singleColumn"> <tr> <td> <div class="pN">1099</div> <div class="G">Yathā coro yathā diddho,</div> </td> </tr> <tr> <td> <div class="G">Vāṇijova vikatthanī;</div> </td> </tr> <tr> <td> <div class="G">Issasiṅghamiva parivattā,</div> </td> </tr> <tr> <td> <div class="G">Dujivhā urago viya.</div> </td> </tr> </table> </div></div><div class="q" id="p_23J_1100"> <div class="divNumber">294.</div> <div class="p"> <table class="singleColumn"> <tr> <td> <div class="pN">1100</div> <div class="G">Sobbhamiva paṭicchannā,</div> </td> </tr> <tr> <td> <div class="G">pātālamiva duppurā;</div> </td> </tr> <tr> <td> <div class="G">Rakkhasī viya duttosā,</div> </td> </tr> <tr> <td> <div class="G">yamovekantahāriyo.</div> </td> </tr> </table> </div></div><div class="q" id="p_23J_1101"> <div class="divNumber">295.</div> <div class="p"> <table class="singleColumn"> <tr> <td> <div class="pN">1101</div> <div class="G">Yathā sikhī nadī vāto,</div> </td> </tr> <tr> <td> <div class="G">Nerunāva samāgatā;</div> </td> </tr> <tr> <td> <div class="G">Visarukkho viya niccaphalā,</div> </td> </tr> <tr> <td> <div class="G">Nāsayanti ghare bhogaṃ;</div> </td> </tr> <tr> <td> <div class="G">Ratanantakaritthiyoti.</div> </td> </tr> </table> </div></div><div class="q" id="p_23J_1102"> <div class="p"><span class="pN">1102</span>Cattārimāni, samma puṇṇamukha, yāni vatthūni kicce jāte anatthacarāni bhavanti; tāni parakule na vāsetabbāni—  goṇaṃ dhenuṃ yānaṃ bhariyā. Cattāri etāni paṇḍito dhanāni gharā na vippavāsaye. </div></div><div class="q" id="p_23J_1103"> <div class="divNumber">296.</div> <div class="p"> <table class="singleColumn"> <tr> <td> <div class="pN">1103</div> <div class="G">Goṇaṃ dhenuñca yānañca,</div> </td> </tr> <tr> <td> <div class="G">Bhariyaṃ ñātikule na vāsaye;</div> </td> </tr> <tr> <td> <div class="G">Bhañjanti rathaṃ ayānakā,</div> </td> </tr> <tr> <td> <div class="G">Ativāhena hananti puṅgavaṃ;</div> </td> </tr> <tr> <td> <div class="G">Dohena hananti vacchakaṃ,</div> </td> </tr> <tr> <td> <div class="G">Bhariyā ñātikule padussatīti.</div> </td> </tr> </table> </div></div><div class="q" id="p_23J_1104"> <div class="p"><span class="pN">1104</span>Cha imāni, samma puṇṇamukha, yāni vatthūni kicce jāte anatthacarāni bhavanti—  </div></div><div class="q" id="p_23J_1105"> <div class="divNumber">297.</div> <div class="p"> <table class="singleColumn"> <tr> <td> <div class="pN">1105</div> <div class="G">Aguṇaṃ dhanu ñātikule ca bhariyā,</div> </td> </tr> <tr> <td> <div class="G">Pāraṃ nāvā akkhabhaggañca yānaṃ;</div> </td> </tr> <tr> <td> <div class="G">Dūre mitto pāpasahāyako ca,</div> </td> </tr> <tr> <td> <div class="G">Kicce jāte anatthacarāni bhavanti.</div> </td> </tr> </table> </div></div><div class="q" id="p_23J_1106"> <div class="p"><span class="pN">1106</span>Aṭṭhahi khalu, samma puṇṇamukha, ṭhānehi itthī sāmikaṃ avajānāti. Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sabbadhanaanuppadānena—  imehi khalu, samma puṇṇamukha, aṭṭhahi ṭhānehi itthī sāmikaṃ avajānāti. Bhavati ca panuttarettha vākyaṃ—  </div></div><div class="q" id="p_23J_1107"> <div class="divNumber">298.</div> <div class="p"> <table class="singleColumn"> <tr> <td> <div class="pN">1107</div> <div class="G">Daliddaṃ āturañcāpi,</div> </td> </tr> <tr> <td> <div class="G">jiṇṇakaṃ surasoṇḍakaṃ;</div> </td> </tr> <tr> <td> <div class="G">Pamattaṃ muddhapattañca,</div> </td> </tr> <tr> <td> <div class="G">sabbakiccesu hāpanaṃ;</div> </td> </tr> <tr> <td> <div class="G">Sabbakāmappadānena,</div> </td> </tr> <tr> <td> <div class="G">avajānāti sāmikanti.</div> </td> </tr> </table> </div></div><div class="q" id="p_23J_1108"> <div class="p"><span class="pN">1108</span>Navahi khalu, samma puṇṇamukha, ṭhānehi itthī padosamāharati. Ārāmagamanasīlā ca hoti, uyyānagamanasīlā ca hoti, nadītitthagamanasīlā ca hoti, ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, sadvāraṭhāyinī ca hoti—  imehi khalu, samma puṇṇamukha, navahi ṭhānehi itthī padosamāharatīti. Bhavati ca panuttarettha vākyaṃ—  </div></div><div class="q" id="p_23J_1109"> <div class="divNumber">299.</div> <div class="p"> <table class="singleColumn"> <tr> <td> <div class="pN">1109</div> <div class="G">Ārāmasīlā ca uyyānaṃ,</div> </td> </tr> <tr> <td> <div class="G">Nadī ñāti parakulaṃ;</div> </td> </tr> <tr> <td> <div class="G">Ādāsadussamaṇḍanamanuyuttā,</div> </td> </tr> <tr> <td> <div class="G">Yā citthī majjapāyinī.</div> </td> </tr> </table> </div></div><div class="q" id="p_23J_1110"> <div class="divNumber">300.</div> <div class="p"> <table class="singleColumn"> <tr> <td> <div class="pN">1110</div> <div class="G">Yā ca nillokanasīlā,</div> </td> </tr> <tr> <td> <div class="G">Yā ca sadvāraṭhāyinī;</div> </td> </tr> <tr> <td> <div class="G">Navahetehi ṭhānehi,</div> </td> </tr> <tr> <td> <div class="G">Padosamāharanti itthiyoti.</div> </td> </tr> </table> </div></div><div class="q" id="p_23J_1111"> <div class="p"><span class="pN">1111</span>Cattālīsāya khalu, samma puṇṇamukha, ṭhānehi itthī purisaṃ accācarati. Vijambhati, vinamati, vilasati, vilajjati, nakhena nakhaṃ ghaṭṭeti, pādena pādaṃ akkamati, kaṭṭhena pathaviṃ vilikhati, dārakaṃ ullaṅghati ullaṅghāpeti, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ bhāsati, naccena gītena vāditena rodanena vilasitena vibhūsitena jagghati, pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati, thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ ukkhipati, oṭṭhaṃ upalikhati, jivhaṃ nillāleti, dussaṃ muñcati, dussaṃ paṭibandhati, sirasaṃ muñcati, sirasaṃ bandhati—  imehi khalu, samma puṇṇamukha, cattālīsāya ṭhānehi itthī purisaṃ accācarati. </div></div><div class="q" id="p_23J_1112"> <div class="p"><span class="pN">1112</span>Pañcavīsāya khalu, samma puṇṇamukha, ṭhānehi itthī paduṭṭhā veditabbā bhavati. Sāmikassa pavāsaṃ vaṇṇeti, pavuṭṭhaṃ na sarati, āgataṃ nābhinandati, avaṇṇaṃ tassa bhaṇati, vaṇṇaṃ tassa na bhaṇati, anatthaṃ tassa carati, atthaṃ tassa na carati, akiccaṃ tassa karoti, kiccaṃ tassa na karoti, paridahitvā sayati, parammukhī nipajjati, parivattakajātā kho pana hoti kuṅkumiyajātā, dīghaṃ assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati, parapurisasaddaṃ sutvā kaṇṇasotaṃ vivaramodahati, nihatabhogā kho pana hoti, paṭivissakehi santhavaṃ karoti, nikkhantapādā kho pana hoti, visikhānucārinī aticārinī kho pana hoti, niccaṃ sāmike agāravā paduṭṭhamanasaṅkappā, abhiṇhaṃ dvāre tiṭṭhati, kacchāni aṅgāni thanāni dasseti, disodisaṃ gantvā pekkhati—  imehi khalu, samma puṇṇamukha, pañcavīsāya ṭhānehi itthī paduṭṭhā veditabbā bhavati. Bhavati ca panuttarettha vākyaṃ—  </div></div><div class="q" id="p_23J_1113"> <div class="divNumber">301.</div> <div class="p"> <table class="singleColumn"> <tr> <td> <div class="pN">1113</div> <div class="G">Pavāsaṃ tassa vaṇṇeti,</div> </td> </tr> <tr> <td> <div class="G">Gataṃ tassa na socati;</div> </td> </tr> <tr> <td> <div class="G">Disvāna patimāgataṃ nābhinandati,</div> </td> </tr> <tr> <td> <div class="G">Bhattāravaṇṇaṃ na kadāci bhāsati;</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1114"> <div class="divNumber">302.</div> <div class="p"> <table class="singleColumn"> <tr> <td> <div class="pN">1114</div> <div class="G">Anatthaṃ tassa carati asaññatā,</div> </td> </tr> <tr> <td> <div class="G">Atthañca hāpeti akiccakārinī;</div> </td> </tr> <tr> <td> <div class="G">Paridahitvā sayati parammukhī,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1115"> <div class="divNumber">303.</div> <div class="p"> <table class="singleColumn"> <tr> <td> <div class="pN">1115</div> <div class="G">Parivattajātā ca bhavati kuṅkumī,</div> </td> </tr> <tr> <td> <div class="G">Dīghañca assasati dukkhavedinī;</div> </td> </tr> <tr> <td> <div class="G">Uccārapassāvamabhiṇhaṃ gacchati,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1116"> <div class="divNumber">304.</div> <div class="p"> <table class="singleColumn"> <tr> <td> <div class="pN">1116</div> <div class="G">Vilomamācarati akiccakārinī,</div> </td> </tr> <tr> <td> <div class="G">Saddaṃ nisāmeti parassa bhāsato;</div> </td> </tr> <tr> <td> <div class="G">Nihatabhogā ca karoti santhavaṃ,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1117"> <div class="divNumber">305.</div> <div class="p"> <table class="singleColumn"> <tr> <td> <div class="pN">1117</div> <div class="G">Kicchena laddhaṃ kasirābhataṃ dhanaṃ,</div> </td> </tr> <tr> <td> <div class="G">Vittaṃ vināseti dukkhena sambhataṃ;</div> </td> </tr> <tr> <td> <div class="G">Paṭivissakehi ca karoti santhavaṃ,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1118"> <div class="divNumber">306.</div> <div class="p"> <table class="singleColumn"> <tr> <td> <div class="pN">1118</div> <div class="G">Nikkhantapādā visikhānucārinī,</div> </td> </tr> <tr> <td> <div class="G">Niccañca sāmimhi paduṭṭhamānasā;</div> </td> </tr> <tr> <td> <div class="G">Aticārinī hoti apetagāravā,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1119"> <div class="divNumber">307.</div> <div class="p"> <table class="singleColumn"> <tr> <td> <div class="pN">1119</div> <div class="G">Abhikkhaṇaṃ tiṭṭhati dvāramūle,</div> </td> </tr> <tr> <td> <div class="G">Thanāni kacchāni ca dassayantī;</div> </td> </tr> <tr> <td> <div class="G">Disodisaṃ pekkhati bhantacittā,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div></div><div class="q" id="p_23J_1120"> <div class="divNumber">308.</div> <div class="p"> <table class="singleColumn"> <tr> <td> <div class="pN">1120</div> <div class="G">Sabbā nadī vaṅkagatī,</div> </td> </tr> <tr> <td> <div class="G">sabbe kaṭṭhamayā vanā;</div> </td> </tr> <tr> <td> <div class="G">Sabbitthiyo kare pāpaṃ,</div> </td> </tr> <tr> <td> <div class="G">labhamāne nivātake.</div> </td> </tr> </table> </div></div><div class="q" id="p_23J_1121"> <div class="divNumber">309.</div> <div class="p"> <table class="singleColumn"> <tr> <td> <div class="pN">1121</div> <div class="G">Sace labhetha khaṇaṃ vā raho vā,</div> </td> </tr> <tr> <td> <div class="G">Nivātakaṃ vāpi labhetha tādisaṃ;</div> </td> </tr> <tr> <td> <div class="G">Sabbāva itthī kayiruṃ nu pāpaṃ,</div> </td> </tr> <tr> <td> <div class="G">Aññaṃ alattha pīṭhasappināpi saddhiṃ.</div> </td> </tr> </table> </div></div><div class="q" id="p_23J_1122"> <div class="divNumber">310.</div> <div class="p"> <table class="singleColumn"> <tr> <td> <div class="pN">1122</div> <div class="G">Narānamārāmakarāsu nārisu,</div> </td> </tr> <tr> <td> <div class="G">Anekacittāsu aniggahāsu ca;</div> </td> </tr> <tr> <td> <div class="G">Sabbattha nāpītikarāpi ce siyā,</div> </td> </tr> <tr> <td> <div class="G">Na vissase titthasamā hi nāriyoti.</div> </td> </tr> </table> </div></div><div class="q" id="p_23J_1123"> <div class="divNumber">311.</div> <div class="p"> <table class="singleColumn"> <tr> <td> <div class="pN">1123</div> <div class="G">Yaṃ ve disvā kaṇḍarīkinnarānaṃ,</div> </td> </tr> <tr> <td> <div class="G">Sabbitthiyo na ramanti agāre;</div> </td> </tr> <tr> <td> <div class="G">Taṃ tādisaṃ maccaṃ cajitvā bhariyā,</div> </td> </tr> <tr> <td> <div class="G">Aññaṃ disvā purisaṃ pīṭhasappiṃ.</div> </td> </tr> </table> </div></div><div class="q" id="p_23J_1124"> <div class="divNumber">312.</div> <div class="p"> <table class="singleColumn"> <tr> <td> <div class="pN">1124</div> <div class="G">Bakassa ca bāvarikassa rañño,</div> </td> </tr> <tr> <td> <div class="G">Accantakāmānugatassa bhariyā;</div> </td> </tr> <tr> <td> <div class="G">Avācarī paṭṭhavasānugassa,</div> </td> </tr> <tr> <td> <div class="G">Kaṃ vāpi itthī nāticare tadaññaṃ.</div> </td> </tr> </table> </div></div><div class="q" id="p_23J_1125"> <div class="divNumber">313.</div> <div class="p"> <table class="singleColumn"> <tr> <td> <div class="pN">1125</div> <div class="G">Piṅgiyānī sabbalokissarassa,</div> </td> </tr> <tr> <td> <div class="G">Rañño piyā brahmadattassa bhariyā;</div> </td> </tr> <tr> <td> <div class="G">Avācarī paṭṭhavasānugassa,</div> </td> </tr> <tr> <td> <div class="G">Taṃ vāpi sā nājjhagā kāmakāminī.</div> </td> </tr> </table> </div></div><div class="q" id="p_23J_1126"> <div class="divNumber">314.</div> <div class="p"> <table class="singleColumn"> <tr> <td> <div class="pN">1126</div> <div class="G">Luddhānaṃ lahucittānaṃ,</div> </td> </tr> <tr> <td> <div class="G">Akataññūna dubbhinaṃ;</div> </td> </tr> <tr> <td> <div class="G">Nādevasatto puriso,</div> </td> </tr> <tr> <td> <div class="G">Thīnaṃ saddhātumarahati.</div> </td> </tr> </table> </div></div><div class="q" id="p_23J_1127"> <div class="divNumber">315.</div> <div class="p"> <table class="singleColumn"> <tr> <td> <div class="pN">1127</div> <div class="G">Na tā pajānanti kataṃ na kiccaṃ,</div> </td> </tr> <tr> <td> <div class="G">Na mātaraṃ pitaraṃ bhātaraṃ vā;</div> </td> </tr> <tr> <td> <div class="G">Anariyā samatikkantadhammā,</div> </td> </tr> <tr> <td> <div class="G">Sasseva cittassa vasaṃ vajanti.</div> </td> </tr> </table> </div></div><div class="q" id="p_23J_1128"> <div class="divNumber">316.</div> <div class="p"> <table class="singleColumn"> <tr> <td> <div class="pN">1128</div> <div class="G">Cirānuvuṭṭhampi piyaṃ manāpaṃ,</div> </td> </tr> <tr> <td> <div class="G">Anukampakaṃ pāṇasamampi bhattuṃ;</div> </td> </tr> <tr> <td> <div class="G">Āvāsu kiccesu ca naṃ jahanti,</div> </td> </tr> <tr> <td> <div class="G">Tasmāhamitthīnaṃ na vissasāmi.</div> </td> </tr> </table> </div></div><div class="q" id="p_23J_1129"> <div class="divNumber">317.</div> <div class="p"> <table class="singleColumn"> <tr> <td> <div class="pN">1129</div> <div class="G">Thīnañhi cittaṃ yathā vānarassa,</div> </td> </tr> <tr> <td> <div class="G">Kannappakannaṃ yathā rukkhachāyā;</div> </td> </tr> <tr> <td> <div class="G">Calācalaṃ hadayamitthiyānaṃ,</div> </td> </tr> <tr> <td> <div class="G">Cakkassa nemi viya parivattati.</div> </td> </tr> </table> </div></div><div class="q" id="p_23J_1130"> <div class="divNumber">318.</div> <div class="p"> <table class="singleColumn"> <tr> <td> <div class="pN">1130</div> <div class="G">Yadā tā passanti samekkhamānā,</div> </td> </tr> <tr> <td> <div class="G">Ādeyyarūpaṃ purisassa vittaṃ;</div> </td> </tr> <tr> <td> <div class="G">Saṇhāhi vācāhi nayanti menaṃ,</div> </td> </tr> <tr> <td> <div class="G">Kambojakā jalajeneva assaṃ.</div> </td> </tr> </table> </div></div><div class="q" id="p_23J_1131"> <div class="divNumber">319.</div> <div class="p"> <table class="singleColumn"> <tr> <td> <div class="pN">1131</div> <div class="G">Yadā na passanti samekkhamānā,</div> </td> </tr> <tr> <td> <div class="G">Ādeyyarūpaṃ purisassa vittaṃ;</div> </td> </tr> <tr> <td> <div class="G">Samantato naṃ parivajjayanti,</div> </td> </tr> <tr> <td> <div class="G">Tiṇṇo nadīpāragatova kullaṃ.</div> </td> </tr> </table> </div></div><div class="q" id="p_23J_1132"> <div class="divNumber">320.</div> <div class="p"> <table class="singleColumn"> <tr> <td> <div class="pN">1132</div> <div class="G">Silesūpamā sikhiriva sabbabhakkhā,</div> </td> </tr> <tr> <td> <div class="G">Tikkhamāyā nadīriva sīghasotā;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div></div><div class="q" id="p_23J_1133"> <div class="divNumber">321.</div> <div class="p"> <table class="singleColumn"> <tr> <td> <div class="pN">1133</div> <div class="G">Na tā ekassa na dvinnaṃ,</div> </td> </tr> <tr> <td> <div class="G">āpaṇova pasārito;</div> </td> </tr> <tr> <td> <div class="G">Yo tā mayhanti maññeyya,</div> </td> </tr> <tr> <td> <div class="G">vātaṃ jālena bādhaye.</div> </td> </tr> </table> </div></div><div class="q" id="p_23J_1134"> <div class="divNumber">322.</div> <div class="p"> <table class="singleColumn"> <tr> <td> <div class="pN">1134</div> <div class="G">Yathā nadī ca pantho ca,</div> </td> </tr> <tr> <td> <div class="G">pānāgāraṃ sabhā papā;</div> </td> </tr> <tr> <td> <div class="G">Evaṃ lokitthiyo nāma,</div> </td> </tr> <tr> <td> <div class="G">velā tāsaṃ na vijjati.</div> </td> </tr> </table> </div></div><div class="q" id="p_23J_1135"> <div class="divNumber">323.</div> <div class="p"> <table class="singleColumn"> <tr> <td> <div class="pN">1135</div> <div class="G">Ghatāsanasamā etā,</div> </td> </tr> <tr> <td> <div class="G">kaṇhasappasirūpamā;</div> </td> </tr> <tr> <td> <div class="G">Gāvo bahitiṇasseva,</div> </td> </tr> <tr> <td> <div class="G">omasanti varaṃ varaṃ.</div> </td> </tr> </table> </div></div><div class="q" id="p_23J_1136"> <div class="divNumber">324.</div> <div class="p"> <table class="singleColumn"> <tr> <td> <div class="pN">1136</div> <div class="G">Ghatāsanaṃ kuñjaraṃ kaṇhasappaṃ,</div> </td> </tr> <tr> <td> <div class="G">Muddhābhisittaṃ pamadā ca sabbā;</div> </td> </tr> <tr> <td> <div class="G">Ete naro niccayato bhajetha,</div> </td> </tr> <tr> <td> <div class="G">Tesaṃ have dubbidu sabbabhāvo.</div> </td> </tr> </table> </div></div><div class="q" id="p_23J_1137"> <div class="divNumber">325.</div> <div class="p"> <table class="singleColumn"> <tr> <td> <div class="pN">1137</div> <div class="G">Naccantavaṇṇā na bahūna kantā,</div> </td> </tr> <tr> <td> <div class="G">Na dakkhiṇā pamadā sevitabbā;</div> </td> </tr> <tr> <td> <div class="G">Na parassa bhariyā na dhanassa hetu,</div> </td> </tr> <tr> <td> <div class="G">Etitthiyo pañca na sevitabbā”.</div> </td> </tr> </table> </div></div><div class="q" id="p_23J_1138"> <div class="p"><span class="pN">1138</span>Atha khalu, bho, ānando gijjharājā kuṇālassa sakuṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div></div><div class="q" id="p_23J_1139"> <div class="divNumber">326.</div> <div class="p"> <table class="singleColumn"> <tr> <td> <div class="pN">1139</div> <div class="G">“Puṇṇampi cemaṃ pathaviṃ dhanena,</div> </td> </tr> <tr> <td> <div class="G">Dajjitthiyā puriso sammatāya;</div> </td> </tr> <tr> <td> <div class="G">Laddhā khaṇaṃ atimaññeyya tampi,</div> </td> </tr> <tr> <td> <div class="G">Tāsaṃ vasaṃ asatīnaṃ na gacche.</div> </td> </tr> </table> </div></div><div class="q" id="p_23J_1140"> <div class="divNumber">327.</div> <div class="p"> <table class="singleColumn"> <tr> <td> <div class="pN">1140</div> <div class="G">Uṭṭhāhakañcepi alīnavuttiṃ,</div> </td> </tr> <tr> <td> <div class="G">Komārabhattāraṃ piyaṃ manāpaṃ;</div> </td> </tr> <tr> <td> <div class="G">Āvāsu kiccesu ca naṃ jahanti,</div> </td> </tr> <tr> <td> <div class="G">Tasmāhamitthīnaṃ na vissasāmi.</div> </td> </tr> </table> </div></div><div class="q" id="p_23J_1141"> <div class="divNumber">328.</div> <div class="p"> <table class="singleColumn"> <tr> <td> <div class="pN">1141</div> <div class="G">Na vissase icchati manti poso,</div> </td> </tr> <tr> <td> <div class="G">Na vissase rodati me sakāse;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div></div><div class="q" id="p_23J_1142"> <div class="divNumber">329.</div> <div class="p"> <table class="singleColumn"> <tr> <td> <div class="pN">1142</div> <div class="G">Na vissase sākhapurāṇasanthataṃ,</div> </td> </tr> <tr> <td> <div class="G">Na vissase mittapurāṇacoraṃ;</div> </td> </tr> <tr> <td> <div class="G">Na vissase rājānaṃ sakhā mamanti,</div> </td> </tr> <tr> <td> <div class="G">Na vissase itthi dasanna mātaraṃ.</div> </td> </tr> </table> </div></div><div class="q" id="p_23J_1143"> <div class="divNumber">330.</div> <div class="p"> <table class="singleColumn"> <tr> <td> <div class="pN">1143</div> <div class="G">Na vissase rāmakarāsu nārisu,</div> </td> </tr> <tr> <td> <div class="G">Accantasīlāsu asaññatāsu;</div> </td> </tr> <tr> <td> <div class="G">Accantapemānugatassa bhariyā,</div> </td> </tr> <tr> <td> <div class="G">Na vissase titthasamā hi nāriyo.</div> </td> </tr> </table> </div></div><div class="q" id="p_23J_1144"> <div class="divNumber">331.</div> <div class="p"> <table class="singleColumn"> <tr> <td> <div class="pN">1144</div> <div class="G">Haneyyuṃ chindeyyuṃ chedāpeyyumpi,</div> </td> </tr> <tr> <td> <div class="G">Kaṇṭhepi chetvā rudhiraṃ piveyyuṃ;</div> </td> </tr> <tr> <td> <div class="G">Mā dīnakāmāsu asaññatāsu,</div> </td> </tr> <tr> <td> <div class="G">Bhāvaṃ kare gaṅgatitthūpamāsu.</div> </td> </tr> </table> </div></div><div class="q" id="p_23J_1145"> <div class="divNumber">332.</div> <div class="p"> <table class="singleColumn"> <tr> <td> <div class="pN">1145</div> <div class="G">Musā tāsaṃ yathā saccaṃ,</div> </td> </tr> <tr> <td> <div class="G">saccaṃ tāsaṃ yathā musā;</div> </td> </tr> <tr> <td> <div class="G">Gāvo bahitiṇasseva,</div> </td> </tr> <tr> <td> <div class="G">omasanti varaṃ varaṃ.</div> </td> </tr> </table> </div></div><div class="q" id="p_23J_1146"> <div class="divNumber">333.</div> <div class="p"> <table class="singleColumn"> <tr> <td> <div class="pN">1146</div> <div class="G">Gatenetā palobhenti,</div> </td> </tr> <tr> <td> <div class="G">pekkhitena mhitena ca;</div> </td> </tr> <tr> <td> <div class="G">Athopi dunnivatthena,</div> </td> </tr> <tr> <td> <div class="G">mañjunā bhaṇitena ca.</div> </td> </tr> </table> </div></div><div class="q" id="p_23J_1147"> <div class="divNumber">334.</div> <div class="p"> <table class="singleColumn"> <tr> <td> <div class="pN">1147</div> <div class="G">Coriyo kathinā hetā,</div> </td> </tr> <tr> <td> <div class="G">vāḷā ca lapasakkharā;</div> </td> </tr> <tr> <td> <div class="G">Na tā kiñci na jānanti,</div> </td> </tr> <tr> <td> <div class="G">yaṃ manussesu vañcanaṃ.</div> </td> </tr> </table> </div></div><div class="q" id="p_23J_1148"> <div class="divNumber">335.</div> <div class="p"> <table class="singleColumn"> <tr> <td> <div class="pN">1148</div> <div class="G">Asā lokitthiyo nāma,</div> </td> </tr> <tr> <td> <div class="G">velā tāsaṃ na vijjati;</div> </td> </tr> <tr> <td> <div class="G">Sārattā ca pagabbhā ca,</div> </td> </tr> <tr> <td> <div class="G">sikhī sabbaghaso yathā.</div> </td> </tr> </table> </div></div><div class="q" id="p_23J_1149"> <div class="divNumber">336.</div> <div class="p"> <table class="singleColumn"> <tr> <td> <div class="pN">1149</div> <div class="G">Natthitthīnaṃ piyo nāma,</div> </td> </tr> <tr> <td> <div class="G">Appiyopi na vijjati;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div></div><div class="q" id="p_23J_1150"> <div class="divNumber">337.</div> <div class="p"> <table class="singleColumn"> <tr> <td> <div class="pN">1150</div> <div class="G">Natthitthīnaṃ piyo nāma,</div> </td> </tr> <tr> <td> <div class="G">appiyopi na vijjati;</div> </td> </tr> <tr> <td> <div class="G">Dhanattā paṭivallanti,</div> </td> </tr> <tr> <td> <div class="G">latāva dumanissitā.</div> </td> </tr> </table> </div></div><div class="q" id="p_23J_1151"> <div class="divNumber">338.</div> <div class="p"> <table class="singleColumn"> <tr> <td> <div class="pN">1151</div> <div class="G">Hatthibandhaṃ assabandhaṃ,</div> </td> </tr> <tr> <td> <div class="G">Gopurisañca maṇḍalaṃ;</div> </td> </tr> <tr> <td> <div class="G">Chavaḍāhakaṃ pupphachaḍḍakaṃ,</div> </td> </tr> <tr> <td> <div class="G">Sadhanamanupatanti nāriyo.</div> </td> </tr> </table> </div></div><div class="q" id="p_23J_1152"> <div class="divNumber">339.</div> <div class="p"> <table class="singleColumn"> <tr> <td> <div class="pN">1152</div> <div class="G">Kulaputtampi jahanti akiñcanaṃ,</div> </td> </tr> <tr> <td> <div class="G">Chavakasamasadisampi;</div> </td> </tr> <tr> <td> <div class="G">Anugacchanti anupatanti,</div> </td> </tr> <tr> <td> <div class="G">Dhanahetu hi nāriyo”ti.</div> </td> </tr> </table> </div></div><div class="q" id="p_23J_1153"> <div class="p"><span class="pN">1153</span>Atha khalu, bho, nārado devabrāhmaṇo ānandassa gijjharājassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div></div><div class="q" id="p_23J_1154"> <div class="divNumber">340.</div> <div class="p"> <table class="singleColumn"> <tr> <td> <div class="pN">1154</div> <div class="G">“Cattārome na pūrenti,</div> </td> </tr> <tr> <td> <div class="G">te me suṇātha bhāsato;</div> </td> </tr> <tr> <td> <div class="G">Samuddo brāhmaṇo rājā,</div> </td> </tr> <tr> <td> <div class="G">itthī cāpi dijampati.</div> </td> </tr> </table> </div></div><div class="q" id="p_23J_1155"> <div class="divNumber">341.</div> <div class="p"> <table class="singleColumn"> <tr> <td> <div class="pN">1155</div> <div class="G">Saritā sāgaraṃ yanti,</div> </td> </tr> <tr> <td> <div class="G">yā kāci pathavissitā;</div> </td> </tr> <tr> <td> <div class="G">Tā samuddaṃ na pūrenti,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div></div><div class="q" id="p_23J_1156"> <div class="divNumber">342.</div> <div class="p"> <table class="singleColumn"> <tr> <td> <div class="pN">1156</div> <div class="G">Brāhmaṇo ca adhīyāna,</div> </td> </tr> <tr> <td> <div class="G">vedamakkhānapañcamaṃ;</div> </td> </tr> <tr> <td> <div class="G">Bhiyyopi sutamiccheyya,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div></div><div class="q" id="p_23J_1157"> <div class="divNumber">343.</div> <div class="p"> <table class="singleColumn"> <tr> <td> <div class="pN">1157</div> <div class="G">Rājā ca pathaviṃ sabbaṃ,</div> </td> </tr> <tr> <td> <div class="G">sasamuddaṃ sapabbataṃ;</div> </td> </tr> <tr> <td> <div class="G">Ajjhāvasaṃ vijinitvā,</div> </td> </tr> <tr> <td> <div class="G">anantaratanocitaṃ;</div> </td> </tr> <tr> <td> <div class="G">Pāraṃ samuddaṃ pattheti,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div></div><div class="q" id="p_23J_1158"> <div class="divNumber">344.</div> <div class="p"> <table class="singleColumn"> <tr> <td> <div class="pN">1158</div> <div class="G">Ekamekāya itthiyā,</div> </td> </tr> <tr> <td> <div class="G">aṭṭhaṭṭha patino siyā;</div> </td> </tr> <tr> <td> <div class="G">Sūrā ca balavanto ca,</div> </td> </tr> <tr> <td> <div class="G">sabbakāmarasāharā;</div> </td> </tr> <tr> <td> <div class="G">Kareyya navame chandaṃ,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div></div><div class="q" id="p_23J_1159"> <div class="divNumber">345.</div> <div class="p"> <table class="singleColumn"> <tr> <td> <div class="pN">1159</div> <div class="G">Sabbitthiyo sikhiriva sabbabhakkhā,</div> </td> </tr> <tr> <td> <div class="G">Sabbitthiyo nadīriva sabbavāhī;</div> </td> </tr> <tr> <td> <div class="G">Sabbitthiyo kaṇṭakānaṃva sākhā,</div> </td> </tr> <tr> <td> <div class="G">Sabbitthiyo dhanahetu vajanti.</div> </td> </tr> </table> </div></div><div class="q" id="p_23J_1160"> <div class="divNumber">346.</div> <div class="p"> <table class="singleColumn"> <tr> <td> <div class="pN">1160</div> <div class="G">Vātañca jālena naro parāmase,</div> </td> </tr> <tr> <td> <div class="G">Osiñcaye sāgaramekapāṇinā;</div> </td> </tr> <tr> <td> <div class="G">Sakena hatthena kareyya ghosaṃ,</div> </td> </tr> <tr> <td> <div class="G">Yo sabbabhāvaṃ pamadāsu osaje.</div> </td> </tr> </table> </div></div><div class="q" id="p_23J_1161"> <div class="divNumber">347.</div> <div class="p"> <table class="singleColumn"> <tr> <td> <div class="pN">1161</div> <div class="G">Corīnaṃ bahubuddhīnaṃ,</div> </td> </tr> <tr> <td> <div class="G">yāsu saccaṃ sudullabhaṃ;</div> </td> </tr> <tr> <td> <div class="G">Thīnaṃ bhāvo durājāno,</div> </td> </tr> <tr> <td> <div class="G">macchassevodake gataṃ.</div> </td> </tr> </table> </div></div><div class="q" id="p_23J_1162"> <div class="divNumber">348.</div> <div class="p"> <table class="singleColumn"> <tr> <td> <div class="pN">1162</div> <div class="G">Analā mudusambhāsā,</div> </td> </tr> <tr> <td> <div class="G">duppūrā tā nadīsamā;</div> </td> </tr> <tr> <td> <div class="G">Sīdanti naṃ viditvāna,</div> </td> </tr> <tr> <td> <div class="G">ārakā parivajjaye.</div> </td> </tr> </table> </div></div><div class="q" id="p_23J_1163"> <div class="divNumber">349.</div> <div class="p"> <table class="singleColumn"> <tr> <td> <div class="pN">1163</div> <div class="G">Āvaṭṭanī mahāmāyā,</div> </td> </tr> <tr> <td> <div class="G">brahmacariyavikopanā;</div> </td> </tr> <tr> <td> <div class="G">Sīdanti naṃ viditvāna,</div> </td> </tr> <tr> <td> <div class="G">ārakā parivajjaye.</div> </td> </tr> </table> </div></div><div class="q" id="p_23J_1164"> <div class="divNumber">350.</div> <div class="p"> <table class="singleColumn"> <tr> <td> <div class="pN">1164</div> <div class="G">Yaṃ etā upasevanti,</div> </td> </tr> <tr> <td> <div class="G">chandasā vā dhanena vā;</div> </td> </tr> <tr> <td> <div class="G">Jātavedova saṇṭhānaṃ,</div> </td> </tr> <tr> <td> <div class="G">khippaṃ anudahanti nan”ti.</div> </td> </tr> </table> </div></div><div class="q" id="p_23J_1165"> <div class="p"><span class="pN">1165</span>Atha khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div></div><div class="q" id="p_23J_1166"> <div class="divNumber">351.</div> <div class="p"> <table class="singleColumn"> <tr> <td> <div class="pN">1166</div> <div class="G">“Sallape nisitakhaggapāṇinā,</div> </td> </tr> <tr> <td> <div class="G">Paṇḍito api pisācadosinā;</div> </td> </tr> <tr> <td> <div class="G">Uggatejamuragampi āside,</div> </td> </tr> <tr> <td> <div class="G">Eko ekāya pamadāya nālape.</div> </td> </tr> </table> </div></div><div class="q" id="p_23J_1167"> <div class="divNumber">352.</div> <div class="p"> <table class="singleColumn"> <tr> <td> <div class="pN">1167</div> <div class="G">Lokacittamathanā hi nāriyo,</div> </td> </tr> <tr> <td> <div class="G">Naccagītabhaṇitamhitāvudhā;</div> </td> </tr> <tr> <td> <div class="G">Bādhayanti anupaṭṭhitassatiṃ,</div> </td> </tr> <tr> <td> <div class="G">Dīpe rakkhasigaṇova vāṇije.</div> </td> </tr> </table> </div></div><div class="q" id="p_23J_1168"> <div class="divNumber">353.</div> <div class="p"> <table class="singleColumn"> <tr> <td> <div class="pN">1168</div> <div class="G">Natthi tāsaṃ vinayo na saṃvaro,</div> </td> </tr> <tr> <td> <div class="G">Majjamaṃsaniratā asaññatā;</div> </td> </tr> <tr> <td> <div class="G">Tā gilanti purisassa pābhataṃ,</div> </td> </tr> <tr> <td> <div class="G">Sāgareva makaraṃ timiṅgalo.</div> </td> </tr> </table> </div></div><div class="q" id="p_23J_1169"> <div class="divNumber">354.</div> <div class="p"> <table class="singleColumn"> <tr> <td> <div class="pN">1169</div> <div class="G">Pañcakāmaguṇasātagocarā,</div> </td> </tr> <tr> <td> <div class="G">Uddhatā aniyatā asaññatā;</div> </td> </tr> <tr> <td> <div class="G">Osaranti pamadā pamādinaṃ,</div> </td> </tr> <tr> <td> <div class="G">Loṇatoyavatiyaṃva āpakā.</div> </td> </tr> </table> </div></div><div class="q" id="p_23J_1170"> <div class="divNumber">355.</div> <div class="p"> <table class="singleColumn"> <tr> <td> <div class="pN">1170</div> <div class="G">Yaṃ naraṃ upalapenti nāriyo,</div> </td> </tr> <tr> <td> <div class="G">Chandasā va ratiyā dhanena vā;</div> </td> </tr> <tr> <td> <div class="G">Jātavedasadisampi tādisaṃ,</div> </td> </tr> <tr> <td> <div class="G">Rāgadosavadhiyo dahanti naṃ.</div> </td> </tr> </table> </div></div><div class="q" id="p_23J_1171"> <div class="divNumber">356.</div> <div class="p"> <table class="singleColumn"> <tr> <td> <div class="pN">1171</div> <div class="G">Aḍḍhaṃ ñatvā purisaṃ mahaddhanaṃ,</div> </td> </tr> <tr> <td> <div class="G">Osaranti sadhanā sahattanā;</div> </td> </tr> <tr> <td> <div class="G">Rattacittamativeṭhayanti naṃ,</div> </td> </tr> <tr> <td> <div class="G">Sāla māluvalatāva kānane.</div> </td> </tr> </table> </div></div><div class="q" id="p_23J_1172"> <div class="divNumber">357.</div> <div class="p"> <table class="singleColumn"> <tr> <td> <div class="pN">1172</div> <div class="G">Tā upenti vividhena chandasā,</div> </td> </tr> <tr> <td> <div class="G">Citrabimbamukhiyo alaṅkatā;</div> </td> </tr> <tr> <td> <div class="G">Uhasanti pahasanti nāriyo,</div> </td> </tr> <tr> <td> <div class="G">Sambarova satamāyakovidā.</div> </td> </tr> </table> </div></div><div class="q" id="p_23J_1173"> <div class="divNumber">358.</div> <div class="p"> <table class="singleColumn"> <tr> <td> <div class="pN">1173</div> <div class="G">Jātarūpamaṇimuttabhūsitā,</div> </td> </tr> <tr> <td> <div class="G">Sakkatā patikulesu nāriyo;</div> </td> </tr> <tr> <td> <div class="G">Rakkhitā aticaranti sāmikaṃ,</div> </td> </tr> <tr> <td> <div class="G">Dānavaṃva hadayantarassitā.</div> </td> </tr> </table> </div></div><div class="q" id="p_23J_1174"> <div class="divNumber">359.</div> <div class="p"> <table class="singleColumn"> <tr> <td> <div class="pN">1174</div> <div class="G">Tejavāpi hi naro vicakkhaṇo,</div> </td> </tr> <tr> <td> <div class="G">Sakkato bahujanassa pūjito;</div> </td> </tr> <tr> <td> <div class="G">Nārinaṃ vasagato na bhāsati,</div> </td> </tr> <tr> <td> <div class="G">Rāhunā upahatova candimā.</div> </td> </tr> </table> </div></div><div class="q" id="p_23J_1175"> <div class="divNumber">360.</div> <div class="p"> <table class="singleColumn"> <tr> <td> <div class="pN">1175</div> <div class="G">Yaṃ kareyya kupito diso disaṃ,</div> </td> </tr> <tr> <td> <div class="G">Duṭṭhacitto vasamāgataṃ ariṃ;</div> </td> </tr> <tr> <td> <div class="G">Tena bhiyyo byasanaṃ nigacchati,</div> </td> </tr> <tr> <td> <div class="G">Nārinaṃ vasagato apekkhavā.</div> </td> </tr> </table> </div></div><div class="q" id="p_23J_1176"> <div class="divNumber">361.</div> <div class="p"> <table class="singleColumn"> <tr> <td> <div class="pN">1176</div> <div class="G">Kesalūnanakhachinnatajjitā,</div> </td> </tr> <tr> <td> <div class="G">Pādapāṇikasadaṇḍatāḷitā;</div> </td> </tr> <tr> <td> <div class="G">Hīnamevupagatā hi nāriyo,</div> </td> </tr> <tr> <td> <div class="G">Tā ramanti kuṇapeva makkhikā.</div> </td> </tr> </table> </div></div><div class="q" id="p_23J_1177"> <div class="divNumber">362.</div> <div class="p"> <table class="singleColumn"> <tr> <td> <div class="pN">1177</div> <div class="G">Tā kulesu visikhantaresu vā,</div> </td> </tr> <tr> <td> <div class="G">Rājadhāninigamesu vā puna;</div> </td> </tr> <tr> <td> <div class="G">Oḍḍitaṃ namucipāsavākaraṃ,</div> </td> </tr> <tr> <td> <div class="G">Cakkhumā parivajje sukhatthiko.</div> </td> </tr> </table> </div></div><div class="q" id="p_23J_1178"> <div class="divNumber">363.</div> <div class="p"> <table class="singleColumn"> <tr> <td> <div class="pN">1178</div> <div class="G">Ossajitva kusalaṃ tapoguṇaṃ,</div> </td> </tr> <tr> <td> <div class="G">Yo anariyacaritāni mācari;</div> </td> </tr> <tr> <td> <div class="G">Devatāhi nirayaṃ nimissati,</div> </td> </tr> <tr> <td> <div class="G">Chedagāmimaṇiyaṃva vāṇijo.</div> </td> </tr> </table> </div></div><div class="q" id="p_23J_1179"> <div class="divNumber">364.</div> <div class="p"> <table class="singleColumn"> <tr> <td> <div class="pN">1179</div> <div class="G">So idha garahito parattha ca,</div> </td> </tr> <tr> <td> <div class="G">Dummatī upahato sakammunā;</div> </td> </tr> <tr> <td> <div class="G">Gacchatī aniyato gaḷāgaḷaṃ,</div> </td> </tr> <tr> <td> <div class="G">Duṭṭhagadrabharathova uppathe.</div> </td> </tr> </table> </div></div><div class="q" id="p_23J_1180"> <div class="divNumber">365.</div> <div class="p"> <table class="singleColumn"> <tr> <td> <div class="pN">1180</div> <div class="G">So upeti nirayaṃ patāpanaṃ,</div> </td> </tr> <tr> <td> <div class="G">Sattisimbalivanañca āyasaṃ;</div> </td> </tr> <tr> <td> <div class="G">Āvasitvā tiracchānayoniyaṃ,</div> </td> </tr> <tr> <td> <div class="G">Petarājavisayaṃ na muñcati.</div> </td> </tr> </table> </div></div><div class="q" id="p_23J_1181"> <div class="divNumber">366.</div> <div class="p"> <table class="singleColumn"> <tr> <td> <div class="pN">1181</div> <div class="G">Dibyakhiḍḍaratiyo ca nandane,</div> </td> </tr> <tr> <td> <div class="G">Cakkavatticaritañca mānuse;</div> </td> </tr> <tr> <td> <div class="G">Nāsayanti pamadā pamādinaṃ,</div> </td> </tr> <tr> <td> <div class="G">Duggatiñca paṭipādayanti naṃ.</div> </td> </tr> </table> </div></div><div class="q" id="p_23J_1182"> <div class="divNumber">367.</div> <div class="p"> <table class="singleColumn"> <tr> <td> <div class="pN">1182</div> <div class="G">Dibyakhiḍḍaratiyo na dullabhā,</div> </td> </tr> <tr> <td> <div class="G">Cakkavatticaritañca mānuse;</div> </td> </tr> <tr> <td> <div class="G">Soṇṇabyamhanilayā ca accharā,</div> </td> </tr> <tr> <td> <div class="G">Ye caranti pamadāhanatthikā.</div> </td> </tr> </table> </div></div><div class="q" id="p_23J_1183"> <div class="divNumber">368.</div> <div class="p"> <table class="singleColumn"> <tr> <td> <div class="pN">1183</div> <div class="G">Kāmadhātusamatikkamā gati,</div> </td> </tr> <tr> <td> <div class="G">Rūpadhātuyā bhāvo na dullabho;</div> </td> </tr> <tr> <td> <div class="G">Vītarāgavisayūpapatti yā,</div> </td> </tr> <tr> <td> <div class="G">Ye caranti pamadāhanatthikā.</div> </td> </tr> </table> </div></div><div class="q" id="p_23J_1184"> <div class="divNumber">369.</div> <div class="p"> <table class="singleColumn"> <tr> <td> <div class="pN">1184</div> <div class="G">Sabbadukkhasamatikkamaṃ sivaṃ,</div> </td> </tr> <tr> <td> <div class="G">Accantamacalitaṃ asaṅkhataṃ;</div> </td> </tr> <tr> <td> <div class="G">Nibbutehi sucihī na dullabhaṃ,</div> </td> </tr> <tr> <td> <div class="G">Ye caranti pamadāhanatthikā”ti.</div> </td> </tr> </table> </div></div><div class="q" id="p_23J_1185"> <div class="divNumber">370.</div> <div class="p"> <table class="singleColumn"> <tr> <td> <div class="pN">1185</div> <div class="G">“Kuṇālohaṃ tadā āsiṃ,</div> </td> </tr> <tr> <td> <div class="G">udāyī phussakokilo;</div> </td> </tr> <tr> <td> <div class="G">Ānando gijjharājāsi,</div> </td> </tr> <tr> <td> <div class="G">sāriputto ca nārado;</div> </td> </tr> <tr> <td> <div class="G">Parisā buddhaparisā,</div> </td> </tr> <tr> <td> <div class="G">evaṃ dhāretha jātakan”ti.</div> </td> </tr> </table> </div></div><div class="CENTER" id="p_23J_1186"><span class="pN">1186</span>Kuṇālajātakaṃ catutthaṃ.</div></div><div>
<div class="b">
<a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/21">21 Asītinipāta</a> » <a href="/tipitaka/23J/21/21.1">21.1 Cūḷahaṃsavagga</a>
</div>
<div class="i">21.1.4 Kuṇālajātaka</div>
<div class="h">Asītinipāta</div>
<div class="h">Cūḷahaṃsavagga</div>
<div class="h">Kuṇālajātaka</div>
<div class="q" id="p_23J_1063"> <div class="p">
<span class="pN">1063</span>Evamakkhāyati, evamanusūyati. Sabbosadhadharaṇidhare nekapupphamālyavitate gajagavajamahiṃsarurucamarapasadakhaggagokaṇṇasīhabyagghadīpiacchakokataracchauddārakadalimigabiḷārasasakaṇṇikānucarite ākiṇṇanelamaṇḍalamahāvarāhanāgakulakareṇusaṅghādhivuṭṭhe issamigasākhamigasarabhamigaeṇīmigavātamigapasadamigapurisālukimpurisayakkharakkhasanisevite amajjavamañjarīdharapahaṭṭhapupphaphusitaggānekapādapagaṇavitate kuraracakoravāraṇamayūraparabhatajīvañjīvakacelāvakābhiṅkārakaravīkamattavihaṅgagaṇasatatasampaghuṭṭhe añjanamanosilāharitālahiṅgulakahemarajatakanakānekadhātusatavinaddhapaṭimaṇḍitappadese evarūpe khalu, bho, ramme vanasaṇḍe kuṇālo nāma sakuṇo paṭivasati ativiya citto ativiya cittapattacchadano. </div>
</div>
<div class="q" id="p_23J_1064"> <div class="p">
<span class="pN">1064</span>Tasseva khalu, bho, kuṇālassa sakuṇassa aḍḍhuḍḍhāni itthisahassāni paricārikā dijakaññāyo, atha khalu, bho, dve dijakaññāyo kaṭṭhaṃ mukhena ḍaṃsitvā taṃ kuṇālaṃ sakuṇaṃ majjhe nisīdāpetvā uḍḍenti—  “mā naṃ kuṇālaṃ sakuṇaṃ addhānapariyāyapathe kilamatho ubbāhetthā”ti. </div>
</div>
<div class="q" id="p_23J_1065"> <div class="p">
<span class="pN">1065</span>Pañcasatā dijakaññāyo heṭṭhato heṭṭhato uḍḍenti—  “sacāyaṃ kuṇālo sakuṇo āsanā paripatissati, mayaṃ taṃ pakkhehi paṭiggahessāmā”ti. </div>
</div>
<div class="q" id="p_23J_1066"> <div class="p">
<span class="pN">1066</span>Pañcasatā dijakaññāyo uparūpari uḍḍenti—  “mā naṃ kuṇālaṃ sakuṇaṃ ātapo paritāpesī”ti. </div>
</div>
<div class="q" id="p_23J_1067"> <div class="p">
<span class="pN">1067</span>Pañcasatā pañcasatā dijakaññāyo ubhatopassena uḍḍenti—  “mā naṃ kuṇālaṃ sakuṇaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. </div>
</div>
<div class="q" id="p_23J_1068"> <div class="p">
<span class="pN">1068</span>Pañcasatā dijakaññāyo purato purato uḍḍenti—  “mā naṃ kuṇālaṃ sakuṇaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā ( ) leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ kuṇālo sakuṇo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </div>
</div>
<div class="q" id="p_23J_1069"> <div class="p">
<span class="pN">1069</span>Pañcasatā dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—  “māyaṃ kuṇālo sakuṇo āsane pariyukkaṇṭhī”ti. </div>
</div>
<div class="q" id="p_23J_1070"> <div class="p">
<span class="pN">1070</span>Pañcasatā dijakaññāyo disodisaṃ uḍḍenti anekarukkhavividhavikatiphalamāharantiyo—  “māyaṃ kuṇālo sakuṇo khudāya parikilamitthā”ti. </div>
</div>
<div class="q" id="p_23J_1071"> <div class="p">
<span class="pN">1071</span>Atha khalu, bho, tā dijakaññāyo taṃ kuṇālaṃ sakuṇaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. </div>
</div>
<div class="q" id="p_23J_1072"> <div class="p">
<span class="pN">1072</span>Atha khalu, bho, kuṇālo sakuṇo tāhi dijakaññāhi divasaṃ paribyūḷho evaṃ apasādeti—  “nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo”ti. </div>
</div>
<div class="q" id="p_23J_1073"> <div class="p">
<span class="pN">1073</span>Tasseva khalu, bho, himavato pabbatarājassa puratthimadisābhāge susukhumasunipuṇagirippabhava—  haritupayantiyo. </div>
</div>
<div class="q" id="p_23J_1074"> <div class="p">
<span class="pN">1074</span>Uppala paduma kumuda nalina satapatta sogandhika mandālaka sampativirūḷhasucigandhamanuññamāvakappadese. </div>
</div>
<div class="q" id="p_23J_1075"> <div class="p">
<span class="pN">1075</span>Kuravakamucalindaketakavedisavañjulapunnāgabakulatilakapiyakahasanasālasaḷalacampakaasokanāgarukkhatirīṭibhujapattaloddacandanoghavane kāḷāgarupadmakapiyaṅgudevadārukacocagahane kakudhakuṭajaaṅkolakaccikārakaṇikārakaṇṇikārakanaverakoraṇḍakakoviḷārakiṃsukayodhikavanamallikamanaṅgaṇamanavajjabhaṇḍisurucirabhaginimālāmalyadhare jātisumanamadhugandhikadhanutakkāritālīsatagaramusīrakoṭṭhakacchavitate atimuttakasaṅkusumitalatāvitatapaṭimaṇḍitappadese haṃsapilavakādambakāraṇḍavābhinadite vijjādharasiddhasamaṇatāpasagaṇādhivuṭṭhe varadevayakkharakkhasadānavagandhabbakinnaramahoragānuciṇṇappadese evarūpe khalu, bho, ramme vanasaṇḍe puṇṇamukho nāma phussakokilo paṭivasati ativiya madhuragiro vilāsitanayano mattakkho. </div>
</div>
<div class="q" id="p_23J_1076"> <div class="p">
<span class="pN">1076</span>Tasseva khalu, bho, puṇṇamukhassa phussakokilassa aḍḍhuḍḍhāni itthisatāni paricārikā dijakaññāyo. Atha khalu, bho, dve dijakaññāyo kaṭṭhaṃ mukhena ḍaṃsitvā taṃ puṇṇamukhaṃ phussakokilaṃ majjhe nisīdāpetvā uḍḍenti—  “mā naṃ puṇṇamukhaṃ phussakokilaṃ addhānapariyāyapathe kilamatho ubbāhetthā”ti. </div>
</div>
<div class="q" id="p_23J_1077"> <div class="p">
<span class="pN">1077</span>Paññāsa dijakaññāyo heṭṭhato heṭṭhato uḍḍenti—  “sacāyaṃ puṇṇamukho phussakokilo āsanā paripatissati, mayaṃ taṃ pakkhehi paṭiggahessāmā”ti. </div>
</div>
<div class="q" id="p_23J_1078"> <div class="p">
<span class="pN">1078</span>Paññāsa dijakaññāyo uparūpari uḍḍenti—  “mā naṃ puṇṇamukhaṃ phussakokilaṃ ātapo paritāpesī”ti. </div>
</div>
<div class="q" id="p_23J_1079"> <div class="p">
<span class="pN">1079</span>Paññāsa paññāsa dijakaññāyo ubhatopassena uḍḍenti—  “mā naṃ puṇṇamukhaṃ phussakokilaṃ sītaṃ vā uṇhaṃ vā tiṇaṃ vā rajo vā vāto vā ussāvo vā upapphusī”ti. </div>
</div>
<div class="q" id="p_23J_1080"> <div class="p">
<span class="pN">1080</span>Paññāsa dijakaññāyo purato purato uḍḍenti—  “mā naṃ puṇṇamukhaṃ phussakokilaṃ gopālakā vā pasupālakā vā tiṇahārakā vā kaṭṭhahārakā vā vanakammikā vā kaṭṭhena vā kaṭhalena vā pāṇinā vā leḍḍunā vā daṇḍena vā satthena vā sakkharāhi vā pahāraṃ adaṃsu. Māyaṃ puṇṇamukho phussakokilo gacchehi vā latāhi vā rukkhehi vā sākhāhi vā thambhehi vā pāsāṇehi vā balavantehi vā pakkhīhi saṅgamesī”ti. </div>
</div>
<div class="q" id="p_23J_1081"> <div class="p">
<span class="pN">1081</span>Paññāsa dijakaññāyo pacchato pacchato uḍḍenti saṇhāhi sakhilāhi mañjūhi madhurāhi vācāhi samudācarantiyo—  “māyaṃ puṇṇamukho phussakokilo āsane pariyukkaṇṭhī”ti. </div>
</div>
<div class="q" id="p_23J_1082"> <div class="p">
<span class="pN">1082</span>Paññāsa dijakaññāyo disodisaṃ uḍḍenti anekarukkhavividhavikatiphalamāharantiyo—  “māyaṃ puṇṇamukho phussakokilo khudāya parikilamitthā”ti. </div>
</div>
<div class="q" id="p_23J_1083"> <div class="p">
<span class="pN">1083</span>Atha khalu, bho, tā dijakaññāyo taṃ puṇṇamukhaṃ phussakokilaṃ ārāmeneva ārāmaṃ uyyāneneva uyyānaṃ nadītittheneva nadītitthaṃ pabbatasikhareneva pabbatasikharaṃ ambavaneneva ambavanaṃ jambuvaneneva jambuvanaṃ labujavaneneva labujavanaṃ nāḷikerasañcāriyeneva nāḷikerasañcāriyaṃ khippameva abhisambhonti ratitthāya. </div>
</div>
<div class="q" id="p_23J_1084"> <div class="p">
<span class="pN">1084</span>Atha khalu, bho, puṇṇamukho phussakokilo tāhi dijakaññāhi divasaṃ paribyūḷho evaṃ pasaṃsati—  “sādhu sādhu, bhaginiyo, etaṃ kho, bhaginiyo, tumhākaṃ patirūpaṃ kuladhītānaṃ, yaṃ tumhe bhattāraṃ paricareyyāthā”ti. </div>
</div>
<div class="q" id="p_23J_1085"> <div class="p">
<span class="pN">1085</span>Atha khalu, bho, puṇṇamukho phussakokilo yena kuṇālo sakuṇo tenupasaṅkami. Addasaṃsu kho kuṇālassa sakuṇassa paricārikā dijakaññāyo taṃ puṇṇamukhaṃ phussakokilaṃ dūratova āgacchantaṃ; disvāna yena puṇṇamukho phussakokilo tenupasaṅkamiṃsu; upasaṅkamitvā taṃ puṇṇamukhaṃ phussakokilaṃ etadavocuṃ—  “ayaṃ, samma puṇṇamukha, kuṇālo sakuṇo ativiya pharuso ativiya pharusavāco, appevanāma tavampi āgamma piyavācaṃ labheyyāmā”ti. “Appevanāma, bhaginiyo”ti vatvā yena kuṇālo sakuṇo tenupasaṅkami; upasaṅkamitvā kuṇālena sakuṇena saddhiṃ paṭisammoditvā ekamantaṃ nisīdi. Ekamantaṃ nisinno kho puṇṇamukho phussakokilo taṃ kuṇālaṃ sakuṇaṃ etadavoca—  “kissa tvaṃ, samma kuṇāla, itthīnaṃ sujātānaṃ kuladhītānaṃ sammāpaṭipannānaṃ micchāpaṭipannosi? Amanāpabhāṇīnampi kira, samma kuṇāla, itthīnaṃ manāpabhāṇinā bhavitabbaṃ, kimaṅga pana manāpabhāṇīnan”ti. </div>
</div>
<div class="q" id="p_23J_1086"> <div class="p">
<span class="pN">1086</span>Evaṃ vutte, kuṇālo sakuṇo taṃ puṇṇamukhaṃ phussakokilaṃ evaṃ apasādesi—  “nassa tvaṃ, samma jamma vasala, vinassa tvaṃ, samma jamma vasala, ko nu tayā viyatto jāyājinenā”ti. Evaṃ apasādito ca pana puṇṇamukho phussakokilo tatoyeva paṭinivatti. </div>
</div>
<div class="q" id="p_23J_1087"> <div class="p">
<span class="pN">1087</span>Atha khalu, bho, puṇṇamukhassa phussakokilassa aparena samayena nacirasseva kharo ābādho uppajji lohitapakkhandikā bāḷhā vedanā vattanti māraṇantikā. Atha khalu, bho, puṇṇamukhassa phussakokilassa paricārikānaṃ dijakaññānaṃ etadahosi—  “ābādhiko kho ayaṃ puṇṇamukho phussakokilo, appevanāma imamhā ābādhā vuṭṭhaheyyā”ti ekaṃ adutiyaṃ ohāya yena kuṇālo sakuṇo tenupasaṅkamiṃsu. Addasā kho kuṇālo sakuṇo tā dijakaññāyo dūratova āgacchantiyo, disvāna tā dijakaññāyo etadavoca—  “kahaṃ pana tumhaṃ vasaliyo bhattā”ti? “Ābādhiko kho, samma kuṇāla, puṇṇamukho phussakokilo appevanāma tamhā ābādhā vuṭṭhaheyyā”ti. Evaṃ vutte, kuṇālo sakuṇo tā dijakaññāyo evaṃ apasādesi—  “nassatha tumhe vasaliyo, vinassatha tumhe vasaliyo, coriyo dhuttiyo asatiyo lahucittāyo katassa appaṭikārikāyo anilo viya yenakāmaṃgamāyo”ti; vatvā yena puṇṇamukho phussakokilo tenupasaṅkami; upasaṅkamitvā taṃ puṇṇamukhaṃ phussakokilaṃ etadavoca—  “haṃ, samma, puṇṇamukhā”ti. “Haṃ, samma, kuṇālā”ti. </div>
</div>
<div class="q" id="p_23J_1088"> <div class="p">
<span class="pN">1088</span>Atha khalu, bho kuṇālo sakuṇo taṃ puṇṇamukhaṃ phussakokilaṃ pakkhehi ca mukhatuṇḍakena ca pariggahetvā vuṭṭhāpetvā nānābhesajjāni pāyāpesi. Atha khalu, bho, puṇṇamukhassa phussakokilassa so ābādho paṭippassambhīti. Atha khalu, bho, kuṇālo sakuṇo taṃ puṇṇamukhaṃ phussakokilaṃ gilānavuṭṭhitaṃ aciravuṭṭhitaṃ gelaññā etadavoca—  </div>
</div>
<div class="q" id="p_23J_1089"> <div class="p">
<span class="pN">1089</span>“Diṭṭhā mayā, samma puṇṇamukha, kaṇhā dvepitikā pañcapatikāya chaṭṭhe purise cittaṃ paṭibandhantiyā, yadidaṃ kabandhe pīṭhasappimhī”ti. Bhavati ca panuttarettha vākyaṃ—  </div>
</div>
<div class="q" id="p_23J_1090"> <div class="divNumber">290.</div> <div class="p"> <table class="singleColumn"> <tr> <td> <div class="pN">1090</div> <div class="G">“Athajjuno nakulo bhīmaseno,</div> </td> </tr> <tr> <td> <div class="G">Yudhiṭṭhilo sahadevo ca rājā;</div> </td> </tr> <tr> <td> <div class="G">Ete patī pañca maticca nārī,</div> </td> </tr> <tr> <td> <div class="G">Akāsi khujjavāmanakena pāpanti.</div> </td> </tr> </table> </div>
</div>
<div class="q" id="p_23J_1091"> <div class="p">
<span class="pN">1091</span>Diṭṭhā mayā, samma puṇṇamukha, saccatapāpī nāma samaṇī susānamajjhe vasantī catutthabhattaṃ pariṇāmayamānā surādhuttakena pāpamakāsi. </div>
</div>
<div class="q" id="p_23J_1092"> <div class="p">
<span class="pN">1092</span>Diṭṭhā mayā, samma puṇṇamukha, kākavatī nāma devī samuddamajjhe vasantī bhariyā venateyyassa naṭakuverena pāpamakāsi. </div>
</div>
<div class="q" id="p_23J_1093"> <div class="p">
<span class="pN">1093</span>Diṭṭhā mayā, samma puṇṇamukha, kuruṅgadevī nāma lomasuddarī eḷikakumāraṃ kāmayamānā chaḷaṅgakumāradhanantevāsinā pāpamakāsi. </div>
</div>
<div class="q" id="p_23J_1094"> <div class="p"> <table class="singleColumn"> <tr> <td> <div class="pN">1094</div> <div class="G">Evañhetaṃ mayā ñātaṃ,</div> </td> </tr> <tr> <td> <div class="G">Brahmadattassa mātaraṃ;</div> </td> </tr> <tr> <td> <div class="G">Ohāya kosalarājaṃ,</div> </td> </tr> <tr> <td> <div class="G">Pañcālacaṇḍena pāpamakāsi.</div> </td> </tr> </table> </div>
</div>
<div class="q" id="p_23J_1095"> <div class="divNumber">291.</div> <div class="p"> <table class="singleColumn"> <tr> <td> <div class="pN">1095</div> <div class="G">Etā ca aññā ca akaṃsu pāpaṃ,</div> </td> </tr> <tr> <td> <div class="G">Tasmāhamitthīnaṃ na vissase nappasaṃse;</div> </td> </tr> <tr> <td> <div class="G">Mahī yathā jagati samānarattā,</div> </td> </tr> <tr> <td> <div class="G">Vasundharā itarītarā patiṭṭhā;</div> </td> </tr> <tr> <td> <div class="G">Sabbasahā aphandanā akuppā,</div> </td> </tr> <tr> <td> <div class="G">Tathitthiyo tāyo na vissase naro.</div> </td> </tr> </table> </div>
</div>
<div class="q" id="p_23J_1096"> <div class="divNumber">292.</div> <div class="p"> <table class="singleColumn"> <tr> <td> <div class="pN">1096</div> <div class="G">Sīho yathā lohitamaṃsabhojano,</div> </td> </tr> <tr> <td> <div class="G">Vāḷamigo pañcāvudho suruddho;</div> </td> </tr> <tr> <td> <div class="G">Pasayhakhādī parahiṃsane rato,</div> </td> </tr> <tr> <td> <div class="G">Tathitthiyo tāyo na vissase naro.</div> </td> </tr> </table> </div>
</div>
<div class="q" id="p_23J_1097"> <div class="p">
<span class="pN">1097</span>Na khalu, samma puṇṇamukha, vesiyo nāriyo gamaniyo, na hetā bandhakiyo nāma, vadhikāyo nāma etāyo, yadidaṃ vesiyo nāriyo gamaniyoti. </div>
</div>
<div class="q" id="p_23J_1098"> <div class="p">
<span class="pN">1098</span>Coro viya veṇikatā, madirāva diddhā vāṇijo viya vācāsanthutiyo, issasiṅghamiva viparivattāyo, uragāmiva dujivhāyo, sobbhamiva paṭicchannā, pātālamiva duppūrā rakkhasī viya duttosā, yamovekantahāriyo, sikhīriva sabbabhakkhā, nadīriva sabbavāhī, anilo viya yenakāmaṃcarā, neru viya avisesakarā, visarukkho viya niccaphalitāyoti. Bhavati ca panuttarettha vākyaṃ—  </div>
</div>
<div class="q" id="p_23J_1099"> <div class="divNumber">293.</div> <div class="p"> <table class="singleColumn"> <tr> <td> <div class="pN">1099</div> <div class="G">Yathā coro yathā diddho,</div> </td> </tr> <tr> <td> <div class="G">Vāṇijova vikatthanī;</div> </td> </tr> <tr> <td> <div class="G">Issasiṅghamiva parivattā,</div> </td> </tr> <tr> <td> <div class="G">Dujivhā urago viya.</div> </td> </tr> </table> </div>
</div>
<div class="q" id="p_23J_1100"> <div class="divNumber">294.</div> <div class="p"> <table class="singleColumn"> <tr> <td> <div class="pN">1100</div> <div class="G">Sobbhamiva paṭicchannā,</div> </td> </tr> <tr> <td> <div class="G">pātālamiva duppurā;</div> </td> </tr> <tr> <td> <div class="G">Rakkhasī viya duttosā,</div> </td> </tr> <tr> <td> <div class="G">yamovekantahāriyo.</div> </td> </tr> </table> </div>
</div>
<div class="q" id="p_23J_1101"> <div class="divNumber">295.</div> <div class="p"> <table class="singleColumn"> <tr> <td> <div class="pN">1101</div> <div class="G">Yathā sikhī nadī vāto,</div> </td> </tr> <tr> <td> <div class="G">Nerunāva samāgatā;</div> </td> </tr> <tr> <td> <div class="G">Visarukkho viya niccaphalā,</div> </td> </tr> <tr> <td> <div class="G">Nāsayanti ghare bhogaṃ;</div> </td> </tr> <tr> <td> <div class="G">Ratanantakaritthiyoti.</div> </td> </tr> </table> </div>
</div>
<div class="q" id="p_23J_1102"> <div class="p">
<span class="pN">1102</span>Cattārimāni, samma puṇṇamukha, yāni vatthūni kicce jāte anatthacarāni bhavanti; tāni parakule na vāsetabbāni—  goṇaṃ dhenuṃ yānaṃ bhariyā. Cattāri etāni paṇḍito dhanāni gharā na vippavāsaye. </div>
</div>
<div class="q" id="p_23J_1103"> <div class="divNumber">296.</div> <div class="p"> <table class="singleColumn"> <tr> <td> <div class="pN">1103</div> <div class="G">Goṇaṃ dhenuñca yānañca,</div> </td> </tr> <tr> <td> <div class="G">Bhariyaṃ ñātikule na vāsaye;</div> </td> </tr> <tr> <td> <div class="G">Bhañjanti rathaṃ ayānakā,</div> </td> </tr> <tr> <td> <div class="G">Ativāhena hananti puṅgavaṃ;</div> </td> </tr> <tr> <td> <div class="G">Dohena hananti vacchakaṃ,</div> </td> </tr> <tr> <td> <div class="G">Bhariyā ñātikule padussatīti.</div> </td> </tr> </table> </div>
</div>
<div class="q" id="p_23J_1104"> <div class="p">
<span class="pN">1104</span>Cha imāni, samma puṇṇamukha, yāni vatthūni kicce jāte anatthacarāni bhavanti—  </div>
</div>
<div class="q" id="p_23J_1105"> <div class="divNumber">297.</div> <div class="p"> <table class="singleColumn"> <tr> <td> <div class="pN">1105</div> <div class="G">Aguṇaṃ dhanu ñātikule ca bhariyā,</div> </td> </tr> <tr> <td> <div class="G">Pāraṃ nāvā akkhabhaggañca yānaṃ;</div> </td> </tr> <tr> <td> <div class="G">Dūre mitto pāpasahāyako ca,</div> </td> </tr> <tr> <td> <div class="G">Kicce jāte anatthacarāni bhavanti.</div> </td> </tr> </table> </div>
</div>
<div class="q" id="p_23J_1106"> <div class="p">
<span class="pN">1106</span>Aṭṭhahi khalu, samma puṇṇamukha, ṭhānehi itthī sāmikaṃ avajānāti. Daliddatā, āturatā, jiṇṇatā, surāsoṇḍatā, muddhatā, pamattatā, sabbakiccesu anuvattanatā, sabbadhanaanuppadānena—  imehi khalu, samma puṇṇamukha, aṭṭhahi ṭhānehi itthī sāmikaṃ avajānāti. Bhavati ca panuttarettha vākyaṃ—  </div>
</div>
<div class="q" id="p_23J_1107"> <div class="divNumber">298.</div> <div class="p"> <table class="singleColumn"> <tr> <td> <div class="pN">1107</div> <div class="G">Daliddaṃ āturañcāpi,</div> </td> </tr> <tr> <td> <div class="G">jiṇṇakaṃ surasoṇḍakaṃ;</div> </td> </tr> <tr> <td> <div class="G">Pamattaṃ muddhapattañca,</div> </td> </tr> <tr> <td> <div class="G">sabbakiccesu hāpanaṃ;</div> </td> </tr> <tr> <td> <div class="G">Sabbakāmappadānena,</div> </td> </tr> <tr> <td> <div class="G">avajānāti sāmikanti.</div> </td> </tr> </table> </div>
</div>
<div class="q" id="p_23J_1108"> <div class="p">
<span class="pN">1108</span>Navahi khalu, samma puṇṇamukha, ṭhānehi itthī padosamāharati. Ārāmagamanasīlā ca hoti, uyyānagamanasīlā ca hoti, nadītitthagamanasīlā ca hoti, ñātikulagamanasīlā ca hoti, parakulagamanasīlā ca hoti, ādāsadussamaṇḍanānuyogamanuyuttasīlā ca hoti, majjapāyinī ca hoti, nillokanasīlā ca hoti, sadvāraṭhāyinī ca hoti—  imehi khalu, samma puṇṇamukha, navahi ṭhānehi itthī padosamāharatīti. Bhavati ca panuttarettha vākyaṃ—  </div>
</div>
<div class="q" id="p_23J_1109"> <div class="divNumber">299.</div> <div class="p"> <table class="singleColumn"> <tr> <td> <div class="pN">1109</div> <div class="G">Ārāmasīlā ca uyyānaṃ,</div> </td> </tr> <tr> <td> <div class="G">Nadī ñāti parakulaṃ;</div> </td> </tr> <tr> <td> <div class="G">Ādāsadussamaṇḍanamanuyuttā,</div> </td> </tr> <tr> <td> <div class="G">Yā citthī majjapāyinī.</div> </td> </tr> </table> </div>
</div>
<div class="q" id="p_23J_1110"> <div class="divNumber">300.</div> <div class="p"> <table class="singleColumn"> <tr> <td> <div class="pN">1110</div> <div class="G">Yā ca nillokanasīlā,</div> </td> </tr> <tr> <td> <div class="G">Yā ca sadvāraṭhāyinī;</div> </td> </tr> <tr> <td> <div class="G">Navahetehi ṭhānehi,</div> </td> </tr> <tr> <td> <div class="G">Padosamāharanti itthiyoti.</div> </td> </tr> </table> </div>
</div>
<div class="q" id="p_23J_1111"> <div class="p">
<span class="pN">1111</span>Cattālīsāya khalu, samma puṇṇamukha, ṭhānehi itthī purisaṃ accācarati. Vijambhati, vinamati, vilasati, vilajjati, nakhena nakhaṃ ghaṭṭeti, pādena pādaṃ akkamati, kaṭṭhena pathaviṃ vilikhati, dārakaṃ ullaṅghati ullaṅghāpeti, kīḷati kīḷāpeti, cumbati cumbāpeti, bhuñjati bhuñjāpeti, dadāti, yācati, katamanukaroti, uccaṃ bhāsati, nīcaṃ bhāsati, aviccaṃ bhāsati, viviccaṃ bhāsati, naccena gītena vāditena rodanena vilasitena vibhūsitena jagghati, pekkhati, kaṭiṃ cāleti, guyhabhaṇḍakaṃ sañcāleti, ūruṃ vivarati, ūruṃ pidahati, thanaṃ dasseti, kacchaṃ dasseti, nābhiṃ dasseti, akkhiṃ nikhanati, bhamukaṃ ukkhipati, oṭṭhaṃ upalikhati, jivhaṃ nillāleti, dussaṃ muñcati, dussaṃ paṭibandhati, sirasaṃ muñcati, sirasaṃ bandhati—  imehi khalu, samma puṇṇamukha, cattālīsāya ṭhānehi itthī purisaṃ accācarati. </div>
</div>
<div class="q" id="p_23J_1112"> <div class="p">
<span class="pN">1112</span>Pañcavīsāya khalu, samma puṇṇamukha, ṭhānehi itthī paduṭṭhā veditabbā bhavati. Sāmikassa pavāsaṃ vaṇṇeti, pavuṭṭhaṃ na sarati, āgataṃ nābhinandati, avaṇṇaṃ tassa bhaṇati, vaṇṇaṃ tassa na bhaṇati, anatthaṃ tassa carati, atthaṃ tassa na carati, akiccaṃ tassa karoti, kiccaṃ tassa na karoti, paridahitvā sayati, parammukhī nipajjati, parivattakajātā kho pana hoti kuṅkumiyajātā, dīghaṃ assasati, dukkhaṃ vedayati, uccārapassāvaṃ abhiṇhaṃ gacchati, vilomamācarati, parapurisasaddaṃ sutvā kaṇṇasotaṃ vivaramodahati, nihatabhogā kho pana hoti, paṭivissakehi santhavaṃ karoti, nikkhantapādā kho pana hoti, visikhānucārinī aticārinī kho pana hoti, niccaṃ sāmike agāravā paduṭṭhamanasaṅkappā, abhiṇhaṃ dvāre tiṭṭhati, kacchāni aṅgāni thanāni dasseti, disodisaṃ gantvā pekkhati—  imehi khalu, samma puṇṇamukha, pañcavīsāya ṭhānehi itthī paduṭṭhā veditabbā bhavati. Bhavati ca panuttarettha vākyaṃ—  </div>
</div>
<div class="q" id="p_23J_1113"> <div class="divNumber">301.</div> <div class="p"> <table class="singleColumn"> <tr> <td> <div class="pN">1113</div> <div class="G">Pavāsaṃ tassa vaṇṇeti,</div> </td> </tr> <tr> <td> <div class="G">Gataṃ tassa na socati;</div> </td> </tr> <tr> <td> <div class="G">Disvāna patimāgataṃ nābhinandati,</div> </td> </tr> <tr> <td> <div class="G">Bhattāravaṇṇaṃ na kadāci bhāsati;</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1114"> <div class="divNumber">302.</div> <div class="p"> <table class="singleColumn"> <tr> <td> <div class="pN">1114</div> <div class="G">Anatthaṃ tassa carati asaññatā,</div> </td> </tr> <tr> <td> <div class="G">Atthañca hāpeti akiccakārinī;</div> </td> </tr> <tr> <td> <div class="G">Paridahitvā sayati parammukhī,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1115"> <div class="divNumber">303.</div> <div class="p"> <table class="singleColumn"> <tr> <td> <div class="pN">1115</div> <div class="G">Parivattajātā ca bhavati kuṅkumī,</div> </td> </tr> <tr> <td> <div class="G">Dīghañca assasati dukkhavedinī;</div> </td> </tr> <tr> <td> <div class="G">Uccārapassāvamabhiṇhaṃ gacchati,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1116"> <div class="divNumber">304.</div> <div class="p"> <table class="singleColumn"> <tr> <td> <div class="pN">1116</div> <div class="G">Vilomamācarati akiccakārinī,</div> </td> </tr> <tr> <td> <div class="G">Saddaṃ nisāmeti parassa bhāsato;</div> </td> </tr> <tr> <td> <div class="G">Nihatabhogā ca karoti santhavaṃ,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1117"> <div class="divNumber">305.</div> <div class="p"> <table class="singleColumn"> <tr> <td> <div class="pN">1117</div> <div class="G">Kicchena laddhaṃ kasirābhataṃ dhanaṃ,</div> </td> </tr> <tr> <td> <div class="G">Vittaṃ vināseti dukkhena sambhataṃ;</div> </td> </tr> <tr> <td> <div class="G">Paṭivissakehi ca karoti santhavaṃ,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1118"> <div class="divNumber">306.</div> <div class="p"> <table class="singleColumn"> <tr> <td> <div class="pN">1118</div> <div class="G">Nikkhantapādā visikhānucārinī,</div> </td> </tr> <tr> <td> <div class="G">Niccañca sāmimhi paduṭṭhamānasā;</div> </td> </tr> <tr> <td> <div class="G">Aticārinī hoti apetagāravā,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1119"> <div class="divNumber">307.</div> <div class="p"> <table class="singleColumn"> <tr> <td> <div class="pN">1119</div> <div class="G">Abhikkhaṇaṃ tiṭṭhati dvāramūle,</div> </td> </tr> <tr> <td> <div class="G">Thanāni kacchāni ca dassayantī;</div> </td> </tr> <tr> <td> <div class="G">Disodisaṃ pekkhati bhantacittā,</div> </td> </tr> <tr> <td> <div class="G">Ete paduṭṭhāya bhavanti lakkhaṇā.</div> </td> </tr> </table> </div>
</div>
<div class="q" id="p_23J_1120"> <div class="divNumber">308.</div> <div class="p"> <table class="singleColumn"> <tr> <td> <div class="pN">1120</div> <div class="G">Sabbā nadī vaṅkagatī,</div> </td> </tr> <tr> <td> <div class="G">sabbe kaṭṭhamayā vanā;</div> </td> </tr> <tr> <td> <div class="G">Sabbitthiyo kare pāpaṃ,</div> </td> </tr> <tr> <td> <div class="G">labhamāne nivātake.</div> </td> </tr> </table> </div>
</div>
<div class="q" id="p_23J_1121"> <div class="divNumber">309.</div> <div class="p"> <table class="singleColumn"> <tr> <td> <div class="pN">1121</div> <div class="G">Sace labhetha khaṇaṃ vā raho vā,</div> </td> </tr> <tr> <td> <div class="G">Nivātakaṃ vāpi labhetha tādisaṃ;</div> </td> </tr> <tr> <td> <div class="G">Sabbāva itthī kayiruṃ nu pāpaṃ,</div> </td> </tr> <tr> <td> <div class="G">Aññaṃ alattha pīṭhasappināpi saddhiṃ.</div> </td> </tr> </table> </div>
</div>
<div class="q" id="p_23J_1122"> <div class="divNumber">310.</div> <div class="p"> <table class="singleColumn"> <tr> <td> <div class="pN">1122</div> <div class="G">Narānamārāmakarāsu nārisu,</div> </td> </tr> <tr> <td> <div class="G">Anekacittāsu aniggahāsu ca;</div> </td> </tr> <tr> <td> <div class="G">Sabbattha nāpītikarāpi ce siyā,</div> </td> </tr> <tr> <td> <div class="G">Na vissase titthasamā hi nāriyoti.</div> </td> </tr> </table> </div>
</div>
<div class="q" id="p_23J_1123"> <div class="divNumber">311.</div> <div class="p"> <table class="singleColumn"> <tr> <td> <div class="pN">1123</div> <div class="G">Yaṃ ve disvā kaṇḍarīkinnarānaṃ,</div> </td> </tr> <tr> <td> <div class="G">Sabbitthiyo na ramanti agāre;</div> </td> </tr> <tr> <td> <div class="G">Taṃ tādisaṃ maccaṃ cajitvā bhariyā,</div> </td> </tr> <tr> <td> <div class="G">Aññaṃ disvā purisaṃ pīṭhasappiṃ.</div> </td> </tr> </table> </div>
</div>
<div class="q" id="p_23J_1124"> <div class="divNumber">312.</div> <div class="p"> <table class="singleColumn"> <tr> <td> <div class="pN">1124</div> <div class="G">Bakassa ca bāvarikassa rañño,</div> </td> </tr> <tr> <td> <div class="G">Accantakāmānugatassa bhariyā;</div> </td> </tr> <tr> <td> <div class="G">Avācarī paṭṭhavasānugassa,</div> </td> </tr> <tr> <td> <div class="G">Kaṃ vāpi itthī nāticare tadaññaṃ.</div> </td> </tr> </table> </div>
</div>
<div class="q" id="p_23J_1125"> <div class="divNumber">313.</div> <div class="p"> <table class="singleColumn"> <tr> <td> <div class="pN">1125</div> <div class="G">Piṅgiyānī sabbalokissarassa,</div> </td> </tr> <tr> <td> <div class="G">Rañño piyā brahmadattassa bhariyā;</div> </td> </tr> <tr> <td> <div class="G">Avācarī paṭṭhavasānugassa,</div> </td> </tr> <tr> <td> <div class="G">Taṃ vāpi sā nājjhagā kāmakāminī.</div> </td> </tr> </table> </div>
</div>
<div class="q" id="p_23J_1126"> <div class="divNumber">314.</div> <div class="p"> <table class="singleColumn"> <tr> <td> <div class="pN">1126</div> <div class="G">Luddhānaṃ lahucittānaṃ,</div> </td> </tr> <tr> <td> <div class="G">Akataññūna dubbhinaṃ;</div> </td> </tr> <tr> <td> <div class="G">Nādevasatto puriso,</div> </td> </tr> <tr> <td> <div class="G">Thīnaṃ saddhātumarahati.</div> </td> </tr> </table> </div>
</div>
<div class="q" id="p_23J_1127"> <div class="divNumber">315.</div> <div class="p"> <table class="singleColumn"> <tr> <td> <div class="pN">1127</div> <div class="G">Na tā pajānanti kataṃ na kiccaṃ,</div> </td> </tr> <tr> <td> <div class="G">Na mātaraṃ pitaraṃ bhātaraṃ vā;</div> </td> </tr> <tr> <td> <div class="G">Anariyā samatikkantadhammā,</div> </td> </tr> <tr> <td> <div class="G">Sasseva cittassa vasaṃ vajanti.</div> </td> </tr> </table> </div>
</div>
<div class="q" id="p_23J_1128"> <div class="divNumber">316.</div> <div class="p"> <table class="singleColumn"> <tr> <td> <div class="pN">1128</div> <div class="G">Cirānuvuṭṭhampi piyaṃ manāpaṃ,</div> </td> </tr> <tr> <td> <div class="G">Anukampakaṃ pāṇasamampi bhattuṃ;</div> </td> </tr> <tr> <td> <div class="G">Āvāsu kiccesu ca naṃ jahanti,</div> </td> </tr> <tr> <td> <div class="G">Tasmāhamitthīnaṃ na vissasāmi.</div> </td> </tr> </table> </div>
</div>
<div class="q" id="p_23J_1129"> <div class="divNumber">317.</div> <div class="p"> <table class="singleColumn"> <tr> <td> <div class="pN">1129</div> <div class="G">Thīnañhi cittaṃ yathā vānarassa,</div> </td> </tr> <tr> <td> <div class="G">Kannappakannaṃ yathā rukkhachāyā;</div> </td> </tr> <tr> <td> <div class="G">Calācalaṃ hadayamitthiyānaṃ,</div> </td> </tr> <tr> <td> <div class="G">Cakkassa nemi viya parivattati.</div> </td> </tr> </table> </div>
</div>
<div class="q" id="p_23J_1130"> <div class="divNumber">318.</div> <div class="p"> <table class="singleColumn"> <tr> <td> <div class="pN">1130</div> <div class="G">Yadā tā passanti samekkhamānā,</div> </td> </tr> <tr> <td> <div class="G">Ādeyyarūpaṃ purisassa vittaṃ;</div> </td> </tr> <tr> <td> <div class="G">Saṇhāhi vācāhi nayanti menaṃ,</div> </td> </tr> <tr> <td> <div class="G">Kambojakā jalajeneva assaṃ.</div> </td> </tr> </table> </div>
</div>
<div class="q" id="p_23J_1131"> <div class="divNumber">319.</div> <div class="p"> <table class="singleColumn"> <tr> <td> <div class="pN">1131</div> <div class="G">Yadā na passanti samekkhamānā,</div> </td> </tr> <tr> <td> <div class="G">Ādeyyarūpaṃ purisassa vittaṃ;</div> </td> </tr> <tr> <td> <div class="G">Samantato naṃ parivajjayanti,</div> </td> </tr> <tr> <td> <div class="G">Tiṇṇo nadīpāragatova kullaṃ.</div> </td> </tr> </table> </div>
</div>
<div class="q" id="p_23J_1132"> <div class="divNumber">320.</div> <div class="p"> <table class="singleColumn"> <tr> <td> <div class="pN">1132</div> <div class="G">Silesūpamā sikhiriva sabbabhakkhā,</div> </td> </tr> <tr> <td> <div class="G">Tikkhamāyā nadīriva sīghasotā;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div>
</div>
<div class="q" id="p_23J_1133"> <div class="divNumber">321.</div> <div class="p"> <table class="singleColumn"> <tr> <td> <div class="pN">1133</div> <div class="G">Na tā ekassa na dvinnaṃ,</div> </td> </tr> <tr> <td> <div class="G">āpaṇova pasārito;</div> </td> </tr> <tr> <td> <div class="G">Yo tā mayhanti maññeyya,</div> </td> </tr> <tr> <td> <div class="G">vātaṃ jālena bādhaye.</div> </td> </tr> </table> </div>
</div>
<div class="q" id="p_23J_1134"> <div class="divNumber">322.</div> <div class="p"> <table class="singleColumn"> <tr> <td> <div class="pN">1134</div> <div class="G">Yathā nadī ca pantho ca,</div> </td> </tr> <tr> <td> <div class="G">pānāgāraṃ sabhā papā;</div> </td> </tr> <tr> <td> <div class="G">Evaṃ lokitthiyo nāma,</div> </td> </tr> <tr> <td> <div class="G">velā tāsaṃ na vijjati.</div> </td> </tr> </table> </div>
</div>
<div class="q" id="p_23J_1135"> <div class="divNumber">323.</div> <div class="p"> <table class="singleColumn"> <tr> <td> <div class="pN">1135</div> <div class="G">Ghatāsanasamā etā,</div> </td> </tr> <tr> <td> <div class="G">kaṇhasappasirūpamā;</div> </td> </tr> <tr> <td> <div class="G">Gāvo bahitiṇasseva,</div> </td> </tr> <tr> <td> <div class="G">omasanti varaṃ varaṃ.</div> </td> </tr> </table> </div>
</div>
<div class="q" id="p_23J_1136"> <div class="divNumber">324.</div> <div class="p"> <table class="singleColumn"> <tr> <td> <div class="pN">1136</div> <div class="G">Ghatāsanaṃ kuñjaraṃ kaṇhasappaṃ,</div> </td> </tr> <tr> <td> <div class="G">Muddhābhisittaṃ pamadā ca sabbā;</div> </td> </tr> <tr> <td> <div class="G">Ete naro niccayato bhajetha,</div> </td> </tr> <tr> <td> <div class="G">Tesaṃ have dubbidu sabbabhāvo.</div> </td> </tr> </table> </div>
</div>
<div class="q" id="p_23J_1137"> <div class="divNumber">325.</div> <div class="p"> <table class="singleColumn"> <tr> <td> <div class="pN">1137</div> <div class="G">Naccantavaṇṇā na bahūna kantā,</div> </td> </tr> <tr> <td> <div class="G">Na dakkhiṇā pamadā sevitabbā;</div> </td> </tr> <tr> <td> <div class="G">Na parassa bhariyā na dhanassa hetu,</div> </td> </tr> <tr> <td> <div class="G">Etitthiyo pañca na sevitabbā”.</div> </td> </tr> </table> </div>
</div>
<div class="q" id="p_23J_1138"> <div class="p">
<span class="pN">1138</span>Atha khalu, bho, ānando gijjharājā kuṇālassa sakuṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div>
</div>
<div class="q" id="p_23J_1139"> <div class="divNumber">326.</div> <div class="p"> <table class="singleColumn"> <tr> <td> <div class="pN">1139</div> <div class="G">“Puṇṇampi cemaṃ pathaviṃ dhanena,</div> </td> </tr> <tr> <td> <div class="G">Dajjitthiyā puriso sammatāya;</div> </td> </tr> <tr> <td> <div class="G">Laddhā khaṇaṃ atimaññeyya tampi,</div> </td> </tr> <tr> <td> <div class="G">Tāsaṃ vasaṃ asatīnaṃ na gacche.</div> </td> </tr> </table> </div>
</div>
<div class="q" id="p_23J_1140"> <div class="divNumber">327.</div> <div class="p"> <table class="singleColumn"> <tr> <td> <div class="pN">1140</div> <div class="G">Uṭṭhāhakañcepi alīnavuttiṃ,</div> </td> </tr> <tr> <td> <div class="G">Komārabhattāraṃ piyaṃ manāpaṃ;</div> </td> </tr> <tr> <td> <div class="G">Āvāsu kiccesu ca naṃ jahanti,</div> </td> </tr> <tr> <td> <div class="G">Tasmāhamitthīnaṃ na vissasāmi.</div> </td> </tr> </table> </div>
</div>
<div class="q" id="p_23J_1141"> <div class="divNumber">328.</div> <div class="p"> <table class="singleColumn"> <tr> <td> <div class="pN">1141</div> <div class="G">Na vissase icchati manti poso,</div> </td> </tr> <tr> <td> <div class="G">Na vissase rodati me sakāse;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div>
</div>
<div class="q" id="p_23J_1142"> <div class="divNumber">329.</div> <div class="p"> <table class="singleColumn"> <tr> <td> <div class="pN">1142</div> <div class="G">Na vissase sākhapurāṇasanthataṃ,</div> </td> </tr> <tr> <td> <div class="G">Na vissase mittapurāṇacoraṃ;</div> </td> </tr> <tr> <td> <div class="G">Na vissase rājānaṃ sakhā mamanti,</div> </td> </tr> <tr> <td> <div class="G">Na vissase itthi dasanna mātaraṃ.</div> </td> </tr> </table> </div>
</div>
<div class="q" id="p_23J_1143"> <div class="divNumber">330.</div> <div class="p"> <table class="singleColumn"> <tr> <td> <div class="pN">1143</div> <div class="G">Na vissase rāmakarāsu nārisu,</div> </td> </tr> <tr> <td> <div class="G">Accantasīlāsu asaññatāsu;</div> </td> </tr> <tr> <td> <div class="G">Accantapemānugatassa bhariyā,</div> </td> </tr> <tr> <td> <div class="G">Na vissase titthasamā hi nāriyo.</div> </td> </tr> </table> </div>
</div>
<div class="q" id="p_23J_1144"> <div class="divNumber">331.</div> <div class="p"> <table class="singleColumn"> <tr> <td> <div class="pN">1144</div> <div class="G">Haneyyuṃ chindeyyuṃ chedāpeyyumpi,</div> </td> </tr> <tr> <td> <div class="G">Kaṇṭhepi chetvā rudhiraṃ piveyyuṃ;</div> </td> </tr> <tr> <td> <div class="G">Mā dīnakāmāsu asaññatāsu,</div> </td> </tr> <tr> <td> <div class="G">Bhāvaṃ kare gaṅgatitthūpamāsu.</div> </td> </tr> </table> </div>
</div>
<div class="q" id="p_23J_1145"> <div class="divNumber">332.</div> <div class="p"> <table class="singleColumn"> <tr> <td> <div class="pN">1145</div> <div class="G">Musā tāsaṃ yathā saccaṃ,</div> </td> </tr> <tr> <td> <div class="G">saccaṃ tāsaṃ yathā musā;</div> </td> </tr> <tr> <td> <div class="G">Gāvo bahitiṇasseva,</div> </td> </tr> <tr> <td> <div class="G">omasanti varaṃ varaṃ.</div> </td> </tr> </table> </div>
</div>
<div class="q" id="p_23J_1146"> <div class="divNumber">333.</div> <div class="p"> <table class="singleColumn"> <tr> <td> <div class="pN">1146</div> <div class="G">Gatenetā palobhenti,</div> </td> </tr> <tr> <td> <div class="G">pekkhitena mhitena ca;</div> </td> </tr> <tr> <td> <div class="G">Athopi dunnivatthena,</div> </td> </tr> <tr> <td> <div class="G">mañjunā bhaṇitena ca.</div> </td> </tr> </table> </div>
</div>
<div class="q" id="p_23J_1147"> <div class="divNumber">334.</div> <div class="p"> <table class="singleColumn"> <tr> <td> <div class="pN">1147</div> <div class="G">Coriyo kathinā hetā,</div> </td> </tr> <tr> <td> <div class="G">vāḷā ca lapasakkharā;</div> </td> </tr> <tr> <td> <div class="G">Na tā kiñci na jānanti,</div> </td> </tr> <tr> <td> <div class="G">yaṃ manussesu vañcanaṃ.</div> </td> </tr> </table> </div>
</div>
<div class="q" id="p_23J_1148"> <div class="divNumber">335.</div> <div class="p"> <table class="singleColumn"> <tr> <td> <div class="pN">1148</div> <div class="G">Asā lokitthiyo nāma,</div> </td> </tr> <tr> <td> <div class="G">velā tāsaṃ na vijjati;</div> </td> </tr> <tr> <td> <div class="G">Sārattā ca pagabbhā ca,</div> </td> </tr> <tr> <td> <div class="G">sikhī sabbaghaso yathā.</div> </td> </tr> </table> </div>
</div>
<div class="q" id="p_23J_1149"> <div class="divNumber">336.</div> <div class="p"> <table class="singleColumn"> <tr> <td> <div class="pN">1149</div> <div class="G">Natthitthīnaṃ piyo nāma,</div> </td> </tr> <tr> <td> <div class="G">Appiyopi na vijjati;</div> </td> </tr> <tr> <td> <div class="G">Sevanti hetā piyamappiyañca,</div> </td> </tr> <tr> <td> <div class="G">Nāvā yathā orakūlaṃ parañca.</div> </td> </tr> </table> </div>
</div>
<div class="q" id="p_23J_1150"> <div class="divNumber">337.</div> <div class="p"> <table class="singleColumn"> <tr> <td> <div class="pN">1150</div> <div class="G">Natthitthīnaṃ piyo nāma,</div> </td> </tr> <tr> <td> <div class="G">appiyopi na vijjati;</div> </td> </tr> <tr> <td> <div class="G">Dhanattā paṭivallanti,</div> </td> </tr> <tr> <td> <div class="G">latāva dumanissitā.</div> </td> </tr> </table> </div>
</div>
<div class="q" id="p_23J_1151"> <div class="divNumber">338.</div> <div class="p"> <table class="singleColumn"> <tr> <td> <div class="pN">1151</div> <div class="G">Hatthibandhaṃ assabandhaṃ,</div> </td> </tr> <tr> <td> <div class="G">Gopurisañca maṇḍalaṃ;</div> </td> </tr> <tr> <td> <div class="G">Chavaḍāhakaṃ pupphachaḍḍakaṃ,</div> </td> </tr> <tr> <td> <div class="G">Sadhanamanupatanti nāriyo.</div> </td> </tr> </table> </div>
</div>
<div class="q" id="p_23J_1152"> <div class="divNumber">339.</div> <div class="p"> <table class="singleColumn"> <tr> <td> <div class="pN">1152</div> <div class="G">Kulaputtampi jahanti akiñcanaṃ,</div> </td> </tr> <tr> <td> <div class="G">Chavakasamasadisampi;</div> </td> </tr> <tr> <td> <div class="G">Anugacchanti anupatanti,</div> </td> </tr> <tr> <td> <div class="G">Dhanahetu hi nāriyo”ti.</div> </td> </tr> </table> </div>
</div>
<div class="q" id="p_23J_1153"> <div class="p">
<span class="pN">1153</span>Atha khalu, bho, nārado devabrāhmaṇo ānandassa gijjharājassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div>
</div>
<div class="q" id="p_23J_1154"> <div class="divNumber">340.</div> <div class="p"> <table class="singleColumn"> <tr> <td> <div class="pN">1154</div> <div class="G">“Cattārome na pūrenti,</div> </td> </tr> <tr> <td> <div class="G">te me suṇātha bhāsato;</div> </td> </tr> <tr> <td> <div class="G">Samuddo brāhmaṇo rājā,</div> </td> </tr> <tr> <td> <div class="G">itthī cāpi dijampati.</div> </td> </tr> </table> </div>
</div>
<div class="q" id="p_23J_1155"> <div class="divNumber">341.</div> <div class="p"> <table class="singleColumn"> <tr> <td> <div class="pN">1155</div> <div class="G">Saritā sāgaraṃ yanti,</div> </td> </tr> <tr> <td> <div class="G">yā kāci pathavissitā;</div> </td> </tr> <tr> <td> <div class="G">Tā samuddaṃ na pūrenti,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div>
</div>
<div class="q" id="p_23J_1156"> <div class="divNumber">342.</div> <div class="p"> <table class="singleColumn"> <tr> <td> <div class="pN">1156</div> <div class="G">Brāhmaṇo ca adhīyāna,</div> </td> </tr> <tr> <td> <div class="G">vedamakkhānapañcamaṃ;</div> </td> </tr> <tr> <td> <div class="G">Bhiyyopi sutamiccheyya,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div>
</div>
<div class="q" id="p_23J_1157"> <div class="divNumber">343.</div> <div class="p"> <table class="singleColumn"> <tr> <td> <div class="pN">1157</div> <div class="G">Rājā ca pathaviṃ sabbaṃ,</div> </td> </tr> <tr> <td> <div class="G">sasamuddaṃ sapabbataṃ;</div> </td> </tr> <tr> <td> <div class="G">Ajjhāvasaṃ vijinitvā,</div> </td> </tr> <tr> <td> <div class="G">anantaratanocitaṃ;</div> </td> </tr> <tr> <td> <div class="G">Pāraṃ samuddaṃ pattheti,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div>
</div>
<div class="q" id="p_23J_1158"> <div class="divNumber">344.</div> <div class="p"> <table class="singleColumn"> <tr> <td> <div class="pN">1158</div> <div class="G">Ekamekāya itthiyā,</div> </td> </tr> <tr> <td> <div class="G">aṭṭhaṭṭha patino siyā;</div> </td> </tr> <tr> <td> <div class="G">Sūrā ca balavanto ca,</div> </td> </tr> <tr> <td> <div class="G">sabbakāmarasāharā;</div> </td> </tr> <tr> <td> <div class="G">Kareyya navame chandaṃ,</div> </td> </tr> <tr> <td> <div class="G">ūnattā hi na pūrati.</div> </td> </tr> </table> </div>
</div>
<div class="q" id="p_23J_1159"> <div class="divNumber">345.</div> <div class="p"> <table class="singleColumn"> <tr> <td> <div class="pN">1159</div> <div class="G">Sabbitthiyo sikhiriva sabbabhakkhā,</div> </td> </tr> <tr> <td> <div class="G">Sabbitthiyo nadīriva sabbavāhī;</div> </td> </tr> <tr> <td> <div class="G">Sabbitthiyo kaṇṭakānaṃva sākhā,</div> </td> </tr> <tr> <td> <div class="G">Sabbitthiyo dhanahetu vajanti.</div> </td> </tr> </table> </div>
</div>
<div class="q" id="p_23J_1160"> <div class="divNumber">346.</div> <div class="p"> <table class="singleColumn"> <tr> <td> <div class="pN">1160</div> <div class="G">Vātañca jālena naro parāmase,</div> </td> </tr> <tr> <td> <div class="G">Osiñcaye sāgaramekapāṇinā;</div> </td> </tr> <tr> <td> <div class="G">Sakena hatthena kareyya ghosaṃ,</div> </td> </tr> <tr> <td> <div class="G">Yo sabbabhāvaṃ pamadāsu osaje.</div> </td> </tr> </table> </div>
</div>
<div class="q" id="p_23J_1161"> <div class="divNumber">347.</div> <div class="p"> <table class="singleColumn"> <tr> <td> <div class="pN">1161</div> <div class="G">Corīnaṃ bahubuddhīnaṃ,</div> </td> </tr> <tr> <td> <div class="G">yāsu saccaṃ sudullabhaṃ;</div> </td> </tr> <tr> <td> <div class="G">Thīnaṃ bhāvo durājāno,</div> </td> </tr> <tr> <td> <div class="G">macchassevodake gataṃ.</div> </td> </tr> </table> </div>
</div>
<div class="q" id="p_23J_1162"> <div class="divNumber">348.</div> <div class="p"> <table class="singleColumn"> <tr> <td> <div class="pN">1162</div> <div class="G">Analā mudusambhāsā,</div> </td> </tr> <tr> <td> <div class="G">duppūrā tā nadīsamā;</div> </td> </tr> <tr> <td> <div class="G">Sīdanti naṃ viditvāna,</div> </td> </tr> <tr> <td> <div class="G">ārakā parivajjaye.</div> </td> </tr> </table> </div>
</div>
<div class="q" id="p_23J_1163"> <div class="divNumber">349.</div> <div class="p"> <table class="singleColumn"> <tr> <td> <div class="pN">1163</div> <div class="G">Āvaṭṭanī mahāmāyā,</div> </td> </tr> <tr> <td> <div class="G">brahmacariyavikopanā;</div> </td> </tr> <tr> <td> <div class="G">Sīdanti naṃ viditvāna,</div> </td> </tr> <tr> <td> <div class="G">ārakā parivajjaye.</div> </td> </tr> </table> </div>
</div>
<div class="q" id="p_23J_1164"> <div class="divNumber">350.</div> <div class="p"> <table class="singleColumn"> <tr> <td> <div class="pN">1164</div> <div class="G">Yaṃ etā upasevanti,</div> </td> </tr> <tr> <td> <div class="G">chandasā vā dhanena vā;</div> </td> </tr> <tr> <td> <div class="G">Jātavedova saṇṭhānaṃ,</div> </td> </tr> <tr> <td> <div class="G">khippaṃ anudahanti nan”ti.</div> </td> </tr> </table> </div>
</div>
<div class="q" id="p_23J_1165"> <div class="p">
<span class="pN">1165</span>Atha khalu, bho, kuṇālo sakuṇo nāradassa devabrāhmaṇassa ādimajjhakathāpariyosānaṃ viditvā tāyaṃ velāyaṃ imā gāthāyo abhāsi—  </div>
</div>
<div class="q" id="p_23J_1166"> <div class="divNumber">351.</div> <div class="p"> <table class="singleColumn"> <tr> <td> <div class="pN">1166</div> <div class="G">“Sallape nisitakhaggapāṇinā,</div> </td> </tr> <tr> <td> <div class="G">Paṇḍito api pisācadosinā;</div> </td> </tr> <tr> <td> <div class="G">Uggatejamuragampi āside,</div> </td> </tr> <tr> <td> <div class="G">Eko ekāya pamadāya nālape.</div> </td> </tr> </table> </div>
</div>
<div class="q" id="p_23J_1167"> <div class="divNumber">352.</div> <div class="p"> <table class="singleColumn"> <tr> <td> <div class="pN">1167</div> <div class="G">Lokacittamathanā hi nāriyo,</div> </td> </tr> <tr> <td> <div class="G">Naccagītabhaṇitamhitāvudhā;</div> </td> </tr> <tr> <td> <div class="G">Bādhayanti anupaṭṭhitassatiṃ,</div> </td> </tr> <tr> <td> <div class="G">Dīpe rakkhasigaṇova vāṇije.</div> </td> </tr> </table> </div>
</div>
<div class="q" id="p_23J_1168"> <div class="divNumber">353.</div> <div class="p"> <table class="singleColumn"> <tr> <td> <div class="pN">1168</div> <div class="G">Natthi tāsaṃ vinayo na saṃvaro,</div> </td> </tr> <tr> <td> <div class="G">Majjamaṃsaniratā asaññatā;</div> </td> </tr> <tr> <td> <div class="G">Tā gilanti purisassa pābhataṃ,</div> </td> </tr> <tr> <td> <div class="G">Sāgareva makaraṃ timiṅgalo.</div> </td> </tr> </table> </div>
</div>
<div class="q" id="p_23J_1169"> <div class="divNumber">354.</div> <div class="p"> <table class="singleColumn"> <tr> <td> <div class="pN">1169</div> <div class="G">Pañcakāmaguṇasātagocarā,</div> </td> </tr> <tr> <td> <div class="G">Uddhatā aniyatā asaññatā;</div> </td> </tr> <tr> <td> <div class="G">Osaranti pamadā pamādinaṃ,</div> </td> </tr> <tr> <td> <div class="G">Loṇatoyavatiyaṃva āpakā.</div> </td> </tr> </table> </div>
</div>
<div class="q" id="p_23J_1170"> <div class="divNumber">355.</div> <div class="p"> <table class="singleColumn"> <tr> <td> <div class="pN">1170</div> <div class="G">Yaṃ naraṃ upalapenti nāriyo,</div> </td> </tr> <tr> <td> <div class="G">Chandasā va ratiyā dhanena vā;</div> </td> </tr> <tr> <td> <div class="G">Jātavedasadisampi tādisaṃ,</div> </td> </tr> <tr> <td> <div class="G">Rāgadosavadhiyo dahanti naṃ.</div> </td> </tr> </table> </div>
</div>
<div class="q" id="p_23J_1171"> <div class="divNumber">356.</div> <div class="p"> <table class="singleColumn"> <tr> <td> <div class="pN">1171</div> <div class="G">Aḍḍhaṃ ñatvā purisaṃ mahaddhanaṃ,</div> </td> </tr> <tr> <td> <div class="G">Osaranti sadhanā sahattanā;</div> </td> </tr> <tr> <td> <div class="G">Rattacittamativeṭhayanti naṃ,</div> </td> </tr> <tr> <td> <div class="G">Sāla māluvalatāva kānane.</div> </td> </tr> </table> </div>
</div>
<div class="q" id="p_23J_1172"> <div class="divNumber">357.</div> <div class="p"> <table class="singleColumn"> <tr> <td> <div class="pN">1172</div> <div class="G">Tā upenti vividhena chandasā,</div> </td> </tr> <tr> <td> <div class="G">Citrabimbamukhiyo alaṅkatā;</div> </td> </tr> <tr> <td> <div class="G">Uhasanti pahasanti nāriyo,</div> </td> </tr> <tr> <td> <div class="G">Sambarova satamāyakovidā.</div> </td> </tr> </table> </div>
</div>
<div class="q" id="p_23J_1173"> <div class="divNumber">358.</div> <div class="p"> <table class="singleColumn"> <tr> <td> <div class="pN">1173</div> <div class="G">Jātarūpamaṇimuttabhūsitā,</div> </td> </tr> <tr> <td> <div class="G">Sakkatā patikulesu nāriyo;</div> </td> </tr> <tr> <td> <div class="G">Rakkhitā aticaranti sāmikaṃ,</div> </td> </tr> <tr> <td> <div class="G">Dānavaṃva hadayantarassitā.</div> </td> </tr> </table> </div>
</div>
<div class="q" id="p_23J_1174"> <div class="divNumber">359.</div> <div class="p"> <table class="singleColumn"> <tr> <td> <div class="pN">1174</div> <div class="G">Tejavāpi hi naro vicakkhaṇo,</div> </td> </tr> <tr> <td> <div class="G">Sakkato bahujanassa pūjito;</div> </td> </tr> <tr> <td> <div class="G">Nārinaṃ vasagato na bhāsati,</div> </td> </tr> <tr> <td> <div class="G">Rāhunā upahatova candimā.</div> </td> </tr> </table> </div>
</div>
<div class="q" id="p_23J_1175"> <div class="divNumber">360.</div> <div class="p"> <table class="singleColumn"> <tr> <td> <div class="pN">1175</div> <div class="G">Yaṃ kareyya kupito diso disaṃ,</div> </td> </tr> <tr> <td> <div class="G">Duṭṭhacitto vasamāgataṃ ariṃ;</div> </td> </tr> <tr> <td> <div class="G">Tena bhiyyo byasanaṃ nigacchati,</div> </td> </tr> <tr> <td> <div class="G">Nārinaṃ vasagato apekkhavā.</div> </td> </tr> </table> </div>
</div>
<div class="q" id="p_23J_1176"> <div class="divNumber">361.</div> <div class="p"> <table class="singleColumn"> <tr> <td> <div class="pN">1176</div> <div class="G">Kesalūnanakhachinnatajjitā,</div> </td> </tr> <tr> <td> <div class="G">Pādapāṇikasadaṇḍatāḷitā;</div> </td> </tr> <tr> <td> <div class="G">Hīnamevupagatā hi nāriyo,</div> </td> </tr> <tr> <td> <div class="G">Tā ramanti kuṇapeva makkhikā.</div> </td> </tr> </table> </div>
</div>
<div class="q" id="p_23J_1177"> <div class="divNumber">362.</div> <div class="p"> <table class="singleColumn"> <tr> <td> <div class="pN">1177</div> <div class="G">Tā kulesu visikhantaresu vā,</div> </td> </tr> <tr> <td> <div class="G">Rājadhāninigamesu vā puna;</div> </td> </tr> <tr> <td> <div class="G">Oḍḍitaṃ namucipāsavākaraṃ,</div> </td> </tr> <tr> <td> <div class="G">Cakkhumā parivajje sukhatthiko.</div> </td> </tr> </table> </div>
</div>
<div class="q" id="p_23J_1178"> <div class="divNumber">363.</div> <div class="p"> <table class="singleColumn"> <tr> <td> <div class="pN">1178</div> <div class="G">Ossajitva kusalaṃ tapoguṇaṃ,</div> </td> </tr> <tr> <td> <div class="G">Yo anariyacaritāni mācari;</div> </td> </tr> <tr> <td> <div class="G">Devatāhi nirayaṃ nimissati,</div> </td> </tr> <tr> <td> <div class="G">Chedagāmimaṇiyaṃva vāṇijo.</div> </td> </tr> </table> </div>
</div>
<div class="q" id="p_23J_1179"> <div class="divNumber">364.</div> <div class="p"> <table class="singleColumn"> <tr> <td> <div class="pN">1179</div> <div class="G">So idha garahito parattha ca,</div> </td> </tr> <tr> <td> <div class="G">Dummatī upahato sakammunā;</div> </td> </tr> <tr> <td> <div class="G">Gacchatī aniyato gaḷāgaḷaṃ,</div> </td> </tr> <tr> <td> <div class="G">Duṭṭhagadrabharathova uppathe.</div> </td> </tr> </table> </div>
</div>
<div class="q" id="p_23J_1180"> <div class="divNumber">365.</div> <div class="p"> <table class="singleColumn"> <tr> <td> <div class="pN">1180</div> <div class="G">So upeti nirayaṃ patāpanaṃ,</div> </td> </tr> <tr> <td> <div class="G">Sattisimbalivanañca āyasaṃ;</div> </td> </tr> <tr> <td> <div class="G">Āvasitvā tiracchānayoniyaṃ,</div> </td> </tr> <tr> <td> <div class="G">Petarājavisayaṃ na muñcati.</div> </td> </tr> </table> </div>
</div>
<div class="q" id="p_23J_1181"> <div class="divNumber">366.</div> <div class="p"> <table class="singleColumn"> <tr> <td> <div class="pN">1181</div> <div class="G">Dibyakhiḍḍaratiyo ca nandane,</div> </td> </tr> <tr> <td> <div class="G">Cakkavatticaritañca mānuse;</div> </td> </tr> <tr> <td> <div class="G">Nāsayanti pamadā pamādinaṃ,</div> </td> </tr> <tr> <td> <div class="G">Duggatiñca paṭipādayanti naṃ.</div> </td> </tr> </table> </div>
</div>
<div class="q" id="p_23J_1182"> <div class="divNumber">367.</div> <div class="p"> <table class="singleColumn"> <tr> <td> <div class="pN">1182</div> <div class="G">Dibyakhiḍḍaratiyo na dullabhā,</div> </td> </tr> <tr> <td> <div class="G">Cakkavatticaritañca mānuse;</div> </td> </tr> <tr> <td> <div class="G">Soṇṇabyamhanilayā ca accharā,</div> </td> </tr> <tr> <td> <div class="G">Ye caranti pamadāhanatthikā.</div> </td> </tr> </table> </div>
</div>
<div class="q" id="p_23J_1183"> <div class="divNumber">368.</div> <div class="p"> <table class="singleColumn"> <tr> <td> <div class="pN">1183</div> <div class="G">Kāmadhātusamatikkamā gati,</div> </td> </tr> <tr> <td> <div class="G">Rūpadhātuyā bhāvo na dullabho;</div> </td> </tr> <tr> <td> <div class="G">Vītarāgavisayūpapatti yā,</div> </td> </tr> <tr> <td> <div class="G">Ye caranti pamadāhanatthikā.</div> </td> </tr> </table> </div>
</div>
<div class="q" id="p_23J_1184"> <div class="divNumber">369.</div> <div class="p"> <table class="singleColumn"> <tr> <td> <div class="pN">1184</div> <div class="G">Sabbadukkhasamatikkamaṃ sivaṃ,</div> </td> </tr> <tr> <td> <div class="G">Accantamacalitaṃ asaṅkhataṃ;</div> </td> </tr> <tr> <td> <div class="G">Nibbutehi sucihī na dullabhaṃ,</div> </td> </tr> <tr> <td> <div class="G">Ye caranti pamadāhanatthikā”ti.</div> </td> </tr> </table> </div>
</div>
<div class="q" id="p_23J_1185"> <div class="divNumber">370.</div> <div class="p"> <table class="singleColumn"> <tr> <td> <div class="pN">1185</div> <div class="G">“Kuṇālohaṃ tadā āsiṃ,</div> </td> </tr> <tr> <td> <div class="G">udāyī phussakokilo;</div> </td> </tr> <tr> <td> <div class="G">Ānando gijjharājāsi,</div> </td> </tr> <tr> <td> <div class="G">sāriputto ca nārado;</div> </td> </tr> <tr> <td> <div class="G">Parisā buddhaparisā,</div> </td> </tr> <tr> <td> <div class="G">evaṃ dhāretha jātakan”ti.</div> </td> </tr> </table> </div>
</div>
<div class="CENTER" id="p_23J_1186">
<span class="pN">1186</span>Kuṇālajātakaṃ catutthaṃ.</div>
</div>
