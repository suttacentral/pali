<div><div class="b"><a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/16">16 Vīsatinipāta</a> » <a href="/tipitaka/19Th1/16/16.1">16.1 Paṭhamavagga</a></div><div class="i">16.1.3 Telakānittheragāthā</div><div class="h">Vīsatinipāta</div><div class="h">Paṭhamavagga</div><div class="h">Telakānittheragāthā</div><div class="q" id="p_19Th1_1085"> <div class="divNumber">747.</div> <div class="p"> <table class="singleColumn"> <tr> <td> <div class="pN">1085</div> <div class="G">“Cirarattaṃ vatātāpī,</div> </td> </tr> <tr> <td> <div class="G">dhammaṃ anuvicintayaṃ;</div> </td> </tr> <tr> <td> <div class="G">Samaṃ cittassa nālatthaṃ,</div> </td> </tr> <tr> <td> <div class="G">pucchaṃ samaṇabrāhmaṇe.</div> </td> </tr> </table> </div></div><div class="q" id="p_19Th1_1086"> <div class="divNumber">748.</div> <div class="p"> <table class="singleColumn"> <tr> <td> <div class="pN">1086</div> <div class="G">‘Ko so pāraṅgato loke,</div> </td> </tr> <tr> <td> <div class="G">ko patto amatogadhaṃ;</div> </td> </tr> <tr> <td> <div class="G">Kassa dhammaṃ paṭicchāmi,</div> </td> </tr> <tr> <td> <div class="G">paramatthavijānanaṃ’.</div> </td> </tr> </table> </div></div><div class="q" id="p_19Th1_1087"> <div class="divNumber">749.</div> <div class="p"> <table class="singleColumn"> <tr> <td> <div class="pN">1087</div> <div class="G">Antovaṅkagato āsi,</div> </td> </tr> <tr> <td> <div class="G">macchova ghasamāmisaṃ;</div> </td> </tr> <tr> <td> <div class="G">Baddho mahindapāsena,</div> </td> </tr> <tr> <td> <div class="G">vepacityasuro yathā.</div> </td> </tr> </table> </div></div><div class="q" id="p_19Th1_1088"> <div class="divNumber">750.</div> <div class="p"> <table class="singleColumn"> <tr> <td> <div class="pN">1088</div> <div class="G">Añchāmi naṃ na muñcāmi,</div> </td> </tr> <tr> <td> <div class="G">asmā sokapariddavā;</div> </td> </tr> <tr> <td> <div class="G">Ko me bandhaṃ muñcaṃ loke,</div> </td> </tr> <tr> <td> <div class="G">sambodhiṃ vedayissati.</div> </td> </tr> </table> </div></div><div class="q" id="p_19Th1_1089"> <div class="divNumber">751.</div> <div class="p"> <table class="singleColumn"> <tr> <td> <div class="pN">1089</div> <div class="G">Samaṇaṃ brāhmaṇaṃ vā kaṃ,</div> </td> </tr> <tr> <td> <div class="G">ādisantaṃ pabhaṅgunaṃ;</div> </td> </tr> <tr> <td> <div class="G">Kassa dhammaṃ paṭicchāmi,</div> </td> </tr> <tr> <td> <div class="G">jarāmaccupavāhanaṃ.</div> </td> </tr> </table> </div></div><div class="q" id="p_19Th1_1090"> <div class="divNumber">752.</div> <div class="p"> <table class="singleColumn"> <tr> <td> <div class="pN">1090</div> <div class="G">Vicikicchākaṅkhāganthitaṃ,</div> </td> </tr> <tr> <td> <div class="G">sārambhabalasaññutaṃ;</div> </td> </tr> <tr> <td> <div class="G">Kodhappattamanatthaddhaṃ,</div> </td> </tr> <tr> <td> <div class="G">abhijappappadāraṇaṃ.</div> </td> </tr> </table> </div></div><div class="q" id="p_19Th1_1091"> <div class="divNumber">753.</div> <div class="p"> <table class="singleColumn"> <tr> <td> <div class="pN">1091</div> <div class="G">Taṇhādhanusamuṭṭhānaṃ,</div> </td> </tr> <tr> <td> <div class="G">dve ca pannarasāyutaṃ;</div> </td> </tr> <tr> <td> <div class="G">Passa orasikaṃ bāḷhaṃ,</div> </td> </tr> <tr> <td> <div class="G">bhetvāna yadi tiṭṭhati.</div> </td> </tr> </table> </div></div><div class="q" id="p_19Th1_1092"> <div class="divNumber">754.</div> <div class="p"> <table class="singleColumn"> <tr> <td> <div class="pN">1092</div> <div class="G">Anudiṭṭhīnaṃ appahānaṃ,</div> </td> </tr> <tr> <td> <div class="G">saṅkappaparatejitaṃ;</div> </td> </tr> <tr> <td> <div class="G">Tena viddho pavedhāmi,</div> </td> </tr> <tr> <td> <div class="G">pattaṃva māluteritaṃ.</div> </td> </tr> </table> </div></div><div class="q" id="p_19Th1_1093"> <div class="divNumber">755.</div> <div class="p"> <table class="singleColumn"> <tr> <td> <div class="pN">1093</div> <div class="G">Ajjhattaṃ me samuṭṭhāya,</div> </td> </tr> <tr> <td> <div class="G">khippaṃ paccati māmakaṃ;</div> </td> </tr> <tr> <td> <div class="G">Chaphassāyatanī kāyo,</div> </td> </tr> <tr> <td> <div class="G">yattha sarati sabbadā.</div> </td> </tr> </table> </div></div><div class="q" id="p_19Th1_1094"> <div class="divNumber">756.</div> <div class="p"> <table class="singleColumn"> <tr> <td> <div class="pN">1094</div> <div class="G">Taṃ na passāmi tekicchaṃ,</div> </td> </tr> <tr> <td> <div class="G">yo metaṃ sallamuddhare;</div> </td> </tr> <tr> <td> <div class="G">Nānārajjena satthena,</div> </td> </tr> <tr> <td> <div class="G">nāññena vicikicchitaṃ.</div> </td> </tr> </table> </div></div><div class="q" id="p_19Th1_1095"> <div class="divNumber">757.</div> <div class="p"> <table class="singleColumn"> <tr> <td> <div class="pN">1095</div> <div class="G">Ko me asattho avaṇo,</div> </td> </tr> <tr> <td> <div class="G">Sallamabbhantarapassayaṃ;</div> </td> </tr> <tr> <td> <div class="G">Ahiṃsaṃ sabbagattāni,</div> </td> </tr> <tr> <td> <div class="G">Sallaṃ me uddharissati.</div> </td> </tr> </table> </div></div><div class="q" id="p_19Th1_1096"> <div class="divNumber">758.</div> <div class="p"> <table class="singleColumn"> <tr> <td> <div class="pN">1096</div> <div class="G">Dhammappati hi so seṭṭho,</div> </td> </tr> <tr> <td> <div class="G">visadosappavāhako;</div> </td> </tr> <tr> <td> <div class="G">Gambhīre patitassa me,</div> </td> </tr> <tr> <td> <div class="G">thalaṃ pāṇiñca dassaye.</div> </td> </tr> </table> </div></div><div class="q" id="p_19Th1_1097"> <div class="divNumber">759.</div> <div class="p"> <table class="singleColumn"> <tr> <td> <div class="pN">1097</div> <div class="G">Rahadehamasmi ogāḷho,</div> </td> </tr> <tr> <td> <div class="G">ahāriyarajamattike;</div> </td> </tr> <tr> <td> <div class="G">Māyāusūyasārambha,</div> </td> </tr> <tr> <td> <div class="G">thinamiddhamapatthaṭe.</div> </td> </tr> </table> </div></div><div class="q" id="p_19Th1_1098"> <div class="divNumber">760.</div> <div class="p"> <table class="singleColumn"> <tr> <td> <div class="pN">1098</div> <div class="G">Uddhaccameghathanitaṃ,</div> </td> </tr> <tr> <td> <div class="G">saṃyojanavalāhakaṃ;</div> </td> </tr> <tr> <td> <div class="G">Vāhā vahanti kuddiṭṭhiṃ,</div> </td> </tr> <tr> <td> <div class="G">saṅkappā rāganissitā.</div> </td> </tr> </table> </div></div><div class="q" id="p_19Th1_1099"> <div class="divNumber">761.</div> <div class="p"> <table class="singleColumn"> <tr> <td> <div class="pN">1099</div> <div class="G">Savanti sabbadhi sotā,</div> </td> </tr> <tr> <td> <div class="G">latā ubbhijja tiṭṭhati;</div> </td> </tr> <tr> <td> <div class="G">Te sote ko nivāreyya,</div> </td> </tr> <tr> <td> <div class="G">taṃ lataṃ ko hi checchati.</div> </td> </tr> </table> </div></div><div class="q" id="p_19Th1_1100"> <div class="divNumber">762.</div> <div class="p"> <table class="singleColumn"> <tr> <td> <div class="pN">1100</div> <div class="G">Velaṃ karotha bhaddante,</div> </td> </tr> <tr> <td> <div class="G">sotānaṃ sannivāraṇaṃ;</div> </td> </tr> <tr> <td> <div class="G">Mā te manomayo soto,</div> </td> </tr> <tr> <td> <div class="G">rukkhaṃva sahasā luve.</div> </td> </tr> </table> </div></div><div class="q" id="p_19Th1_1101"> <div class="divNumber">763.</div> <div class="p"> <table class="singleColumn"> <tr> <td> <div class="pN">1101</div> <div class="G">Evaṃ me bhayajātassa,</div> </td> </tr> <tr> <td> <div class="G">apārā pāramesato;</div> </td> </tr> <tr> <td> <div class="G">Tāṇo paññāvudho satthā,</div> </td> </tr> <tr> <td> <div class="G">isisaṃghanisevito.</div> </td> </tr> </table> </div></div><div class="q" id="p_19Th1_1102"> <div class="divNumber">764.</div> <div class="p"> <table class="singleColumn"> <tr> <td> <div class="pN">1102</div> <div class="G">Sopāṇaṃ sugataṃ suddhaṃ,</div> </td> </tr> <tr> <td> <div class="G">dhammasāramayaṃ daḷhaṃ;</div> </td> </tr> <tr> <td> <div class="G">Pādāsi vuyhamānassa,</div> </td> </tr> <tr> <td> <div class="G">‘mā bhāyī’ti ca mabravi.</div> </td> </tr> </table> </div></div><div class="q" id="p_19Th1_1103"> <div class="divNumber">765.</div> <div class="p"> <table class="singleColumn"> <tr> <td> <div class="pN">1103</div> <div class="G">Satipaṭṭhānapāsādaṃ,</div> </td> </tr> <tr> <td> <div class="G">āruyha paccavekkhisaṃ;</div> </td> </tr> <tr> <td> <div class="G">Yaṃ taṃ pubbe amaññissaṃ,</div> </td> </tr> <tr> <td> <div class="G">sakkāyābhirataṃ pajaṃ.</div> </td> </tr> </table> </div></div><div class="q" id="p_19Th1_1104"> <div class="divNumber">766.</div> <div class="p"> <table class="singleColumn"> <tr> <td> <div class="pN">1104</div> <div class="G">Yadā ca maggamaddakkhiṃ,</div> </td> </tr> <tr> <td> <div class="G">nāvāya abhirūhanaṃ;</div> </td> </tr> <tr> <td> <div class="G">Anadhiṭṭhāya attānaṃ,</div> </td> </tr> <tr> <td> <div class="G">titthamaddakkhimuttamaṃ.</div> </td> </tr> </table> </div></div><div class="q" id="p_19Th1_1105"> <div class="divNumber">767.</div> <div class="p"> <table class="singleColumn"> <tr> <td> <div class="pN">1105</div> <div class="G">Sallaṃ attasamuṭṭhānaṃ,</div> </td> </tr> <tr> <td> <div class="G">bhavanettippabhāvitaṃ;</div> </td> </tr> <tr> <td> <div class="G">Etesaṃ appavattāya,</div> </td> </tr> <tr> <td> <div class="G">desesi maggamuttamaṃ.</div> </td> </tr> </table> </div></div><div class="q" id="p_19Th1_1106"> <div class="divNumber">768.</div> <div class="p"> <table class="singleColumn"> <tr> <td> <div class="pN">1106</div> <div class="G">Dīgharattānusayitaṃ,</div> </td> </tr> <tr> <td> <div class="G">cirarattamadhiṭṭhitaṃ;</div> </td> </tr> <tr> <td> <div class="G">Buddho mepānudī ganthaṃ,</div> </td> </tr> <tr> <td> <div class="G">visadosappavāhano”ti.</div> </td> </tr> </table> </div></div><div class="CENTER" id="p_19Th1_1107"><span class="pN">1107</span>… Telakāni thero… .</div></div><div>
<div class="b">
<a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/16">16 Vīsatinipāta</a> » <a href="/tipitaka/19Th1/16/16.1">16.1 Paṭhamavagga</a>
</div>
<div class="i">16.1.3 Telakānittheragāthā</div>
<div class="h">Vīsatinipāta</div>
<div class="h">Paṭhamavagga</div>
<div class="h">Telakānittheragāthā</div>
<div class="q" id="p_19Th1_1085"> <div class="divNumber">747.</div> <div class="p"> <table class="singleColumn"> <tr> <td> <div class="pN">1085</div> <div class="G">“Cirarattaṃ vatātāpī,</div> </td> </tr> <tr> <td> <div class="G">dhammaṃ anuvicintayaṃ;</div> </td> </tr> <tr> <td> <div class="G">Samaṃ cittassa nālatthaṃ,</div> </td> </tr> <tr> <td> <div class="G">pucchaṃ samaṇabrāhmaṇe.</div> </td> </tr> </table> </div>
</div>
<div class="q" id="p_19Th1_1086"> <div class="divNumber">748.</div> <div class="p"> <table class="singleColumn"> <tr> <td> <div class="pN">1086</div> <div class="G">‘Ko so pāraṅgato loke,</div> </td> </tr> <tr> <td> <div class="G">ko patto amatogadhaṃ;</div> </td> </tr> <tr> <td> <div class="G">Kassa dhammaṃ paṭicchāmi,</div> </td> </tr> <tr> <td> <div class="G">paramatthavijānanaṃ’.</div> </td> </tr> </table> </div>
</div>
<div class="q" id="p_19Th1_1087"> <div class="divNumber">749.</div> <div class="p"> <table class="singleColumn"> <tr> <td> <div class="pN">1087</div> <div class="G">Antovaṅkagato āsi,</div> </td> </tr> <tr> <td> <div class="G">macchova ghasamāmisaṃ;</div> </td> </tr> <tr> <td> <div class="G">Baddho mahindapāsena,</div> </td> </tr> <tr> <td> <div class="G">vepacityasuro yathā.</div> </td> </tr> </table> </div>
</div>
<div class="q" id="p_19Th1_1088"> <div class="divNumber">750.</div> <div class="p"> <table class="singleColumn"> <tr> <td> <div class="pN">1088</div> <div class="G">Añchāmi naṃ na muñcāmi,</div> </td> </tr> <tr> <td> <div class="G">asmā sokapariddavā;</div> </td> </tr> <tr> <td> <div class="G">Ko me bandhaṃ muñcaṃ loke,</div> </td> </tr> <tr> <td> <div class="G">sambodhiṃ vedayissati.</div> </td> </tr> </table> </div>
</div>
<div class="q" id="p_19Th1_1089"> <div class="divNumber">751.</div> <div class="p"> <table class="singleColumn"> <tr> <td> <div class="pN">1089</div> <div class="G">Samaṇaṃ brāhmaṇaṃ vā kaṃ,</div> </td> </tr> <tr> <td> <div class="G">ādisantaṃ pabhaṅgunaṃ;</div> </td> </tr> <tr> <td> <div class="G">Kassa dhammaṃ paṭicchāmi,</div> </td> </tr> <tr> <td> <div class="G">jarāmaccupavāhanaṃ.</div> </td> </tr> </table> </div>
</div>
<div class="q" id="p_19Th1_1090"> <div class="divNumber">752.</div> <div class="p"> <table class="singleColumn"> <tr> <td> <div class="pN">1090</div> <div class="G">Vicikicchākaṅkhāganthitaṃ,</div> </td> </tr> <tr> <td> <div class="G">sārambhabalasaññutaṃ;</div> </td> </tr> <tr> <td> <div class="G">Kodhappattamanatthaddhaṃ,</div> </td> </tr> <tr> <td> <div class="G">abhijappappadāraṇaṃ.</div> </td> </tr> </table> </div>
</div>
<div class="q" id="p_19Th1_1091"> <div class="divNumber">753.</div> <div class="p"> <table class="singleColumn"> <tr> <td> <div class="pN">1091</div> <div class="G">Taṇhādhanusamuṭṭhānaṃ,</div> </td> </tr> <tr> <td> <div class="G">dve ca pannarasāyutaṃ;</div> </td> </tr> <tr> <td> <div class="G">Passa orasikaṃ bāḷhaṃ,</div> </td> </tr> <tr> <td> <div class="G">bhetvāna yadi tiṭṭhati.</div> </td> </tr> </table> </div>
</div>
<div class="q" id="p_19Th1_1092"> <div class="divNumber">754.</div> <div class="p"> <table class="singleColumn"> <tr> <td> <div class="pN">1092</div> <div class="G">Anudiṭṭhīnaṃ appahānaṃ,</div> </td> </tr> <tr> <td> <div class="G">saṅkappaparatejitaṃ;</div> </td> </tr> <tr> <td> <div class="G">Tena viddho pavedhāmi,</div> </td> </tr> <tr> <td> <div class="G">pattaṃva māluteritaṃ.</div> </td> </tr> </table> </div>
</div>
<div class="q" id="p_19Th1_1093"> <div class="divNumber">755.</div> <div class="p"> <table class="singleColumn"> <tr> <td> <div class="pN">1093</div> <div class="G">Ajjhattaṃ me samuṭṭhāya,</div> </td> </tr> <tr> <td> <div class="G">khippaṃ paccati māmakaṃ;</div> </td> </tr> <tr> <td> <div class="G">Chaphassāyatanī kāyo,</div> </td> </tr> <tr> <td> <div class="G">yattha sarati sabbadā.</div> </td> </tr> </table> </div>
</div>
<div class="q" id="p_19Th1_1094"> <div class="divNumber">756.</div> <div class="p"> <table class="singleColumn"> <tr> <td> <div class="pN">1094</div> <div class="G">Taṃ na passāmi tekicchaṃ,</div> </td> </tr> <tr> <td> <div class="G">yo metaṃ sallamuddhare;</div> </td> </tr> <tr> <td> <div class="G">Nānārajjena satthena,</div> </td> </tr> <tr> <td> <div class="G">nāññena vicikicchitaṃ.</div> </td> </tr> </table> </div>
</div>
<div class="q" id="p_19Th1_1095"> <div class="divNumber">757.</div> <div class="p"> <table class="singleColumn"> <tr> <td> <div class="pN">1095</div> <div class="G">Ko me asattho avaṇo,</div> </td> </tr> <tr> <td> <div class="G">Sallamabbhantarapassayaṃ;</div> </td> </tr> <tr> <td> <div class="G">Ahiṃsaṃ sabbagattāni,</div> </td> </tr> <tr> <td> <div class="G">Sallaṃ me uddharissati.</div> </td> </tr> </table> </div>
</div>
<div class="q" id="p_19Th1_1096"> <div class="divNumber">758.</div> <div class="p"> <table class="singleColumn"> <tr> <td> <div class="pN">1096</div> <div class="G">Dhammappati hi so seṭṭho,</div> </td> </tr> <tr> <td> <div class="G">visadosappavāhako;</div> </td> </tr> <tr> <td> <div class="G">Gambhīre patitassa me,</div> </td> </tr> <tr> <td> <div class="G">thalaṃ pāṇiñca dassaye.</div> </td> </tr> </table> </div>
</div>
<div class="q" id="p_19Th1_1097"> <div class="divNumber">759.</div> <div class="p"> <table class="singleColumn"> <tr> <td> <div class="pN">1097</div> <div class="G">Rahadehamasmi ogāḷho,</div> </td> </tr> <tr> <td> <div class="G">ahāriyarajamattike;</div> </td> </tr> <tr> <td> <div class="G">Māyāusūyasārambha,</div> </td> </tr> <tr> <td> <div class="G">thinamiddhamapatthaṭe.</div> </td> </tr> </table> </div>
</div>
<div class="q" id="p_19Th1_1098"> <div class="divNumber">760.</div> <div class="p"> <table class="singleColumn"> <tr> <td> <div class="pN">1098</div> <div class="G">Uddhaccameghathanitaṃ,</div> </td> </tr> <tr> <td> <div class="G">saṃyojanavalāhakaṃ;</div> </td> </tr> <tr> <td> <div class="G">Vāhā vahanti kuddiṭṭhiṃ,</div> </td> </tr> <tr> <td> <div class="G">saṅkappā rāganissitā.</div> </td> </tr> </table> </div>
</div>
<div class="q" id="p_19Th1_1099"> <div class="divNumber">761.</div> <div class="p"> <table class="singleColumn"> <tr> <td> <div class="pN">1099</div> <div class="G">Savanti sabbadhi sotā,</div> </td> </tr> <tr> <td> <div class="G">latā ubbhijja tiṭṭhati;</div> </td> </tr> <tr> <td> <div class="G">Te sote ko nivāreyya,</div> </td> </tr> <tr> <td> <div class="G">taṃ lataṃ ko hi checchati.</div> </td> </tr> </table> </div>
</div>
<div class="q" id="p_19Th1_1100"> <div class="divNumber">762.</div> <div class="p"> <table class="singleColumn"> <tr> <td> <div class="pN">1100</div> <div class="G">Velaṃ karotha bhaddante,</div> </td> </tr> <tr> <td> <div class="G">sotānaṃ sannivāraṇaṃ;</div> </td> </tr> <tr> <td> <div class="G">Mā te manomayo soto,</div> </td> </tr> <tr> <td> <div class="G">rukkhaṃva sahasā luve.</div> </td> </tr> </table> </div>
</div>
<div class="q" id="p_19Th1_1101"> <div class="divNumber">763.</div> <div class="p"> <table class="singleColumn"> <tr> <td> <div class="pN">1101</div> <div class="G">Evaṃ me bhayajātassa,</div> </td> </tr> <tr> <td> <div class="G">apārā pāramesato;</div> </td> </tr> <tr> <td> <div class="G">Tāṇo paññāvudho satthā,</div> </td> </tr> <tr> <td> <div class="G">isisaṃghanisevito.</div> </td> </tr> </table> </div>
</div>
<div class="q" id="p_19Th1_1102"> <div class="divNumber">764.</div> <div class="p"> <table class="singleColumn"> <tr> <td> <div class="pN">1102</div> <div class="G">Sopāṇaṃ sugataṃ suddhaṃ,</div> </td> </tr> <tr> <td> <div class="G">dhammasāramayaṃ daḷhaṃ;</div> </td> </tr> <tr> <td> <div class="G">Pādāsi vuyhamānassa,</div> </td> </tr> <tr> <td> <div class="G">‘mā bhāyī’ti ca mabravi.</div> </td> </tr> </table> </div>
</div>
<div class="q" id="p_19Th1_1103"> <div class="divNumber">765.</div> <div class="p"> <table class="singleColumn"> <tr> <td> <div class="pN">1103</div> <div class="G">Satipaṭṭhānapāsādaṃ,</div> </td> </tr> <tr> <td> <div class="G">āruyha paccavekkhisaṃ;</div> </td> </tr> <tr> <td> <div class="G">Yaṃ taṃ pubbe amaññissaṃ,</div> </td> </tr> <tr> <td> <div class="G">sakkāyābhirataṃ pajaṃ.</div> </td> </tr> </table> </div>
</div>
<div class="q" id="p_19Th1_1104"> <div class="divNumber">766.</div> <div class="p"> <table class="singleColumn"> <tr> <td> <div class="pN">1104</div> <div class="G">Yadā ca maggamaddakkhiṃ,</div> </td> </tr> <tr> <td> <div class="G">nāvāya abhirūhanaṃ;</div> </td> </tr> <tr> <td> <div class="G">Anadhiṭṭhāya attānaṃ,</div> </td> </tr> <tr> <td> <div class="G">titthamaddakkhimuttamaṃ.</div> </td> </tr> </table> </div>
</div>
<div class="q" id="p_19Th1_1105"> <div class="divNumber">767.</div> <div class="p"> <table class="singleColumn"> <tr> <td> <div class="pN">1105</div> <div class="G">Sallaṃ attasamuṭṭhānaṃ,</div> </td> </tr> <tr> <td> <div class="G">bhavanettippabhāvitaṃ;</div> </td> </tr> <tr> <td> <div class="G">Etesaṃ appavattāya,</div> </td> </tr> <tr> <td> <div class="G">desesi maggamuttamaṃ.</div> </td> </tr> </table> </div>
</div>
<div class="q" id="p_19Th1_1106"> <div class="divNumber">768.</div> <div class="p"> <table class="singleColumn"> <tr> <td> <div class="pN">1106</div> <div class="G">Dīgharattānusayitaṃ,</div> </td> </tr> <tr> <td> <div class="G">cirarattamadhiṭṭhitaṃ;</div> </td> </tr> <tr> <td> <div class="G">Buddho mepānudī ganthaṃ,</div> </td> </tr> <tr> <td> <div class="G">visadosappavāhano”ti.</div> </td> </tr> </table> </div>
</div>
<div class="CENTER" id="p_19Th1_1107">
<span class="pN">1107</span>… Telakāni thero… .</div>
</div>
