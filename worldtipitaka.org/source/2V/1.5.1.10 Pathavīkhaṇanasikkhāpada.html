<div><div class="b"><a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.5">1.5 Pācittiyakaṇḍa</a> » <a href="/tipitaka/2V/1/1.5/1.5.1">1.5.1 Musāvādavagga</a></div><div class="i">1.5.1.10 Pathavīkhaṇanasikkhāpada</div><div class="h">
Mahāvibhaṅga
</div>
<div class="h">
Pācittiyakaṇḍa
</div>
<div class="h">
Musāvādavagga
</div>
<div class="h">
Pathavīkhaṇanasikkhāpada
</div>
<div class="q" id="p_2V_321">
<div class="divNumber">
84.
</div>
<div class="p">
<span class="pN">321</span>Tena samayena buddho bhagavā āḷaviyaṃ viharati aggāḷave cetiye. Tena kho pana samayena āḷavakā bhikkhū navakammaṃ karontā pathaviṃ khaṇantipi khaṇāpentipi. Manussā ujjhāyanti khiyyanti vipācenti—  “kathañhi nāma samaṇā sakyaputtiyā pathaviṃ khaṇissantipi khaṇāpessantipi. Ekindriyaṃ samaṇā sakyaputtiyā jīvaṃ viheṭhentī”ti.
</div>
</div>
<div class="q" id="p_2V_322">
<div class="p">
<span class="pN">322</span>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āḷavakā bhikkhū pathaviṃ khaṇissantipi khaṇāpessantipī”ti…pe…  “saccaṃ kira tumhe, bhikkhave, pathaviṃ khaṇathapi khaṇāpethapī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tumhe, moghapurisā, pathaviṃ khaṇissathapi khaṇāpessathapi. Jīvasaññino hi, moghapurisā, manussā pathaviyā. Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— 
</div>
</div>
<div class="q" id="p_2V_323">
<div class="divNumber">
85.
</div>
<div class="p">
<span class="pN">323</span><span class="bold">“Yo pana bhikkhu pathaviṃ khaṇeyya vā khaṇāpeyya vā, pācittiyan”</span>ti. (<span class="italic">10</span>:<span class="bold">59</span>)
</div>
</div>
<div class="q" id="p_2V_324">
<div class="divNumber">
86.
</div>
<div class="p">
<span class="pN">324</span><span class="bold">Yo panā</span>ti yo yādiso…pe…  <span class="bold">bhikkhū</span>ti…pe…  ayaṃ imasmiṃ atthe adhippeto bhikkhūti.
</div>
</div>
<div class="q" id="p_2V_325">
<div class="p">
<span class="pN">325</span><span class="bold">Pathavī</span> nāma dve pathaviyo—  jātā ca pathavī ajātā ca pathavī.
</div>
</div>
<div class="q" id="p_2V_326">
<div class="p">
<span class="pN">326</span><span class="bold">Jātā</span> nāma pathavī—  suddhapaṃsu suddhamattikā appapāsāṇā appasakkharā appakaṭhalā appamarumbā appavālikā, yebhuyyenapaṃsukā, yebhuyyenamattikā. Adaḍḍhāpi vuccati jātā pathavī. Yopi paṃsupuñjo vā mattikāpuñjo vā atirekacātumāsaṃ ovaṭṭho, ayampi vuccati jātā pathavī.
</div>
</div>
<div class="q" id="p_2V_327">
<div class="p">
<span class="pN">327</span><span class="bold">Ajātā</span> nāma pathavī—  suddhapāsāṇā suddhasakkharā suddhakaṭhalā suddhamarumbā suddhavālikā appapaṃsukā appamattikā, yebhuyyenapāsāṇā, yebhuyyenasakkharā, yebhuyyenakaṭhalā, yebhuyyenamarumbā, yebhuyyenavālikā. Daḍḍhāpi vuccati ajātā pathavī. Yopi paṃsupuñjo vā mattikāpuñjo vā omakacātumāsaṃ ovaṭṭho, ayampi vuccati ajātā pathavī.
</div>
</div>
<div class="q" id="p_2V_328">
<div class="p">
<span class="pN">328</span><span class="bold">Khaṇeyyā</span>ti sayaṃ khaṇati, āpatti pācittiyassa.
</div>
</div>
<div class="q" id="p_2V_329">
<div class="p">
<span class="pN">329</span><span class="bold">Khaṇāpeyyā</span>ti aññaṃ āṇāpeti, āpatti pācittiyassa. Sakiṃ āṇatto bahukampi khaṇati, āpatti pācittiyassa.
</div>
</div>
<div class="q" id="p_2V_330">
<div class="divNumber">
87.
</div>
<div class="p">
<span class="pN">330</span>Pathaviyā pathavisaññī khaṇati vā khaṇāpeti vā, bhindati vā bhedāpeti vā, dahati vā dahāpeti vā, āpatti pācittiyassa.
</div>
</div>
<div class="q" id="p_2V_331">
<div class="p">
<span class="pN">331</span>Pathaviyā vematiko khaṇati vā khaṇāpeti vā, bhindati vā bhedāpeti vā, dahati vā dahāpeti vā, āpatti dukkaṭassa.
</div>
</div>
<div class="q" id="p_2V_332">
<div class="p">
<span class="pN">332</span>Pathaviyā apathavisaññī khaṇati vā khaṇāpeti vā, bhindati vā bhedāpeti vā, dahati vā dahāpeti vā, anāpatti.
</div>
</div>
<div class="q" id="p_2V_333">
<div class="p">
<span class="pN">333</span>Apathaviyā pathavisaññī, āpatti dukkaṭassa. Apathaviyā vematiko, āpatti dukkaṭassa. Apathaviyā apathavisaññī, anāpatti.
</div>
</div>
<div class="q" id="p_2V_334">
<div class="divNumber">
88.
</div>
<div class="p">
<span class="pN">334</span>Anāpatti—  “imaṃ jāna, imaṃ dehi, imaṃ āhara, iminā attho, imaṃ kappiyaṃ karohī”ti bhaṇati, asañcicca, asatiyā, ajānantassa, ummattakassa, ādikammikassāti.
</div>
</div>
<div class="CENTER" id="p_2V_335">
<span class="pN">335</span>Pathavīkhaṇanasikkhāpadaṃ niṭṭhitaṃ dasamaṃ.<br>
Musāvādavaggo paṭhamo.
</div>
<div class="SUMMARY" id="p_2V_336">
<span class="pN">336</span><span class="firstLetter">T</span>assuddānaṃ
</div>
<div class="q" id="p_2V_337">
<div class="p">
<table class="singleColumn">
	<tbody>
		<tr>
			<td>
			<div class="pN">
			337
			</div>
			<div class="G">
			Musā omasapesuññaṃ,
			</div>
			</td>
		</tr>
		<tr>
			<td>
			<div class="G">
			padaseyyāya ve duve;
			</div>
			</td>
		</tr>
		<tr>
			<td>
			<div class="G">
			Aññatra viññunā bhūtā,
			</div>
			</td>
		</tr>
		<tr>
			<td>
			<div class="G">
			duṭṭhullāpatti khaṇanāti.
			</div>
			</td>
		</tr>
	</tbody>
</table>
</div>
</div>
</div><div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.5">1.5 Pācittiyakaṇḍa</a> » <a href="/tipitaka/2V/1/1.5/1.5.1">1.5.1 Musāvādavagga</a>
</div>
<div class="i">1.5.1.10 Pathavīkhaṇanasikkhāpada</div>
<div class="h">
Mahāvibhaṅga
</div>
<div class="h">
Pācittiyakaṇḍa
</div>
<div class="h">
Musāvādavagga
</div>
<div class="h">
Pathavīkhaṇanasikkhāpada
</div>
<div class="q" id="p_2V_321">
<div class="divNumber">
84.
</div>
<div class="p">
<span class="pN">321</span>Tena samayena buddho bhagavā āḷaviyaṃ viharati aggāḷave cetiye. Tena kho pana samayena āḷavakā bhikkhū navakammaṃ karontā pathaviṃ khaṇantipi khaṇāpentipi. Manussā ujjhāyanti khiyyanti vipācenti—  “kathañhi nāma samaṇā sakyaputtiyā pathaviṃ khaṇissantipi khaṇāpessantipi. Ekindriyaṃ samaṇā sakyaputtiyā jīvaṃ viheṭhentī”ti.
</div>
</div>
<div class="q" id="p_2V_322">
<div class="p">
<span class="pN">322</span>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āḷavakā bhikkhū pathaviṃ khaṇissantipi khaṇāpessantipī”ti…pe…  “saccaṃ kira tumhe, bhikkhave, pathaviṃ khaṇathapi khaṇāpethapī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tumhe, moghapurisā, pathaviṃ khaṇissathapi khaṇāpessathapi. Jīvasaññino hi, moghapurisā, manussā pathaviyā. Netaṃ, moghapurisā, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha— 
</div>
</div>
<div class="q" id="p_2V_323">
<div class="divNumber">
85.
</div>
<div class="p">
<span class="pN">323</span><span class="bold">“Yo pana bhikkhu pathaviṃ khaṇeyya vā khaṇāpeyya vā, pācittiyan”</span>ti. (<span class="italic">10</span>:<span class="bold">59</span>)
</div>
</div>
<div class="q" id="p_2V_324">
<div class="divNumber">
86.
</div>
<div class="p">
<span class="pN">324</span><span class="bold">Yo panā</span>ti yo yādiso…pe…  <span class="bold">bhikkhū</span>ti…pe…  ayaṃ imasmiṃ atthe adhippeto bhikkhūti.
</div>
</div>
<div class="q" id="p_2V_325">
<div class="p">
<span class="pN">325</span><span class="bold">Pathavī</span> nāma dve pathaviyo—  jātā ca pathavī ajātā ca pathavī.
</div>
</div>
<div class="q" id="p_2V_326">
<div class="p">
<span class="pN">326</span><span class="bold">Jātā</span> nāma pathavī—  suddhapaṃsu suddhamattikā appapāsāṇā appasakkharā appakaṭhalā appamarumbā appavālikā, yebhuyyenapaṃsukā, yebhuyyenamattikā. Adaḍḍhāpi vuccati jātā pathavī. Yopi paṃsupuñjo vā mattikāpuñjo vā atirekacātumāsaṃ ovaṭṭho, ayampi vuccati jātā pathavī.
</div>
</div>
<div class="q" id="p_2V_327">
<div class="p">
<span class="pN">327</span><span class="bold">Ajātā</span> nāma pathavī—  suddhapāsāṇā suddhasakkharā suddhakaṭhalā suddhamarumbā suddhavālikā appapaṃsukā appamattikā, yebhuyyenapāsāṇā, yebhuyyenasakkharā, yebhuyyenakaṭhalā, yebhuyyenamarumbā, yebhuyyenavālikā. Daḍḍhāpi vuccati ajātā pathavī. Yopi paṃsupuñjo vā mattikāpuñjo vā omakacātumāsaṃ ovaṭṭho, ayampi vuccati ajātā pathavī.
</div>
</div>
<div class="q" id="p_2V_328">
<div class="p">
<span class="pN">328</span><span class="bold">Khaṇeyyā</span>ti sayaṃ khaṇati, āpatti pācittiyassa.
</div>
</div>
<div class="q" id="p_2V_329">
<div class="p">
<span class="pN">329</span><span class="bold">Khaṇāpeyyā</span>ti aññaṃ āṇāpeti, āpatti pācittiyassa. Sakiṃ āṇatto bahukampi khaṇati, āpatti pācittiyassa.
</div>
</div>
<div class="q" id="p_2V_330">
<div class="divNumber">
87.
</div>
<div class="p">
<span class="pN">330</span>Pathaviyā pathavisaññī khaṇati vā khaṇāpeti vā, bhindati vā bhedāpeti vā, dahati vā dahāpeti vā, āpatti pācittiyassa.
</div>
</div>
<div class="q" id="p_2V_331">
<div class="p">
<span class="pN">331</span>Pathaviyā vematiko khaṇati vā khaṇāpeti vā, bhindati vā bhedāpeti vā, dahati vā dahāpeti vā, āpatti dukkaṭassa.
</div>
</div>
<div class="q" id="p_2V_332">
<div class="p">
<span class="pN">332</span>Pathaviyā apathavisaññī khaṇati vā khaṇāpeti vā, bhindati vā bhedāpeti vā, dahati vā dahāpeti vā, anāpatti.
</div>
</div>
<div class="q" id="p_2V_333">
<div class="p">
<span class="pN">333</span>Apathaviyā pathavisaññī, āpatti dukkaṭassa. Apathaviyā vematiko, āpatti dukkaṭassa. Apathaviyā apathavisaññī, anāpatti.
</div>
</div>
<div class="q" id="p_2V_334">
<div class="divNumber">
88.
</div>
<div class="p">
<span class="pN">334</span>Anāpatti—  “imaṃ jāna, imaṃ dehi, imaṃ āhara, iminā attho, imaṃ kappiyaṃ karohī”ti bhaṇati, asañcicca, asatiyā, ajānantassa, ummattakassa, ādikammikassāti.
</div>
</div>
<div class="CENTER" id="p_2V_335">
<span class="pN">335</span>Pathavīkhaṇanasikkhāpadaṃ niṭṭhitaṃ dasamaṃ.<br>
Musāvādavaggo paṭhamo.
</div>
<div class="SUMMARY" id="p_2V_336">
<span class="pN">336</span><span class="firstLetter">T</span>assuddānaṃ
</div>
<div class="q" id="p_2V_337">
<div class="p">
<table class="singleColumn">
	<tbody>
		<tr>
			<td>
			<div class="pN">
			337
			</div>
			<div class="G">
			Musā omasapesuññaṃ,
			</div>
			</td>
		</tr>
		<tr>
			<td>
			<div class="G">
			padaseyyāya ve duve;
			</div>
			</td>
		</tr>
		<tr>
			<td>
			<div class="G">
			Aññatra viññunā bhūtā,
			</div>
			</td>
		</tr>
		<tr>
			<td>
			<div class="G">
			duṭṭhullāpatti khaṇanāti.
			</div>
			</td>
		</tr>
	</tbody>
</table>
</div>
</div>
</div>
