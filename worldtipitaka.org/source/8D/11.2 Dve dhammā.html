<div><div class="b"><a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/11">11 Dasuttarasutta</a></div><div class="i">11.2 Dve dhammā</div><div class="h">Dasuttarasutta</div><div class="q" id="h_8D_1147"> <h2 class="paliSectionName"><span class="pN">1147</span>Dve dhammā </h2></div><div class="q" id="p_8D_1148"> <div class="divNumber">352.</div> <div class="p"><span class="pN">1148</span>Dve dhammā bahukārā, dve dhammā bhāvetabbā, dve dhammā pariññeyyā, dve dhammā pahātabbā, dve dhammā hānabhāgiyā, dve dhammā visesabhāgiyā, dve dhammā duppaṭivijjhā, dve dhammā uppādetabbā, dve dhammā abhiññeyyā, dve dhammā sacchikātabbā. </div></div><div class="q" id="p_8D_1149"> <div class="p"><span class="pN">1149</span>Katame dve dhammā <span class="bold">bahukārā?</span> Sati ca sampajaññañca. Ime dve dhammā bahukārā. (1) </div></div><div class="q" id="p_8D_1150"> <div class="p"><span class="pN">1150</span>Katame dve dhammā <span class="bold">bhāvetabbā?</span> Samatho ca vipassanā ca. Ime dve dhammā bhāvetabbā. (2) </div></div><div class="q" id="p_8D_1151"> <div class="p"><span class="pN">1151</span>Katame dve dhammā <span class="bold">pariññeyyā?</span> Nāmañca rūpañca. Ime dve dhammā pariññeyyā. (3) </div></div><div class="q" id="p_8D_1152"> <div class="p"><span class="pN">1152</span>Katame dve dhammā <span class="bold">pahātabbā?</span> Avijjā ca bhavataṇhā ca. Ime dve dhammā pahātabbā. (4) </div></div><div class="q" id="p_8D_1153"> <div class="p"><span class="pN">1153</span>Katame dve dhammā <span class="bold">hānabhāgiyā?</span> Dovacassatā ca pāpamittatā ca. Ime dve dhammā hānabhāgiyā. (5) </div></div><div class="q" id="p_8D_1154"> <div class="p"><span class="pN">1154</span>Katame dve dhammā <span class="bold">visesabhāgiyā?</span> Sovacassatā ca kalyāṇamittatā ca. Ime dve dhammā visesabhāgiyā. (6) </div></div><div class="q" id="p_8D_1155"> <div class="p"><span class="pN">1155</span>Katame dve dhammā <span class="bold">duppaṭivijjhā?</span> Yo ca hetu yo ca paccayo sattānaṃ saṃkilesāya, yo ca hetu yo ca paccayo sattānaṃ visuddhiyā. Ime dve dhammā duppaṭivijjhā. (7) </div></div><div class="q" id="p_8D_1156"> <div class="p"><span class="pN">1156</span>Katame dve dhammā <span class="bold">uppādetabbā?</span> Dve ñāṇāni—  khaye ñāṇaṃ, anuppāde ñāṇaṃ. Ime dve dhammā uppādetabbā. (8) </div></div><div class="q" id="p_8D_1157"> <div class="p"><span class="pN">1157</span>Katame dve dhammā <span class="bold">abhiññeyyā?</span> Dve dhātuyo—  saṅkhatā ca dhātu asaṅkhatā ca dhātu. Ime dve dhammā abhiññeyyā. (9) </div></div><div class="q" id="p_8D_1158"> <div class="p"><span class="pN">1158</span>Katame dve dhammā <span class="bold">sacchikātabbā?</span> Vijjā ca vimutti ca. Ime dve dhammā sacchikātabbā. (10) </div></div><div class="q" id="p_8D_1159"> <div class="p"><span class="pN">1159</span>Iti ime vīsati dhammā bhūtā tacchā tathā avitathā anaññathā sammā tathāgatena abhisambuddhā. </div></div></div><div>
<div class="b">
<a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/11">11 Dasuttarasutta</a>
</div>
<div class="i">11.2 Dve dhammā</div>
<div class="h">Dasuttarasutta</div>
<div class="q" id="h_8D_1147"> <h2 class="paliSectionName">
<span class="pN">1147</span>Dve dhammā </h2>
</div>
<div class="q" id="p_8D_1148"> <div class="divNumber">352.</div> <div class="p">
<span class="pN">1148</span>Dve dhammā bahukārā, dve dhammā bhāvetabbā, dve dhammā pariññeyyā, dve dhammā pahātabbā, dve dhammā hānabhāgiyā, dve dhammā visesabhāgiyā, dve dhammā duppaṭivijjhā, dve dhammā uppādetabbā, dve dhammā abhiññeyyā, dve dhammā sacchikātabbā. </div>
</div>
<div class="q" id="p_8D_1149"> <div class="p">
<span class="pN">1149</span>Katame dve dhammā <span class="bold">bahukārā?</span> Sati ca sampajaññañca. Ime dve dhammā bahukārā. (1) </div>
</div>
<div class="q" id="p_8D_1150"> <div class="p">
<span class="pN">1150</span>Katame dve dhammā <span class="bold">bhāvetabbā?</span> Samatho ca vipassanā ca. Ime dve dhammā bhāvetabbā. (2) </div>
</div>
<div class="q" id="p_8D_1151"> <div class="p">
<span class="pN">1151</span>Katame dve dhammā <span class="bold">pariññeyyā?</span> Nāmañca rūpañca. Ime dve dhammā pariññeyyā. (3) </div>
</div>
<div class="q" id="p_8D_1152"> <div class="p">
<span class="pN">1152</span>Katame dve dhammā <span class="bold">pahātabbā?</span> Avijjā ca bhavataṇhā ca. Ime dve dhammā pahātabbā. (4) </div>
</div>
<div class="q" id="p_8D_1153"> <div class="p">
<span class="pN">1153</span>Katame dve dhammā <span class="bold">hānabhāgiyā?</span> Dovacassatā ca pāpamittatā ca. Ime dve dhammā hānabhāgiyā. (5) </div>
</div>
<div class="q" id="p_8D_1154"> <div class="p">
<span class="pN">1154</span>Katame dve dhammā <span class="bold">visesabhāgiyā?</span> Sovacassatā ca kalyāṇamittatā ca. Ime dve dhammā visesabhāgiyā. (6) </div>
</div>
<div class="q" id="p_8D_1155"> <div class="p">
<span class="pN">1155</span>Katame dve dhammā <span class="bold">duppaṭivijjhā?</span> Yo ca hetu yo ca paccayo sattānaṃ saṃkilesāya, yo ca hetu yo ca paccayo sattānaṃ visuddhiyā. Ime dve dhammā duppaṭivijjhā. (7) </div>
</div>
<div class="q" id="p_8D_1156"> <div class="p">
<span class="pN">1156</span>Katame dve dhammā <span class="bold">uppādetabbā?</span> Dve ñāṇāni—  khaye ñāṇaṃ, anuppāde ñāṇaṃ. Ime dve dhammā uppādetabbā. (8) </div>
</div>
<div class="q" id="p_8D_1157"> <div class="p">
<span class="pN">1157</span>Katame dve dhammā <span class="bold">abhiññeyyā?</span> Dve dhātuyo—  saṅkhatā ca dhātu asaṅkhatā ca dhātu. Ime dve dhammā abhiññeyyā. (9) </div>
</div>
<div class="q" id="p_8D_1158"> <div class="p">
<span class="pN">1158</span>Katame dve dhammā <span class="bold">sacchikātabbā?</span> Vijjā ca vimutti ca. Ime dve dhammā sacchikātabbā. (10) </div>
</div>
<div class="q" id="p_8D_1159"> <div class="p">
<span class="pN">1159</span>Iti ime vīsati dhammā bhūtā tacchā tathā avitathā anaññathā sammā tathāgatena abhisambuddhā. </div>
</div>
</div>
