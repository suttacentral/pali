<div><div class="b"><a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/5">5 Sampasādanīyasutta</a> » <a href="/tipitaka/8D/5/5.1">5.1 Sāriputtasīhanāda</a></div><div class="i">5.1.4 Ādesanavidhādesanā</div><div class="h">Sampasādanīyasutta</div><div class="h">Sāriputtasīhanāda</div><div class="h">Ādesanavidhādesanā</div><div class="q" id="p_8D_302"> <div class="divNumber">148.</div> <div class="p"><span class="pN">302</span>Aparaṃ pana, bhante, etadānuttariyaṃ, yathā bhagavā dhammaṃ deseti ādesanavidhāsu. Catasso imā, bhante, ādesanavidhā. Idha, bhante, ekacco nimittena ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ paṭhamā ādesanavidhā. </div></div><div class="q" id="p_8D_303"> <div class="p"><span class="pN">303</span>Puna caparaṃ, bhante, idhekacco na heva kho nimittena ādisati. Api ca kho manussānaṃ vā amanussānaṃ vā devatānaṃ vā saddaṃ sutvā ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ dutiyā ādesanavidhā. </div></div><div class="q" id="p_8D_304"> <div class="p"><span class="pN">304</span>Puna caparaṃ, bhante, idhekacco na heva kho nimittena ādisati, nāpi manussānaṃ vā amanussānaṃ vā devatānaṃ vā saddaṃ sutvā ādisati. Api ca kho vitakkayato vicārayato vitakkavipphārasaddaṃ sutvā ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ tatiyā ādesanavidhā. </div></div><div class="q" id="p_8D_305"> <div class="p"><span class="pN">305</span>Puna caparaṃ, bhante, idhekacco na heva kho nimittena ādisati, nāpi manussānaṃ vā amanussānaṃ vā devatānaṃ vā saddaṃ sutvā ādisati, nāpi vitakkayato vicārayato vitakkavipphārasaddaṃ sutvā ādisati. Api ca kho avitakkaṃ avicāraṃ samādhiṃ samāpannassa cetasā ceto paricca pajānāti—  ‘yathā imassa bhoto manosaṅkhārā paṇihitā. Tathā imassa cittassa anantarā imaṃ nāma vitakkaṃ vitakkessatī’ti. So bahuñcepi ādisati, tatheva taṃ hoti, no aññathā. Ayaṃ catutthā ādesanavidhā. Etadānuttariyaṃ, bhante, ādesanavidhāsu. </div></div></div><div>
<div class="b">
<a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/5">5 Sampasādanīyasutta</a> » <a href="/tipitaka/8D/5/5.1">5.1 Sāriputtasīhanāda</a>
</div>
<div class="i">5.1.4 Ādesanavidhādesanā</div>
<div class="h">Sampasādanīyasutta</div>
<div class="h">Sāriputtasīhanāda</div>
<div class="h">Ādesanavidhādesanā</div>
<div class="q" id="p_8D_302"> <div class="divNumber">148.</div> <div class="p">
<span class="pN">302</span>Aparaṃ pana, bhante, etadānuttariyaṃ, yathā bhagavā dhammaṃ deseti ādesanavidhāsu. Catasso imā, bhante, ādesanavidhā. Idha, bhante, ekacco nimittena ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ paṭhamā ādesanavidhā. </div>
</div>
<div class="q" id="p_8D_303"> <div class="p">
<span class="pN">303</span>Puna caparaṃ, bhante, idhekacco na heva kho nimittena ādisati. Api ca kho manussānaṃ vā amanussānaṃ vā devatānaṃ vā saddaṃ sutvā ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ dutiyā ādesanavidhā. </div>
</div>
<div class="q" id="p_8D_304"> <div class="p">
<span class="pN">304</span>Puna caparaṃ, bhante, idhekacco na heva kho nimittena ādisati, nāpi manussānaṃ vā amanussānaṃ vā devatānaṃ vā saddaṃ sutvā ādisati. Api ca kho vitakkayato vicārayato vitakkavipphārasaddaṃ sutvā ādisati—  ‘evampi te mano, itthampi te mano, itipi te cittan’ti. So bahuñcepi ādisati, tatheva taṃ hoti, no aññathā. Ayaṃ tatiyā ādesanavidhā. </div>
</div>
<div class="q" id="p_8D_305"> <div class="p">
<span class="pN">305</span>Puna caparaṃ, bhante, idhekacco na heva kho nimittena ādisati, nāpi manussānaṃ vā amanussānaṃ vā devatānaṃ vā saddaṃ sutvā ādisati, nāpi vitakkayato vicārayato vitakkavipphārasaddaṃ sutvā ādisati. Api ca kho avitakkaṃ avicāraṃ samādhiṃ samāpannassa cetasā ceto paricca pajānāti—  ‘yathā imassa bhoto manosaṅkhārā paṇihitā. Tathā imassa cittassa anantarā imaṃ nāma vitakkaṃ vitakkessatī’ti. So bahuñcepi ādisati, tatheva taṃ hoti, no aññathā. Ayaṃ catutthā ādesanavidhā. Etadānuttariyaṃ, bhante, ādesanavidhāsu. </div>
</div>
</div>
