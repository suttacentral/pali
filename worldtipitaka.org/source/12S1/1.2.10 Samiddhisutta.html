<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/1">1 Devatāsaṃyutta</a> » <a href="/tipitaka/12S1/1/1.2">1.2 Nandanavagga</a></div><div class="i">1.2.10 Samiddhisutta</div><div class="h">Devatāsaṃyutta</div><div class="h">Nandanavagga</div><div class="h">Samiddhisutta</div><div class="q" id="p_12S1_65"> <div class="divNumber">20.</div> <div class="p"><span class="pN">65</span>Evaṃ me sutaṃ—  ekaṃ samayaṃ bhagavā rājagahe viharati tapodārāme. Atha kho āyasmā samiddhi rattiyā paccūsasamayaṃ paccuṭṭhāya yena tapodā tenupasaṅkami gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yena āyasmā samiddhi tenupasaṅkami; upasaṅkamitvā vehāsaṃ ṭhitā āyasmantaṃ samiddhiṃ gāthāya ajjhabhāsi—  </div></div><div class="q" id="p_12S1_66"> <div class="p"> <table class="singleColumn"> <tr> <td> <div class="pN">66</div> <div class="G">“Abhutvā bhikkhasi bhikkhu,</div> </td> </tr> <tr> <td> <div class="G">na hi bhutvāna bhikkhasi;</div> </td> </tr> <tr> <td> <div class="G">Bhutvāna bhikkhu bhikkhassu,</div> </td> </tr> <tr> <td> <div class="G">mā taṃ kālo upaccagā”ti.</div> </td> </tr> </table> </div></div><div class="q" id="p_12S1_67"> <div class="p"> <table class="singleColumn"> <tr> <td> <div class="pN">67</div> <div class="G">“Kālaṃ vohaṃ na jānāmi,</div> </td> </tr> <tr> <td> <div class="G">channo kālo na dissati;</div> </td> </tr> <tr> <td> <div class="G">Tasmā abhutvā bhikkhāmi,</div> </td> </tr> <tr> <td> <div class="G">mā maṃ kālo upaccagā”ti.</div> </td> </tr> </table> </div></div><div class="q" id="p_12S1_68"> <div class="p"><span class="pN">68</span>Atha kho sā devatā pathaviyaṃ patiṭṭhahitvā āyasmantaṃ samiddhiṃ etadavoca—  “daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī”ti. </div></div><div class="q" id="p_12S1_69"> <div class="p"><span class="pN">69</span>“Na khvāhaṃ, āvuso, sandiṭṭhikaṃ hitvā kālikaṃ anudhāvāmi. Kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti. </div></div><div class="q" id="p_12S1_70"> <div class="p"><span class="pN">70</span>“Kathañca, bhikkhu, kālikā kāmā vuttā bhagavatā bahudukkhā bahupāyāsā, ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti? </div></div><div class="q" id="p_12S1_71"> <div class="p"><span class="pN">71</span>“Ahaṃ kho, āvuso, navo acirapabbajito adhunāgato imaṃ dhammavinayaṃ. Na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasaṅkamitvā etamatthaṃ puccha. Yathā te bhagavā byākaroti tathā naṃ dhāreyyāsī”ti. </div></div><div class="q" id="p_12S1_72"> <div class="p"><span class="pN">72</span>“Na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā”ti. “Evamāvuso”ti kho āyasmā samiddhi tassā devatāya paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca—  </div></div><div class="q" id="p_12S1_73"> <div class="p"><span class="pN">73</span>“Idhāhaṃ, bhante, rattiyā paccūsasamayaṃ paccuṭṭhāya yena tapodā tenupasaṅkamiṃ gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno. Atha kho, bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasaṅkami; upasaṅkamitvā vehāsaṃ ṭhitā imāya gāthāya ajjhabhāsi—  </div></div><div class="q" id="p_12S1_74"> <div class="p"> <table class="singleColumn"> <tr> <td> <div class="pN">74</div> <div class="G">‘Abhutvā bhikkhasi bhikkhu,</div> </td> </tr> <tr> <td> <div class="G">na hi bhutvāna bhikkhasi;</div> </td> </tr> <tr> <td> <div class="G">Bhutvāna bhikkhu bhikkhassu,</div> </td> </tr> <tr> <td> <div class="G">mā taṃ kālo upaccagā’ti.</div> </td> </tr> </table> </div></div><div class="q" id="p_12S1_75"> <div class="p"><span class="pN">75</span>Evaṃ vutte, ahaṃ, bhante, taṃ devataṃ gāthāya paccabhāsiṃ—  </div></div><div class="q" id="p_12S1_76"> <div class="p"> <table class="singleColumn"> <tr> <td> <div class="pN">76</div> <div class="G">‘Kālaṃ vohaṃ na jānāmi,</div> </td> </tr> <tr> <td> <div class="G">channo kālo na dissati;</div> </td> </tr> <tr> <td> <div class="G">Tasmā abhutvā bhikkhāmi,</div> </td> </tr> <tr> <td> <div class="G">mā maṃ kālo upaccagā’ti.</div> </td> </tr> </table> </div></div><div class="q" id="p_12S1_77"> <div class="p"><span class="pN">77</span>Atha kho, bhante, sā devatā pathaviyaṃ patiṭṭhahitvā maṃ etadavoca—  ‘daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī’ti. </div></div><div class="q" id="p_12S1_78"> <div class="p"><span class="pN">78</span>Evaṃ vuttāhaṃ, bhante, taṃ devataṃ etadavocaṃ—  ‘na khvāhaṃ, āvuso, sandiṭṭhikaṃ hitvā kālikaṃ anudhāvāmi; kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti. </div></div><div class="q" id="p_12S1_79"> <div class="p"><span class="pN">79</span>Evaṃ vutte, bhante, sā devatā maṃ etadavoca—  ‘kathañca, bhikkhu, kālikā kāmā vuttā bhagavatā bahudukkhā bahupāyāsā; ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti? </div></div><div class="q" id="p_12S1_80"> <div class="p"><span class="pN">80</span>Evaṃ vuttāhaṃ, bhante, taṃ devataṃ etadavocaṃ—  ‘ahaṃ kho, āvuso, navo acirapabbajito adhunāgato imaṃ dhammavinayaṃ, na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasaṅkamitvā etamatthaṃ puccha. Yathā te bhagavā byākaroti tathā naṃ dhāreyyāsī’ti. </div></div><div class="q" id="p_12S1_81"> <div class="p"><span class="pN">81</span>Evaṃ vutte, bhante, sā devatā maṃ etadavoca—  ‘na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā’ti. Sace, bhante, tassā devatāya saccaṃ vacanaṃ, idheva sā devatā avidūre”ti. </div></div><div class="q" id="p_12S1_82"> <div class="p"><span class="pN">82</span>Evaṃ vutte, sā devatā āyasmantaṃ samiddhiṃ etadavoca—  “puccha, bhikkhu, puccha, bhikkhu, yamahaṃ anuppattā”ti. </div></div><div class="q" id="p_12S1_83"> <div class="p"><span class="pN">83</span>Atha kho bhagavā taṃ devataṃ gāthāhi ajjhabhāsi—  </div></div><div class="q" id="p_12S1_84"> <div class="p"> <table class="singleColumn"> <tr> <td> <div class="pN">84</div> <div class="G">“Akkheyyasaññino sattā,</div> </td> </tr> <tr> <td> <div class="G">akkheyyasmiṃ patiṭṭhitā;</div> </td> </tr> <tr> <td> <div class="G">Akkheyyaṃ apariññāya,</div> </td> </tr> <tr> <td> <div class="G">yogamāyanti maccuno.</div> </td> </tr> </table> </div></div><div class="q" id="p_12S1_85"> <div class="p"> <table class="singleColumn"> <tr> <td> <div class="pN">85</div> <div class="G">Akkheyyañca pariññāya,</div> </td> </tr> <tr> <td> <div class="G">Akkhātāraṃ na maññati;</div> </td> </tr> <tr> <td> <div class="G">Tañhi tassa na hotīti,</div> </td> </tr> <tr> <td> <div class="G">Yena naṃ vajjā na tassa atthi;</div> </td> </tr> <tr> <td> <div class="G">Sace vijānāsi vadehi yakkhā”ti.</div> </td> </tr> </table> </div></div><div class="q" id="p_12S1_86"> <div class="p"><span class="pN">86</span>“Na khvāhaṃ, bhante, imassa bhagavatā saṃkhittena bhāsitassa vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā saṃkhittena bhāsitassa vitthārena atthaṃ jāneyyan”ti. </div></div><div class="q" id="p_12S1_87"> <div class="p"> <table class="singleColumn"> <tr> <td> <div class="pN">87</div> <div class="G">“Samo visesī uda vā nihīno,</div> </td> </tr> <tr> <td> <div class="G">Yo maññatī so vivadetha tena;</div> </td> </tr> <tr> <td> <div class="G">Tīsu vidhāsu avikampamāno,</div> </td> </tr> <tr> <td> <div class="G">Samo visesīti na tassa hoti;</div> </td> </tr> <tr> <td> <div class="G">Sace vijānāsi vadehi yakkhā”ti.</div> </td> </tr> </table> </div></div><div class="q" id="p_12S1_88"> <div class="p"><span class="pN">88</span>“Imassapi khvāhaṃ, bhante, bhagavatā saṃkhittena bhāsitassa na vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā saṃkhittena bhāsitassa vitthārena atthaṃ jāneyyan”ti. </div></div><div class="q" id="p_12S1_89"> <div class="p"> <table class="singleColumn"> <tr> <td> <div class="pN">89</div> <div class="G">“Pahāsi saṅkhaṃ na vimānamajjhagā,</div> </td> </tr> <tr> <td> <div class="G">Acchecchi taṇhaṃ idha nāmarūpe;</div> </td> </tr> <tr> <td> <div class="G">Taṃ chinnaganthaṃ anighaṃ nirāsaṃ,</div> </td> </tr> <tr> <td> <div class="G">Pariyesamānā nājjhagamuṃ;</div> </td> </tr> <tr> <td> <div class="G">Devā manussā idha vā huraṃ vā,</div> </td> </tr> <tr> <td> <div class="G">Saggesu vā sabbanivesanesu.</div> </td> </tr> </table> </div></div><div class="q" id="p_12S1_90"> <div class="p"><span class="pN">90</span>Sace vijānāsi vadehi yakkhā”ti. </div></div><div class="q" id="p_12S1_91"> <div class="p"><span class="pN">91</span>“Imassa khvāhaṃ, bhante, bhagavatā saṃkhittena bhāsitassa evaṃ vitthārena atthaṃ ājānāmi—  </div></div><div class="q" id="p_12S1_92"> <div class="p"> <table class="singleColumn"> <tr> <td> <div class="pN">92</div> <div class="G">Pāpaṃ na kayirā vacasā manasā,</div> </td> </tr> <tr> <td> <div class="G">Kāyena vā kiñcana sabbaloke;</div> </td> </tr> <tr> <td> <div class="G">Kāme pahāya satimā sampajāno,</div> </td> </tr> <tr> <td> <div class="G">Dukkhaṃ na sevetha anatthasaṃhitan”ti.</div> </td> </tr> </table> </div></div><div class="CENTER" id="p_12S1_93"><span class="pN">93</span>Nandanavaggo dutiyo.</div><div class="SUMMARY" id="p_12S1_94"><span class="pN">94</span><span class="firstLetter">T</span>assuddānaṃ</div><div class="q" id="p_12S1_95"> <div class="p"> <table class="singleColumn"> <tr> <td> <div class="pN">95</div> <div class="G">Nandanā nandati ceva,</div> </td> </tr> <tr> <td> <div class="G">Natthiputtasamena ca;</div> </td> </tr> <tr> <td> <div class="G">Khattiyo saṇamāno ca,</div> </td> </tr> <tr> <td> <div class="G">Niddātandī ca dukkaraṃ;</div> </td> </tr> <tr> <td> <div class="G">Hirī kuṭikā navamo,</div> </td> </tr> <tr> <td> <div class="G">Dasamo vutto samiddhināti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/1">1 Devatāsaṃyutta</a> » <a href="/tipitaka/12S1/1/1.2">1.2 Nandanavagga</a>
</div>
<div class="i">1.2.10 Samiddhisutta</div>
<div class="h">Devatāsaṃyutta</div>
<div class="h">Nandanavagga</div>
<div class="h">Samiddhisutta</div>
<div class="q" id="p_12S1_65"> <div class="divNumber">20.</div> <div class="p">
<span class="pN">65</span>Evaṃ me sutaṃ—  ekaṃ samayaṃ bhagavā rājagahe viharati tapodārāme. Atha kho āyasmā samiddhi rattiyā paccūsasamayaṃ paccuṭṭhāya yena tapodā tenupasaṅkami gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yena āyasmā samiddhi tenupasaṅkami; upasaṅkamitvā vehāsaṃ ṭhitā āyasmantaṃ samiddhiṃ gāthāya ajjhabhāsi—  </div>
</div>
<div class="q" id="p_12S1_66"> <div class="p"> <table class="singleColumn"> <tr> <td> <div class="pN">66</div> <div class="G">“Abhutvā bhikkhasi bhikkhu,</div> </td> </tr> <tr> <td> <div class="G">na hi bhutvāna bhikkhasi;</div> </td> </tr> <tr> <td> <div class="G">Bhutvāna bhikkhu bhikkhassu,</div> </td> </tr> <tr> <td> <div class="G">mā taṃ kālo upaccagā”ti.</div> </td> </tr> </table> </div>
</div>
<div class="q" id="p_12S1_67"> <div class="p"> <table class="singleColumn"> <tr> <td> <div class="pN">67</div> <div class="G">“Kālaṃ vohaṃ na jānāmi,</div> </td> </tr> <tr> <td> <div class="G">channo kālo na dissati;</div> </td> </tr> <tr> <td> <div class="G">Tasmā abhutvā bhikkhāmi,</div> </td> </tr> <tr> <td> <div class="G">mā maṃ kālo upaccagā”ti.</div> </td> </tr> </table> </div>
</div>
<div class="q" id="p_12S1_68"> <div class="p">
<span class="pN">68</span>Atha kho sā devatā pathaviyaṃ patiṭṭhahitvā āyasmantaṃ samiddhiṃ etadavoca—  “daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī”ti. </div>
</div>
<div class="q" id="p_12S1_69"> <div class="p">
<span class="pN">69</span>“Na khvāhaṃ, āvuso, sandiṭṭhikaṃ hitvā kālikaṃ anudhāvāmi. Kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti. </div>
</div>
<div class="q" id="p_12S1_70"> <div class="p">
<span class="pN">70</span>“Kathañca, bhikkhu, kālikā kāmā vuttā bhagavatā bahudukkhā bahupāyāsā, ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī”ti? </div>
</div>
<div class="q" id="p_12S1_71"> <div class="p">
<span class="pN">71</span>“Ahaṃ kho, āvuso, navo acirapabbajito adhunāgato imaṃ dhammavinayaṃ. Na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasaṅkamitvā etamatthaṃ puccha. Yathā te bhagavā byākaroti tathā naṃ dhāreyyāsī”ti. </div>
</div>
<div class="q" id="p_12S1_72"> <div class="p">
<span class="pN">72</span>“Na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā”ti. “Evamāvuso”ti kho āyasmā samiddhi tassā devatāya paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca—  </div>
</div>
<div class="q" id="p_12S1_73"> <div class="p">
<span class="pN">73</span>“Idhāhaṃ, bhante, rattiyā paccūsasamayaṃ paccuṭṭhāya yena tapodā tenupasaṅkamiṃ gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno. Atha kho, bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasaṅkami; upasaṅkamitvā vehāsaṃ ṭhitā imāya gāthāya ajjhabhāsi—  </div>
</div>
<div class="q" id="p_12S1_74"> <div class="p"> <table class="singleColumn"> <tr> <td> <div class="pN">74</div> <div class="G">‘Abhutvā bhikkhasi bhikkhu,</div> </td> </tr> <tr> <td> <div class="G">na hi bhutvāna bhikkhasi;</div> </td> </tr> <tr> <td> <div class="G">Bhutvāna bhikkhu bhikkhassu,</div> </td> </tr> <tr> <td> <div class="G">mā taṃ kālo upaccagā’ti.</div> </td> </tr> </table> </div>
</div>
<div class="q" id="p_12S1_75"> <div class="p">
<span class="pN">75</span>Evaṃ vutte, ahaṃ, bhante, taṃ devataṃ gāthāya paccabhāsiṃ—  </div>
</div>
<div class="q" id="p_12S1_76"> <div class="p"> <table class="singleColumn"> <tr> <td> <div class="pN">76</div> <div class="G">‘Kālaṃ vohaṃ na jānāmi,</div> </td> </tr> <tr> <td> <div class="G">channo kālo na dissati;</div> </td> </tr> <tr> <td> <div class="G">Tasmā abhutvā bhikkhāmi,</div> </td> </tr> <tr> <td> <div class="G">mā maṃ kālo upaccagā’ti.</div> </td> </tr> </table> </div>
</div>
<div class="q" id="p_12S1_77"> <div class="p">
<span class="pN">77</span>Atha kho, bhante, sā devatā pathaviyaṃ patiṭṭhahitvā maṃ etadavoca—  ‘daharo tvaṃ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. Bhuñja, bhikkhu, mānusake kāme; mā sandiṭṭhikaṃ hitvā kālikaṃ anudhāvī’ti. </div>
</div>
<div class="q" id="p_12S1_78"> <div class="p">
<span class="pN">78</span>Evaṃ vuttāhaṃ, bhante, taṃ devataṃ etadavocaṃ—  ‘na khvāhaṃ, āvuso, sandiṭṭhikaṃ hitvā kālikaṃ anudhāvāmi; kālikañca khvāhaṃ, āvuso, hitvā sandiṭṭhikaṃ anudhāvāmi. Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. Sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti. </div>
</div>
<div class="q" id="p_12S1_79"> <div class="p">
<span class="pN">79</span>Evaṃ vutte, bhante, sā devatā maṃ etadavoca—  ‘kathañca, bhikkhu, kālikā kāmā vuttā bhagavatā bahudukkhā bahupāyāsā; ādīnavo ettha bhiyyo? Kathaṃ sandiṭṭhiko ayaṃ dhammo akāliko ehipassiko opaneyyiko paccattaṃ veditabbo viññūhī’ti? </div>
</div>
<div class="q" id="p_12S1_80"> <div class="p">
<span class="pN">80</span>Evaṃ vuttāhaṃ, bhante, taṃ devataṃ etadavocaṃ—  ‘ahaṃ kho, āvuso, navo acirapabbajito adhunāgato imaṃ dhammavinayaṃ, na tāhaṃ sakkomi vitthārena ācikkhituṃ. Ayaṃ so bhagavā arahaṃ sammāsambuddho rājagahe viharati tapodārāme. Taṃ bhagavantaṃ upasaṅkamitvā etamatthaṃ puccha. Yathā te bhagavā byākaroti tathā naṃ dhāreyyāsī’ti. </div>
</div>
<div class="q" id="p_12S1_81"> <div class="p">
<span class="pN">81</span>Evaṃ vutte, bhante, sā devatā maṃ etadavoca—  ‘na kho, bhikkhu, sukaro so bhagavā amhehi upasaṅkamituṃ, aññāhi mahesakkhāhi devatāhi parivuto. Sace kho tvaṃ, bhikkhu, taṃ bhagavantaṃ upasaṅkamitvā etamatthaṃ puccheyyāsi, mayampi āgaccheyyāma dhammassavanāyā’ti. Sace, bhante, tassā devatāya saccaṃ vacanaṃ, idheva sā devatā avidūre”ti. </div>
</div>
<div class="q" id="p_12S1_82"> <div class="p">
<span class="pN">82</span>Evaṃ vutte, sā devatā āyasmantaṃ samiddhiṃ etadavoca—  “puccha, bhikkhu, puccha, bhikkhu, yamahaṃ anuppattā”ti. </div>
</div>
<div class="q" id="p_12S1_83"> <div class="p">
<span class="pN">83</span>Atha kho bhagavā taṃ devataṃ gāthāhi ajjhabhāsi—  </div>
</div>
<div class="q" id="p_12S1_84"> <div class="p"> <table class="singleColumn"> <tr> <td> <div class="pN">84</div> <div class="G">“Akkheyyasaññino sattā,</div> </td> </tr> <tr> <td> <div class="G">akkheyyasmiṃ patiṭṭhitā;</div> </td> </tr> <tr> <td> <div class="G">Akkheyyaṃ apariññāya,</div> </td> </tr> <tr> <td> <div class="G">yogamāyanti maccuno.</div> </td> </tr> </table> </div>
</div>
<div class="q" id="p_12S1_85"> <div class="p"> <table class="singleColumn"> <tr> <td> <div class="pN">85</div> <div class="G">Akkheyyañca pariññāya,</div> </td> </tr> <tr> <td> <div class="G">Akkhātāraṃ na maññati;</div> </td> </tr> <tr> <td> <div class="G">Tañhi tassa na hotīti,</div> </td> </tr> <tr> <td> <div class="G">Yena naṃ vajjā na tassa atthi;</div> </td> </tr> <tr> <td> <div class="G">Sace vijānāsi vadehi yakkhā”ti.</div> </td> </tr> </table> </div>
</div>
<div class="q" id="p_12S1_86"> <div class="p">
<span class="pN">86</span>“Na khvāhaṃ, bhante, imassa bhagavatā saṃkhittena bhāsitassa vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā saṃkhittena bhāsitassa vitthārena atthaṃ jāneyyan”ti. </div>
</div>
<div class="q" id="p_12S1_87"> <div class="p"> <table class="singleColumn"> <tr> <td> <div class="pN">87</div> <div class="G">“Samo visesī uda vā nihīno,</div> </td> </tr> <tr> <td> <div class="G">Yo maññatī so vivadetha tena;</div> </td> </tr> <tr> <td> <div class="G">Tīsu vidhāsu avikampamāno,</div> </td> </tr> <tr> <td> <div class="G">Samo visesīti na tassa hoti;</div> </td> </tr> <tr> <td> <div class="G">Sace vijānāsi vadehi yakkhā”ti.</div> </td> </tr> </table> </div>
</div>
<div class="q" id="p_12S1_88"> <div class="p">
<span class="pN">88</span>“Imassapi khvāhaṃ, bhante, bhagavatā saṃkhittena bhāsitassa na vitthārena atthaṃ ājānāmi. Sādhu me, bhante, bhagavā tathā bhāsatu yathāhaṃ imassa bhagavatā saṃkhittena bhāsitassa vitthārena atthaṃ jāneyyan”ti. </div>
</div>
<div class="q" id="p_12S1_89"> <div class="p"> <table class="singleColumn"> <tr> <td> <div class="pN">89</div> <div class="G">“Pahāsi saṅkhaṃ na vimānamajjhagā,</div> </td> </tr> <tr> <td> <div class="G">Acchecchi taṇhaṃ idha nāmarūpe;</div> </td> </tr> <tr> <td> <div class="G">Taṃ chinnaganthaṃ anighaṃ nirāsaṃ,</div> </td> </tr> <tr> <td> <div class="G">Pariyesamānā nājjhagamuṃ;</div> </td> </tr> <tr> <td> <div class="G">Devā manussā idha vā huraṃ vā,</div> </td> </tr> <tr> <td> <div class="G">Saggesu vā sabbanivesanesu.</div> </td> </tr> </table> </div>
</div>
<div class="q" id="p_12S1_90"> <div class="p">
<span class="pN">90</span>Sace vijānāsi vadehi yakkhā”ti. </div>
</div>
<div class="q" id="p_12S1_91"> <div class="p">
<span class="pN">91</span>“Imassa khvāhaṃ, bhante, bhagavatā saṃkhittena bhāsitassa evaṃ vitthārena atthaṃ ājānāmi—  </div>
</div>
<div class="q" id="p_12S1_92"> <div class="p"> <table class="singleColumn"> <tr> <td> <div class="pN">92</div> <div class="G">Pāpaṃ na kayirā vacasā manasā,</div> </td> </tr> <tr> <td> <div class="G">Kāyena vā kiñcana sabbaloke;</div> </td> </tr> <tr> <td> <div class="G">Kāme pahāya satimā sampajāno,</div> </td> </tr> <tr> <td> <div class="G">Dukkhaṃ na sevetha anatthasaṃhitan”ti.</div> </td> </tr> </table> </div>
</div>
<div class="CENTER" id="p_12S1_93">
<span class="pN">93</span>Nandanavaggo dutiyo.</div>
<div class="SUMMARY" id="p_12S1_94">
<span class="pN">94</span><span class="firstLetter">T</span>assuddānaṃ</div>
<div class="q" id="p_12S1_95"> <div class="p"> <table class="singleColumn"> <tr> <td> <div class="pN">95</div> <div class="G">Nandanā nandati ceva,</div> </td> </tr> <tr> <td> <div class="G">Natthiputtasamena ca;</div> </td> </tr> <tr> <td> <div class="G">Khattiyo saṇamāno ca,</div> </td> </tr> <tr> <td> <div class="G">Niddātandī ca dukkaraṃ;</div> </td> </tr> <tr> <td> <div class="G">Hirī kuṭikā navamo,</div> </td> </tr> <tr> <td> <div class="G">Dasamo vutto samiddhināti.</div> </td> </tr> </table> </div>
</div>
</div>
