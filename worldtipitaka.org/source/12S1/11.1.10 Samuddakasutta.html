<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/11">11 Sakkasaṃyutta</a> » <a href="/tipitaka/12S1/11/11.1">11.1 Paṭhamavagga</a></div><div class="i">11.1.10 Samuddakasutta</div><div class="h">Sakkasaṃyutta</div><div class="h">Paṭhamavagga</div><div class="h">Samuddakasutta</div><div class="q" id="p_12S1_1603"> <div class="divNumber">256.</div> <div class="p"><span class="pN">1603</span>Sāvatthiyaṃ. “Bhūtapubbaṃ, bhikkhave, sambahulā isayo sīlavanto kalyāṇadhammā samuddatīre paṇṇakuṭīsu sammanti. Tena kho pana samayena devāsurasaṅgāmo samupabyūḷho ahosi. Atha kho, bhikkhave, tesaṃ isīnaṃ sīlavantānaṃ kalyāṇadhammānaṃ etadahosi—  ‘dhammikā kho devā, adhammikā asurā. Siyāpi no asurato bhayaṃ. Yannūna mayaṃ sambaraṃ asurindaṃ upasaṅkamitvā abhayadakkhiṇaṃ yāceyyāmā’ti. Atha kho, bhikkhave, te isayo sīlavanto kalyāṇadhammā—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  samuddatīre paṇṇakuṭīsu antarahitā sambarassa asurindassa sammukhe pāturahesuṃ. Atha kho, bhikkhave, te isayo sīlavanto kalyāṇadhammā sambaraṃ asurindaṃ gāthāya ajjhabhāsiṃsu—  </div></div><div class="q" id="p_12S1_1604"> <div class="p"> <table class="singleColumn"> <tr> <td> <div class="pN">1604</div> <div class="G">‘Isayo sambaraṃ pattā,</div> </td> </tr> <tr> <td> <div class="G">yācanti abhayadakkhiṇaṃ;</div> </td> </tr> <tr> <td> <div class="G">Kāmaṅkaro hi te dātuṃ,</div> </td> </tr> <tr> <td> <div class="G">bhayassa abhayassa vā’ti.</div> </td> </tr> </table> </div></div><div class="q" id="p_12S1_1605"> <div class="p"> <table class="singleColumn"> <tr> <td> <div class="pN">1605</div> <div class="G">‘Isīnaṃ abhayaṃ natthi,</div> </td> </tr> <tr> <td> <div class="G">duṭṭhānaṃ sakkasevinaṃ;</div> </td> </tr> <tr> <td> <div class="G">Abhayaṃ yācamānānaṃ,</div> </td> </tr> <tr> <td> <div class="G">bhayameva dadāmi vo’ti.</div> </td> </tr> </table> </div></div><div class="q" id="p_12S1_1606"> <div class="p"> <table class="singleColumn"> <tr> <td> <div class="pN">1606</div> <div class="G">‘Abhayaṃ yācamānānaṃ,</div> </td> </tr> <tr> <td> <div class="G">bhayameva dadāsi no;</div> </td> </tr> <tr> <td> <div class="G">Paṭiggaṇhāma te etaṃ,</div> </td> </tr> <tr> <td> <div class="G">akkhayaṃ hotu te bhayaṃ.</div> </td> </tr> </table> </div></div><div class="q" id="p_12S1_1607"> <div class="p"> <table class="singleColumn"> <tr> <td> <div class="pN">1607</div> <div class="G">Yādisaṃ vapate bījaṃ,</div> </td> </tr> <tr> <td> <div class="G">tādisaṃ harate phalaṃ;</div> </td> </tr> <tr> <td> <div class="G">Kalyāṇakārī kalyāṇaṃ,</div> </td> </tr> <tr> <td> <div class="G">pāpakārī ca pāpakaṃ;</div> </td> </tr> <tr> <td> <div class="G">Pavuttaṃ tāta te bījaṃ,</div> </td> </tr> <tr> <td> <div class="G">phalaṃ paccanubhossasī’ti.</div> </td> </tr> </table> </div></div><div class="q" id="p_12S1_1608"> <div class="p"><span class="pN">1608</span>Atha kho, bhikkhave, te isayo sīlavanto kalyāṇadhammā sambaraṃ asurindaṃ abhisapitvā—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  sambarassa asurindassa sammukhe antarahitā samuddatīre paṇṇakuṭīsu pāturahesuṃ. Atha kho, bhikkhave, sambaro asurindo tehi isīhi sīlavantehi kalyāṇadhammehi abhisapito rattiyā sudaṃ tikkhattuṃ ubbijjī”ti. </div></div><div class="CENTER" id="p_12S1_1609"><span class="pN">1609</span>Paṭhamo vaggo.</div><div class="SUMMARY" id="p_12S1_1610"><span class="pN">1610</span><span class="firstLetter">T</span>assuddānaṃ</div><div class="q" id="p_12S1_1611"> <div class="p"> <table class="singleColumn"> <tr> <td> <div class="pN">1611</div> <div class="G">Suvīraṃ susīmañceva,</div> </td> </tr> <tr> <td> <div class="G">dhajaggaṃ vepacittino;</div> </td> </tr> <tr> <td> <div class="G">Subhāsitaṃ jayañceva,</div> </td> </tr> <tr> <td> <div class="G">kulāvakaṃ nadubbhiyaṃ;</div> </td> </tr> <tr> <td> <div class="G">Verocana asurindo,</div> </td> </tr> <tr> <td> <div class="G">isayo araññakañceva;</div> </td> </tr> <tr> <td> <div class="G">Isayo ca samuddakāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/11">11 Sakkasaṃyutta</a> » <a href="/tipitaka/12S1/11/11.1">11.1 Paṭhamavagga</a>
</div>
<div class="i">11.1.10 Samuddakasutta</div>
<div class="h">Sakkasaṃyutta</div>
<div class="h">Paṭhamavagga</div>
<div class="h">Samuddakasutta</div>
<div class="q" id="p_12S1_1603"> <div class="divNumber">256.</div> <div class="p">
<span class="pN">1603</span>Sāvatthiyaṃ. “Bhūtapubbaṃ, bhikkhave, sambahulā isayo sīlavanto kalyāṇadhammā samuddatīre paṇṇakuṭīsu sammanti. Tena kho pana samayena devāsurasaṅgāmo samupabyūḷho ahosi. Atha kho, bhikkhave, tesaṃ isīnaṃ sīlavantānaṃ kalyāṇadhammānaṃ etadahosi—  ‘dhammikā kho devā, adhammikā asurā. Siyāpi no asurato bhayaṃ. Yannūna mayaṃ sambaraṃ asurindaṃ upasaṅkamitvā abhayadakkhiṇaṃ yāceyyāmā’ti. Atha kho, bhikkhave, te isayo sīlavanto kalyāṇadhammā—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  samuddatīre paṇṇakuṭīsu antarahitā sambarassa asurindassa sammukhe pāturahesuṃ. Atha kho, bhikkhave, te isayo sīlavanto kalyāṇadhammā sambaraṃ asurindaṃ gāthāya ajjhabhāsiṃsu—  </div>
</div>
<div class="q" id="p_12S1_1604"> <div class="p"> <table class="singleColumn"> <tr> <td> <div class="pN">1604</div> <div class="G">‘Isayo sambaraṃ pattā,</div> </td> </tr> <tr> <td> <div class="G">yācanti abhayadakkhiṇaṃ;</div> </td> </tr> <tr> <td> <div class="G">Kāmaṅkaro hi te dātuṃ,</div> </td> </tr> <tr> <td> <div class="G">bhayassa abhayassa vā’ti.</div> </td> </tr> </table> </div>
</div>
<div class="q" id="p_12S1_1605"> <div class="p"> <table class="singleColumn"> <tr> <td> <div class="pN">1605</div> <div class="G">‘Isīnaṃ abhayaṃ natthi,</div> </td> </tr> <tr> <td> <div class="G">duṭṭhānaṃ sakkasevinaṃ;</div> </td> </tr> <tr> <td> <div class="G">Abhayaṃ yācamānānaṃ,</div> </td> </tr> <tr> <td> <div class="G">bhayameva dadāmi vo’ti.</div> </td> </tr> </table> </div>
</div>
<div class="q" id="p_12S1_1606"> <div class="p"> <table class="singleColumn"> <tr> <td> <div class="pN">1606</div> <div class="G">‘Abhayaṃ yācamānānaṃ,</div> </td> </tr> <tr> <td> <div class="G">bhayameva dadāsi no;</div> </td> </tr> <tr> <td> <div class="G">Paṭiggaṇhāma te etaṃ,</div> </td> </tr> <tr> <td> <div class="G">akkhayaṃ hotu te bhayaṃ.</div> </td> </tr> </table> </div>
</div>
<div class="q" id="p_12S1_1607"> <div class="p"> <table class="singleColumn"> <tr> <td> <div class="pN">1607</div> <div class="G">Yādisaṃ vapate bījaṃ,</div> </td> </tr> <tr> <td> <div class="G">tādisaṃ harate phalaṃ;</div> </td> </tr> <tr> <td> <div class="G">Kalyāṇakārī kalyāṇaṃ,</div> </td> </tr> <tr> <td> <div class="G">pāpakārī ca pāpakaṃ;</div> </td> </tr> <tr> <td> <div class="G">Pavuttaṃ tāta te bījaṃ,</div> </td> </tr> <tr> <td> <div class="G">phalaṃ paccanubhossasī’ti.</div> </td> </tr> </table> </div>
</div>
<div class="q" id="p_12S1_1608"> <div class="p">
<span class="pN">1608</span>Atha kho, bhikkhave, te isayo sīlavanto kalyāṇadhammā sambaraṃ asurindaṃ abhisapitvā—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  sambarassa asurindassa sammukhe antarahitā samuddatīre paṇṇakuṭīsu pāturahesuṃ. Atha kho, bhikkhave, sambaro asurindo tehi isīhi sīlavantehi kalyāṇadhammehi abhisapito rattiyā sudaṃ tikkhattuṃ ubbijjī”ti. </div>
</div>
<div class="CENTER" id="p_12S1_1609">
<span class="pN">1609</span>Paṭhamo vaggo.</div>
<div class="SUMMARY" id="p_12S1_1610">
<span class="pN">1610</span><span class="firstLetter">T</span>assuddānaṃ</div>
<div class="q" id="p_12S1_1611"> <div class="p"> <table class="singleColumn"> <tr> <td> <div class="pN">1611</div> <div class="G">Suvīraṃ susīmañceva,</div> </td> </tr> <tr> <td> <div class="G">dhajaggaṃ vepacittino;</div> </td> </tr> <tr> <td> <div class="G">Subhāsitaṃ jayañceva,</div> </td> </tr> <tr> <td> <div class="G">kulāvakaṃ nadubbhiyaṃ;</div> </td> </tr> <tr> <td> <div class="G">Verocana asurindo,</div> </td> </tr> <tr> <td> <div class="G">isayo araññakañceva;</div> </td> </tr> <tr> <td> <div class="G">Isayo ca samuddakāti.</div> </td> </tr> </table> </div>
</div>
</div>
