<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/3">3 Kosalasaṃyutta</a> » <a href="/tipitaka/12S1/3/3.1">3.1 Paṭhamavagga</a></div><div class="i">3.1.1 Daharasutta</div><div class="h">Kosalasaṃyutta</div><div class="h">Paṭhamavagga</div><div class="h">Daharasutta</div><div class="q" id="p_12S1_577"> <div class="divNumber">112.</div> <div class="p"><span class="pN">577</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho rājā pasenadi kosalo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca—  “bhavampi no gotamo anuttaraṃ sammāsambodhiṃ abhisambuddhoti paṭijānātī”ti? “Yañhi taṃ, mahārāja, sammā vadamāno vadeyya ‘anuttaraṃ sammāsambodhiṃ abhisambuddho’ti, mameva taṃ sammā vadamāno vadeyya. Ahañhi, mahārāja, anuttaraṃ sammāsambodhiṃ abhisambuddho”ti. </div></div><div class="q" id="p_12S1_578"> <div class="p"><span class="pN">578</span>“Yepi te, bho gotama, samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo, makkhali gosālo, nigaṇṭho nāṭaputto, sañcayo belaṭṭhaputto, pakudho kaccāyano, ajito kesakambalo; tepi mayā ‘anuttaraṃ sammāsambodhiṃ abhisambuddhoti paṭijānāthā’ti puṭṭhā samānā anuttaraṃ sammāsambodhiṃ abhisambuddhoti na paṭijānanti. Kiṃ pana bhavaṃ gotamo daharo ceva jātiyā navo ca pabbajjāyā”ti? </div></div><div class="q" id="p_12S1_579"> <div class="p"><span class="pN">579</span>“Cattāro kho me, mahārāja, daharāti na uññātabbā, daharāti na paribhotabbā. Katame cattāro? Khattiyo kho, mahārāja, daharoti na uññātabbo, daharoti na paribhotabbo. Urago kho, mahārāja, daharoti na uññātabbo, daharoti na paribhotabbo. Aggi kho, mahārāja, daharoti na uññātabbo, daharoti na paribhotabbo. Bhikkhu, kho, mahārāja, daharoti na uññātabbo, daharoti na paribhotabbo. Ime kho, mahārāja, cattāro daharāti na uññātabbā, daharāti na paribhotabbā”ti. </div></div><div class="q" id="p_12S1_580"> <div class="p"><span class="pN">580</span>Idamavoca bhagavā. Idaṃ vatvāna sugato athāparaṃ etadavoca satthā—  </div></div><div class="q" id="p_12S1_581"> <div class="p"> <table class="singleColumn"> <tr> <td> <div class="pN">581</div> <div class="G">“Khattiyaṃ jātisampannaṃ,</div> </td> </tr> <tr> <td> <div class="G">abhijātaṃ yasassinaṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div></div><div class="q" id="p_12S1_582"> <div class="p"> <table class="singleColumn"> <tr> <td> <div class="pN">582</div> <div class="G">Ṭhānañhi so manujindo,</div> </td> </tr> <tr> <td> <div class="G">rajjaṃ laddhāna khattiyo;</div> </td> </tr> <tr> <td> <div class="G">So kuddho rājadaṇḍena,</div> </td> </tr> <tr> <td> <div class="G">tasmiṃ pakkamate bhusaṃ;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div></div><div class="q" id="p_12S1_583"> <div class="p"> <table class="singleColumn"> <tr> <td> <div class="pN">583</div> <div class="G">Gāme vā yadi vā raññe,</div> </td> </tr> <tr> <td> <div class="G">yattha passe bhujaṅgamaṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div></div><div class="q" id="p_12S1_584"> <div class="p"> <table class="singleColumn"> <tr> <td> <div class="pN">584</div> <div class="G">Uccāvacehi vaṇṇehi,</div> </td> </tr> <tr> <td> <div class="G">urago carati tejasī;</div> </td> </tr> <tr> <td> <div class="G">So āsajja ḍaṃse bālaṃ,</div> </td> </tr> <tr> <td> <div class="G">naraṃ nāriñca ekadā;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div></div><div class="q" id="p_12S1_585"> <div class="p"> <table class="singleColumn"> <tr> <td> <div class="pN">585</div> <div class="G">Pahūtabhakkhaṃ jālinaṃ,</div> </td> </tr> <tr> <td> <div class="G">pāvakaṃ kaṇhavattaniṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div></div><div class="q" id="p_12S1_586"> <div class="p"> <table class="singleColumn"> <tr> <td> <div class="pN">586</div> <div class="G">Laddhā hi so upādānaṃ,</div> </td> </tr> <tr> <td> <div class="G">mahā hutvāna pāvako;</div> </td> </tr> <tr> <td> <div class="G">So āsajja ḍahe bālaṃ,</div> </td> </tr> <tr> <td> <div class="G">naraṃ nāriñca ekadā;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div></div><div class="q" id="p_12S1_587"> <div class="p"> <table class="singleColumn"> <tr> <td> <div class="pN">587</div> <div class="G">Vanaṃ yadaggi ḍahati,</div> </td> </tr> <tr> <td> <div class="G">pāvako kaṇhavattanī;</div> </td> </tr> <tr> <td> <div class="G">Jāyanti tattha pārohā,</div> </td> </tr> <tr> <td> <div class="G">ahorattānamaccaye.</div> </td> </tr> </table> </div></div><div class="q" id="p_12S1_588"> <div class="p"> <table class="singleColumn"> <tr> <td> <div class="pN">588</div> <div class="G">Yañca kho sīlasampanno,</div> </td> </tr> <tr> <td> <div class="G">bhikkhu ḍahati tejasā;</div> </td> </tr> <tr> <td> <div class="G">Na tassa puttā pasavo,</div> </td> </tr> <tr> <td> <div class="G">dāyādā vindare dhanaṃ;</div> </td> </tr> <tr> <td> <div class="G">Anapaccā adāyādā,</div> </td> </tr> <tr> <td> <div class="G">tālāvatthū bhavanti te.</div> </td> </tr> </table> </div></div><div class="q" id="p_12S1_589"> <div class="p"> <table class="singleColumn"> <tr> <td> <div class="pN">589</div> <div class="G">Tasmā hi paṇḍito poso,</div> </td> </tr> <tr> <td> <div class="G">sampassaṃ atthamattano;</div> </td> </tr> <tr> <td> <div class="G">Bhujaṅgamaṃ pāvakañca,</div> </td> </tr> <tr> <td> <div class="G">khattiyañca yasassinaṃ;</div> </td> </tr> <tr> <td> <div class="G">Bhikkhuñca sīlasampannaṃ,</div> </td> </tr> <tr> <td> <div class="G">sammadeva samācare”ti.</div> </td> </tr> </table> </div></div><div class="q" id="p_12S1_590"> <div class="p"><span class="pN">590</span>Evaṃ vutte, rājā pasenadi kosalo bhagavantaṃ etadavoca—  “abhikkantaṃ, bhante, abhikkantaṃ, bhante. Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṃghañca. Upāsakaṃ maṃ, bhante, bhagavā dhāretu ajjatagge pāṇupetaṃ saraṇaṃ gatan”ti. </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/3">3 Kosalasaṃyutta</a> » <a href="/tipitaka/12S1/3/3.1">3.1 Paṭhamavagga</a>
</div>
<div class="i">3.1.1 Daharasutta</div>
<div class="h">Kosalasaṃyutta</div>
<div class="h">Paṭhamavagga</div>
<div class="h">Daharasutta</div>
<div class="q" id="p_12S1_577"> <div class="divNumber">112.</div> <div class="p">
<span class="pN">577</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho rājā pasenadi kosalo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho rājā pasenadi kosalo bhagavantaṃ etadavoca—  “bhavampi no gotamo anuttaraṃ sammāsambodhiṃ abhisambuddhoti paṭijānātī”ti? “Yañhi taṃ, mahārāja, sammā vadamāno vadeyya ‘anuttaraṃ sammāsambodhiṃ abhisambuddho’ti, mameva taṃ sammā vadamāno vadeyya. Ahañhi, mahārāja, anuttaraṃ sammāsambodhiṃ abhisambuddho”ti. </div>
</div>
<div class="q" id="p_12S1_578"> <div class="p">
<span class="pN">578</span>“Yepi te, bho gotama, samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo, makkhali gosālo, nigaṇṭho nāṭaputto, sañcayo belaṭṭhaputto, pakudho kaccāyano, ajito kesakambalo; tepi mayā ‘anuttaraṃ sammāsambodhiṃ abhisambuddhoti paṭijānāthā’ti puṭṭhā samānā anuttaraṃ sammāsambodhiṃ abhisambuddhoti na paṭijānanti. Kiṃ pana bhavaṃ gotamo daharo ceva jātiyā navo ca pabbajjāyā”ti? </div>
</div>
<div class="q" id="p_12S1_579"> <div class="p">
<span class="pN">579</span>“Cattāro kho me, mahārāja, daharāti na uññātabbā, daharāti na paribhotabbā. Katame cattāro? Khattiyo kho, mahārāja, daharoti na uññātabbo, daharoti na paribhotabbo. Urago kho, mahārāja, daharoti na uññātabbo, daharoti na paribhotabbo. Aggi kho, mahārāja, daharoti na uññātabbo, daharoti na paribhotabbo. Bhikkhu, kho, mahārāja, daharoti na uññātabbo, daharoti na paribhotabbo. Ime kho, mahārāja, cattāro daharāti na uññātabbā, daharāti na paribhotabbā”ti. </div>
</div>
<div class="q" id="p_12S1_580"> <div class="p">
<span class="pN">580</span>Idamavoca bhagavā. Idaṃ vatvāna sugato athāparaṃ etadavoca satthā—  </div>
</div>
<div class="q" id="p_12S1_581"> <div class="p"> <table class="singleColumn"> <tr> <td> <div class="pN">581</div> <div class="G">“Khattiyaṃ jātisampannaṃ,</div> </td> </tr> <tr> <td> <div class="G">abhijātaṃ yasassinaṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div>
</div>
<div class="q" id="p_12S1_582"> <div class="p"> <table class="singleColumn"> <tr> <td> <div class="pN">582</div> <div class="G">Ṭhānañhi so manujindo,</div> </td> </tr> <tr> <td> <div class="G">rajjaṃ laddhāna khattiyo;</div> </td> </tr> <tr> <td> <div class="G">So kuddho rājadaṇḍena,</div> </td> </tr> <tr> <td> <div class="G">tasmiṃ pakkamate bhusaṃ;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div>
</div>
<div class="q" id="p_12S1_583"> <div class="p"> <table class="singleColumn"> <tr> <td> <div class="pN">583</div> <div class="G">Gāme vā yadi vā raññe,</div> </td> </tr> <tr> <td> <div class="G">yattha passe bhujaṅgamaṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div>
</div>
<div class="q" id="p_12S1_584"> <div class="p"> <table class="singleColumn"> <tr> <td> <div class="pN">584</div> <div class="G">Uccāvacehi vaṇṇehi,</div> </td> </tr> <tr> <td> <div class="G">urago carati tejasī;</div> </td> </tr> <tr> <td> <div class="G">So āsajja ḍaṃse bālaṃ,</div> </td> </tr> <tr> <td> <div class="G">naraṃ nāriñca ekadā;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div>
</div>
<div class="q" id="p_12S1_585"> <div class="p"> <table class="singleColumn"> <tr> <td> <div class="pN">585</div> <div class="G">Pahūtabhakkhaṃ jālinaṃ,</div> </td> </tr> <tr> <td> <div class="G">pāvakaṃ kaṇhavattaniṃ;</div> </td> </tr> <tr> <td> <div class="G">Daharoti nāvajāneyya,</div> </td> </tr> <tr> <td> <div class="G">na naṃ paribhave naro.</div> </td> </tr> </table> </div>
</div>
<div class="q" id="p_12S1_586"> <div class="p"> <table class="singleColumn"> <tr> <td> <div class="pN">586</div> <div class="G">Laddhā hi so upādānaṃ,</div> </td> </tr> <tr> <td> <div class="G">mahā hutvāna pāvako;</div> </td> </tr> <tr> <td> <div class="G">So āsajja ḍahe bālaṃ,</div> </td> </tr> <tr> <td> <div class="G">naraṃ nāriñca ekadā;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">rakkhaṃ jīvitamattano.</div> </td> </tr> </table> </div>
</div>
<div class="q" id="p_12S1_587"> <div class="p"> <table class="singleColumn"> <tr> <td> <div class="pN">587</div> <div class="G">Vanaṃ yadaggi ḍahati,</div> </td> </tr> <tr> <td> <div class="G">pāvako kaṇhavattanī;</div> </td> </tr> <tr> <td> <div class="G">Jāyanti tattha pārohā,</div> </td> </tr> <tr> <td> <div class="G">ahorattānamaccaye.</div> </td> </tr> </table> </div>
</div>
<div class="q" id="p_12S1_588"> <div class="p"> <table class="singleColumn"> <tr> <td> <div class="pN">588</div> <div class="G">Yañca kho sīlasampanno,</div> </td> </tr> <tr> <td> <div class="G">bhikkhu ḍahati tejasā;</div> </td> </tr> <tr> <td> <div class="G">Na tassa puttā pasavo,</div> </td> </tr> <tr> <td> <div class="G">dāyādā vindare dhanaṃ;</div> </td> </tr> <tr> <td> <div class="G">Anapaccā adāyādā,</div> </td> </tr> <tr> <td> <div class="G">tālāvatthū bhavanti te.</div> </td> </tr> </table> </div>
</div>
<div class="q" id="p_12S1_589"> <div class="p"> <table class="singleColumn"> <tr> <td> <div class="pN">589</div> <div class="G">Tasmā hi paṇḍito poso,</div> </td> </tr> <tr> <td> <div class="G">sampassaṃ atthamattano;</div> </td> </tr> <tr> <td> <div class="G">Bhujaṅgamaṃ pāvakañca,</div> </td> </tr> <tr> <td> <div class="G">khattiyañca yasassinaṃ;</div> </td> </tr> <tr> <td> <div class="G">Bhikkhuñca sīlasampannaṃ,</div> </td> </tr> <tr> <td> <div class="G">sammadeva samācare”ti.</div> </td> </tr> </table> </div>
</div>
<div class="q" id="p_12S1_590"> <div class="p">
<span class="pN">590</span>Evaṃ vutte, rājā pasenadi kosalo bhagavantaṃ etadavoca—  “abhikkantaṃ, bhante, abhikkantaṃ, bhante. Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṃghañca. Upāsakaṃ maṃ, bhante, bhagavā dhāretu ajjatagge pāṇupetaṃ saraṇaṃ gatan”ti. </div>
</div>
</div>
