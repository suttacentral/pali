<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/6">6 Brahmasaṃyutta</a> » <a href="/tipitaka/12S1/6/6.1">6.1 Paṭhamavagga</a></div><div class="i">6.1.3 Brahmadevasutta</div><div class="h">Brahmasaṃyutta</div><div class="h">Paṭhamavagga</div><div class="h">Brahmadevasutta</div><div class="q" id="p_12S1_1029"> <div class="divNumber">174.</div> <div class="p"><span class="pN">1029</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarissā brāhmaṇiyā brahmadevo nāma putto bhagavato santike agārasmā anagāriyaṃ pabbajito hoti. </div></div><div class="q" id="p_12S1_1030"> <div class="p"><span class="pN">1030</span>Atha kho āyasmā brahmadevo eko vūpakaṭṭho appamatto ātāpī pahitatto viharanto nacirasseva—  yassatthāya kulaputtā sammadeva agārasmā anagāriyaṃ pabbajanti, tadanuttaraṃ—  brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro ca panāyasmā brahmadevo arahataṃ ahosi. </div></div><div class="q" id="p_12S1_1031"> <div class="p"><span class="pN">1031</span>Atha kho āyasmā brahmadevo pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ sapadānaṃ piṇḍāya caramāno yena sakamātu nivesanaṃ tenupasaṅkami. Tena kho pana samayena āyasmato brahmadevassa mātā brāhmaṇī brahmuno āhutiṃ niccaṃ paggaṇhāti. Atha kho brahmuno sahampatissa etadahosi—  “ayaṃ kho āyasmato brahmadevassa mātā brāhmaṇī brahmuno āhutiṃ niccaṃ paggaṇhāti. Yannūnāhaṃ taṃ upasaṅkamitvā saṃvejeyyan”ti. Atha kho brahmā sahampati—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  brahmaloke antarahito āyasmato brahmadevassa mātu nivesane pāturahosi. Atha kho brahmā sahampati vehāsaṃ ṭhito āyasmato brahmadevassa mātaraṃ brāhmaṇiṃ gāthāya ajjhabhāsi—  </div></div><div class="q" id="p_12S1_1032"> <div class="p"> <table class="singleColumn"> <tr> <td> <div class="pN">1032</div> <div class="G">“Dūre ito brāhmaṇi brahmaloko,</div> </td> </tr> <tr> <td> <div class="G">Yassāhutiṃ paggaṇhāsi niccaṃ;</div> </td> </tr> <tr> <td> <div class="G">Netādiso brāhmaṇi brahmabhakkho,</div> </td> </tr> <tr> <td> <div class="G">Kiṃ jappasi brahmapathaṃ ajānaṃ.</div> </td> </tr> </table> </div></div><div class="q" id="p_12S1_1033"> <div class="p"> <table class="singleColumn"> <tr> <td> <div class="pN">1033</div> <div class="G">Eso hi te brāhmaṇi brahmadevo,</div> </td> </tr> <tr> <td> <div class="G">Nirūpadhiko atidevapatto;</div> </td> </tr> <tr> <td> <div class="G">Akiñcano bhikkhu anaññaposī,</div> </td> </tr> <tr> <td> <div class="G">Yo te so piṇḍāya gharaṃ paviṭṭho.</div> </td> </tr> </table> </div></div><div class="q" id="p_12S1_1034"> <div class="p"> <table class="singleColumn"> <tr> <td> <div class="pN">1034</div> <div class="G">Āhuneyyo vedagu bhāvitatto,</div> </td> </tr> <tr> <td> <div class="G">Narānaṃ devānañca dakkhiṇeyyo;</div> </td> </tr> <tr> <td> <div class="G">Bāhitvā pāpāni anūpalitto,</div> </td> </tr> <tr> <td> <div class="G">Ghāsesanaṃ iriyati sītibhūto.</div> </td> </tr> </table> </div></div><div class="q" id="p_12S1_1035"> <div class="p"> <table class="singleColumn"> <tr> <td> <div class="pN">1035</div> <div class="G">Na tassa pacchā na puratthamatthi,</div> </td> </tr> <tr> <td> <div class="G">Santo vidhūmo anigho nirāso;</div> </td> </tr> <tr> <td> <div class="G">Nikkhittadaṇḍo tasathāvaresu,</div> </td> </tr> <tr> <td> <div class="G">So tyāhutiṃ bhuñjatu aggapiṇḍaṃ.</div> </td> </tr> </table> </div></div><div class="q" id="p_12S1_1036"> <div class="p"> <table class="singleColumn"> <tr> <td> <div class="pN">1036</div> <div class="G">Visenibhūto upasantacitto,</div> </td> </tr> <tr> <td> <div class="G">Nāgova danto carati anejo;</div> </td> </tr> <tr> <td> <div class="G">Bhikkhu susīlo suvimuttacitto,</div> </td> </tr> <tr> <td> <div class="G">So tyāhutiṃ bhuñjatu aggapiṇḍaṃ.</div> </td> </tr> </table> </div></div><div class="q" id="p_12S1_1037"> <div class="p"> <table class="singleColumn"> <tr> <td> <div class="pN">1037</div> <div class="G">Tasmiṃ pasannā avikampamānā,</div> </td> </tr> <tr> <td> <div class="G">Patiṭṭhapehi dakkhiṇaṃ dakkhiṇeyye;</div> </td> </tr> <tr> <td> <div class="G">Karohi puññaṃ sukhamāyatikaṃ,</div> </td> </tr> <tr> <td> <div class="G">Disvā muniṃ brāhmaṇi oghatiṇṇanti.</div> </td> </tr> </table> </div></div><div class="q" id="p_12S1_1038"> <div class="p"> <table class="singleColumn"> <tr> <td> <div class="pN">1038</div> <div class="G">Tasmiṃ pasannā avikampamānā,</div> </td> </tr> <tr> <td> <div class="G">Patiṭṭhapesi dakkhiṇaṃ dakkhiṇeyye;</div> </td> </tr> <tr> <td> <div class="G">Akāsi puññaṃ sukhamāyatikaṃ,</div> </td> </tr> <tr> <td> <div class="G">Disvā muniṃ brāhmaṇī oghatiṇṇan”ti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/6">6 Brahmasaṃyutta</a> » <a href="/tipitaka/12S1/6/6.1">6.1 Paṭhamavagga</a>
</div>
<div class="i">6.1.3 Brahmadevasutta</div>
<div class="h">Brahmasaṃyutta</div>
<div class="h">Paṭhamavagga</div>
<div class="h">Brahmadevasutta</div>
<div class="q" id="p_12S1_1029"> <div class="divNumber">174.</div> <div class="p">
<span class="pN">1029</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena aññatarissā brāhmaṇiyā brahmadevo nāma putto bhagavato santike agārasmā anagāriyaṃ pabbajito hoti. </div>
</div>
<div class="q" id="p_12S1_1030"> <div class="p">
<span class="pN">1030</span>Atha kho āyasmā brahmadevo eko vūpakaṭṭho appamatto ātāpī pahitatto viharanto nacirasseva—  yassatthāya kulaputtā sammadeva agārasmā anagāriyaṃ pabbajanti, tadanuttaraṃ—  brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro ca panāyasmā brahmadevo arahataṃ ahosi. </div>
</div>
<div class="q" id="p_12S1_1031"> <div class="p">
<span class="pN">1031</span>Atha kho āyasmā brahmadevo pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ sapadānaṃ piṇḍāya caramāno yena sakamātu nivesanaṃ tenupasaṅkami. Tena kho pana samayena āyasmato brahmadevassa mātā brāhmaṇī brahmuno āhutiṃ niccaṃ paggaṇhāti. Atha kho brahmuno sahampatissa etadahosi—  “ayaṃ kho āyasmato brahmadevassa mātā brāhmaṇī brahmuno āhutiṃ niccaṃ paggaṇhāti. Yannūnāhaṃ taṃ upasaṅkamitvā saṃvejeyyan”ti. Atha kho brahmā sahampati—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  brahmaloke antarahito āyasmato brahmadevassa mātu nivesane pāturahosi. Atha kho brahmā sahampati vehāsaṃ ṭhito āyasmato brahmadevassa mātaraṃ brāhmaṇiṃ gāthāya ajjhabhāsi—  </div>
</div>
<div class="q" id="p_12S1_1032"> <div class="p"> <table class="singleColumn"> <tr> <td> <div class="pN">1032</div> <div class="G">“Dūre ito brāhmaṇi brahmaloko,</div> </td> </tr> <tr> <td> <div class="G">Yassāhutiṃ paggaṇhāsi niccaṃ;</div> </td> </tr> <tr> <td> <div class="G">Netādiso brāhmaṇi brahmabhakkho,</div> </td> </tr> <tr> <td> <div class="G">Kiṃ jappasi brahmapathaṃ ajānaṃ.</div> </td> </tr> </table> </div>
</div>
<div class="q" id="p_12S1_1033"> <div class="p"> <table class="singleColumn"> <tr> <td> <div class="pN">1033</div> <div class="G">Eso hi te brāhmaṇi brahmadevo,</div> </td> </tr> <tr> <td> <div class="G">Nirūpadhiko atidevapatto;</div> </td> </tr> <tr> <td> <div class="G">Akiñcano bhikkhu anaññaposī,</div> </td> </tr> <tr> <td> <div class="G">Yo te so piṇḍāya gharaṃ paviṭṭho.</div> </td> </tr> </table> </div>
</div>
<div class="q" id="p_12S1_1034"> <div class="p"> <table class="singleColumn"> <tr> <td> <div class="pN">1034</div> <div class="G">Āhuneyyo vedagu bhāvitatto,</div> </td> </tr> <tr> <td> <div class="G">Narānaṃ devānañca dakkhiṇeyyo;</div> </td> </tr> <tr> <td> <div class="G">Bāhitvā pāpāni anūpalitto,</div> </td> </tr> <tr> <td> <div class="G">Ghāsesanaṃ iriyati sītibhūto.</div> </td> </tr> </table> </div>
</div>
<div class="q" id="p_12S1_1035"> <div class="p"> <table class="singleColumn"> <tr> <td> <div class="pN">1035</div> <div class="G">Na tassa pacchā na puratthamatthi,</div> </td> </tr> <tr> <td> <div class="G">Santo vidhūmo anigho nirāso;</div> </td> </tr> <tr> <td> <div class="G">Nikkhittadaṇḍo tasathāvaresu,</div> </td> </tr> <tr> <td> <div class="G">So tyāhutiṃ bhuñjatu aggapiṇḍaṃ.</div> </td> </tr> </table> </div>
</div>
<div class="q" id="p_12S1_1036"> <div class="p"> <table class="singleColumn"> <tr> <td> <div class="pN">1036</div> <div class="G">Visenibhūto upasantacitto,</div> </td> </tr> <tr> <td> <div class="G">Nāgova danto carati anejo;</div> </td> </tr> <tr> <td> <div class="G">Bhikkhu susīlo suvimuttacitto,</div> </td> </tr> <tr> <td> <div class="G">So tyāhutiṃ bhuñjatu aggapiṇḍaṃ.</div> </td> </tr> </table> </div>
</div>
<div class="q" id="p_12S1_1037"> <div class="p"> <table class="singleColumn"> <tr> <td> <div class="pN">1037</div> <div class="G">Tasmiṃ pasannā avikampamānā,</div> </td> </tr> <tr> <td> <div class="G">Patiṭṭhapehi dakkhiṇaṃ dakkhiṇeyye;</div> </td> </tr> <tr> <td> <div class="G">Karohi puññaṃ sukhamāyatikaṃ,</div> </td> </tr> <tr> <td> <div class="G">Disvā muniṃ brāhmaṇi oghatiṇṇanti.</div> </td> </tr> </table> </div>
</div>
<div class="q" id="p_12S1_1038"> <div class="p"> <table class="singleColumn"> <tr> <td> <div class="pN">1038</div> <div class="G">Tasmiṃ pasannā avikampamānā,</div> </td> </tr> <tr> <td> <div class="G">Patiṭṭhapesi dakkhiṇaṃ dakkhiṇeyye;</div> </td> </tr> <tr> <td> <div class="G">Akāsi puññaṃ sukhamāyatikaṃ,</div> </td> </tr> <tr> <td> <div class="G">Disvā muniṃ brāhmaṇī oghatiṇṇan”ti.</div> </td> </tr> </table> </div>
</div>
</div>
