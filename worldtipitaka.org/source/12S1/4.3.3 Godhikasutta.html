<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/4">4 Mārasaṃyutta</a> » <a href="/tipitaka/12S1/4/4.3">4.3 Tatiyavagga</a></div><div class="i">4.3.3 Godhikasutta</div><div class="h">Mārasaṃyutta</div><div class="h">Tatiyavagga</div><div class="h">Godhikasutta</div><div class="q" id="p_12S1_886"> <div class="divNumber">159.</div> <div class="p"><span class="pN">886</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā godhiko isigilipasse viharati kāḷasilāyaṃ. Atha kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Atha kho āyasmā godhiko tamhā sāmayikāya cetovimuttiyā parihāyi. Dutiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Dutiyampi kho āyasmā godhiko tamhā sāmayikāya cetovimuttiyā parihāyi. Tatiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Tatiyampi kho āyasmā godhiko tamhā…pe…  parihāyi. Catutthampi kho āyasmā godhiko appamatto…pe…  vimuttiṃ phusi. Catutthampi kho āyasmā godhiko tamhā…pe…  parihāyi. Pañcamampi kho āyasmā godhiko…pe…  cetovimuttiṃ phusi. Pañcamampi kho āyasmā…pe…  vimuttiyā parihāyi. Chaṭṭhampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Chaṭṭhampi kho āyasmā godhiko tamhā sāmayikāya cetovimuttiyā parihāyi. Sattamampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. </div></div><div class="q" id="p_12S1_887"> <div class="p"><span class="pN">887</span>Atha kho āyasmato godhikassa etadahosi—  “yāva chaṭṭhaṃ khvāhaṃ sāmayikāya cetovimuttiyā parihīno. Yannūnāhaṃ satthaṃ āhareyyan”ti. Atha kho māro pāpimā āyasmato godhikassa cetasā cetoparivitakkamaññāya yena bhagavā tenupasaṅkami; upasaṅkamitvā bhagavantaṃ gāthāhi ajjhabhāsi—  </div></div><div class="q" id="p_12S1_888"> <div class="p"> <table class="singleColumn"> <tr> <td> <div class="pN">888</div> <div class="G">“Mahāvīra mahāpañña,</div> </td> </tr> <tr> <td> <div class="G">iddhiyā yasasā jala;</div> </td> </tr> <tr> <td> <div class="G">Sabbaverabhayātīta,</div> </td> </tr> <tr> <td> <div class="G">pāde vandāmi cakkhuma.</div> </td> </tr> </table> </div></div><div class="q" id="p_12S1_889"> <div class="p"> <table class="singleColumn"> <tr> <td> <div class="pN">889</div> <div class="G">Sāvako te mahāvīra,</div> </td> </tr> <tr> <td> <div class="G">maraṇaṃ maraṇābhibhū;</div> </td> </tr> <tr> <td> <div class="G">Ākaṅkhati cetayati,</div> </td> </tr> <tr> <td> <div class="G">taṃ nisedha jutindhara.</div> </td> </tr> </table> </div></div><div class="q" id="p_12S1_890"> <div class="p"> <table class="singleColumn"> <tr> <td> <div class="pN">890</div> <div class="G">Kathañhi bhagavā tuyhaṃ,</div> </td> </tr> <tr> <td> <div class="G">Sāvako sāsane rato;</div> </td> </tr> <tr> <td> <div class="G">Appattamānaso sekkho,</div> </td> </tr> <tr> <td> <div class="G">Kālaṃ kayirā janesutā”ti.</div> </td> </tr> </table> </div></div><div class="q" id="p_12S1_891"> <div class="p"><span class="pN">891</span>Tena kho pana samayena āyasmatā godhikena satthaṃ āharitaṃ hoti. Atha kho bhagavā “māro ayaṃ pāpimā” iti viditvā māraṃ pāpimantaṃ gāthāya ajjhabhāsi—  </div></div><div class="q" id="p_12S1_892"> <div class="p"> <table class="singleColumn"> <tr> <td> <div class="pN">892</div> <div class="G">“Evañhi dhīrā kubbanti,</div> </td> </tr> <tr> <td> <div class="G">nāvakaṅkhanti jīvitaṃ;</div> </td> </tr> <tr> <td> <div class="G">Samūlaṃ taṇhamabbuyha,</div> </td> </tr> <tr> <td> <div class="G">godhiko parinibbuto”ti.</div> </td> </tr> </table> </div></div><div class="q" id="p_12S1_893"> <div class="p"><span class="pN">893</span>Atha kho bhagavā bhikkhū āmantesi—  “āyāma, bhikkhave, yena isigilipassaṃ kāḷasilā tenupasaṅkamissāma yattha godhikena kulaputtena satthaṃ āharitan”ti. “Evaṃ, bhante”ti kho te bhikkhū bhagavato paccassosuṃ. </div></div><div class="q" id="p_12S1_894"> <div class="p"><span class="pN">894</span>Atha kho bhagavā sambahulehi bhikkhūhi saddhiṃ yena isigilipassaṃ kāḷasilā tenupasaṅkami. Addasā kho bhagavā āyasmantaṃ godhikaṃ dūratova mañcake vivattakkhandhaṃ semānaṃ. Tena kho pana samayena dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisaṃ. </div></div><div class="q" id="p_12S1_895"> <div class="p"><span class="pN">895</span>Atha kho bhagavā bhikkhū āmantesi—  “passatha no tumhe, bhikkhave, etaṃ dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisan”ti? “Evaṃ, bhante”. “Eso kho, bhikkhave, māro pāpimā godhikassa kulaputtassa viññāṇaṃ samanvesati—  ‘kattha godhikassa kulaputtassa viññāṇaṃ patiṭṭhitan’ti? Appatiṭṭhitena ca, bhikkhave, viññāṇena godhiko kulaputto parinibbuto”ti. Atha kho māro pāpimā beluvapaṇḍuvīṇaṃ ādāya yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—  </div></div><div class="q" id="p_12S1_896"> <div class="p"> <table class="singleColumn"> <tr> <td> <div class="pN">896</div> <div class="G">“Uddhaṃ adho ca tiriyaṃ,</div> </td> </tr> <tr> <td> <div class="G">disā anudisā svahaṃ;</div> </td> </tr> <tr> <td> <div class="G">Anvesaṃ nādhigacchāmi,</div> </td> </tr> <tr> <td> <div class="G">godhiko so kuhiṃ gato”ti.</div> </td> </tr> </table> </div></div><div class="q" id="p_12S1_897"> <div class="p"> <table class="singleColumn"> <tr> <td> <div class="pN">897</div> <div class="G">“Yo dhīro dhitisampanno,</div> </td> </tr> <tr> <td> <div class="G">jhāyī jhānarato sadā;</div> </td> </tr> <tr> <td> <div class="G">Ahorattaṃ anuyuñjaṃ,</div> </td> </tr> <tr> <td> <div class="G">jīvitaṃ anikāmayaṃ.</div> </td> </tr> </table> </div></div><div class="q" id="p_12S1_898"> <div class="p"> <table class="singleColumn"> <tr> <td> <div class="pN">898</div> <div class="G">Jetvāna maccuno senaṃ,</div> </td> </tr> <tr> <td> <div class="G">anāgantvā punabbhavaṃ;</div> </td> </tr> <tr> <td> <div class="G">Samūlaṃ taṇhamabbuyha,</div> </td> </tr> <tr> <td> <div class="G">godhiko parinibbuto”ti.</div> </td> </tr> </table> </div></div><div class="q" id="p_12S1_899"> <div class="p"> <table class="singleColumn"> <tr> <td> <div class="pN">899</div> <div class="G">Tassa sokaparetassa,</div> </td> </tr> <tr> <td> <div class="G">vīṇā kacchā abhassatha;</div> </td> </tr> <tr> <td> <div class="G">Tato so dummano yakkho,</div> </td> </tr> <tr> <td> <div class="G">tatthevantaradhāyathāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/4">4 Mārasaṃyutta</a> » <a href="/tipitaka/12S1/4/4.3">4.3 Tatiyavagga</a>
</div>
<div class="i">4.3.3 Godhikasutta</div>
<div class="h">Mārasaṃyutta</div>
<div class="h">Tatiyavagga</div>
<div class="h">Godhikasutta</div>
<div class="q" id="p_12S1_886"> <div class="divNumber">159.</div> <div class="p">
<span class="pN">886</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā godhiko isigilipasse viharati kāḷasilāyaṃ. Atha kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Atha kho āyasmā godhiko tamhā sāmayikāya cetovimuttiyā parihāyi. Dutiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Dutiyampi kho āyasmā godhiko tamhā sāmayikāya cetovimuttiyā parihāyi. Tatiyampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Tatiyampi kho āyasmā godhiko tamhā…pe…  parihāyi. Catutthampi kho āyasmā godhiko appamatto…pe…  vimuttiṃ phusi. Catutthampi kho āyasmā godhiko tamhā…pe…  parihāyi. Pañcamampi kho āyasmā godhiko…pe…  cetovimuttiṃ phusi. Pañcamampi kho āyasmā…pe…  vimuttiyā parihāyi. Chaṭṭhampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. Chaṭṭhampi kho āyasmā godhiko tamhā sāmayikāya cetovimuttiyā parihāyi. Sattamampi kho āyasmā godhiko appamatto ātāpī pahitatto viharanto sāmayikaṃ cetovimuttiṃ phusi. </div>
</div>
<div class="q" id="p_12S1_887"> <div class="p">
<span class="pN">887</span>Atha kho āyasmato godhikassa etadahosi—  “yāva chaṭṭhaṃ khvāhaṃ sāmayikāya cetovimuttiyā parihīno. Yannūnāhaṃ satthaṃ āhareyyan”ti. Atha kho māro pāpimā āyasmato godhikassa cetasā cetoparivitakkamaññāya yena bhagavā tenupasaṅkami; upasaṅkamitvā bhagavantaṃ gāthāhi ajjhabhāsi—  </div>
</div>
<div class="q" id="p_12S1_888"> <div class="p"> <table class="singleColumn"> <tr> <td> <div class="pN">888</div> <div class="G">“Mahāvīra mahāpañña,</div> </td> </tr> <tr> <td> <div class="G">iddhiyā yasasā jala;</div> </td> </tr> <tr> <td> <div class="G">Sabbaverabhayātīta,</div> </td> </tr> <tr> <td> <div class="G">pāde vandāmi cakkhuma.</div> </td> </tr> </table> </div>
</div>
<div class="q" id="p_12S1_889"> <div class="p"> <table class="singleColumn"> <tr> <td> <div class="pN">889</div> <div class="G">Sāvako te mahāvīra,</div> </td> </tr> <tr> <td> <div class="G">maraṇaṃ maraṇābhibhū;</div> </td> </tr> <tr> <td> <div class="G">Ākaṅkhati cetayati,</div> </td> </tr> <tr> <td> <div class="G">taṃ nisedha jutindhara.</div> </td> </tr> </table> </div>
</div>
<div class="q" id="p_12S1_890"> <div class="p"> <table class="singleColumn"> <tr> <td> <div class="pN">890</div> <div class="G">Kathañhi bhagavā tuyhaṃ,</div> </td> </tr> <tr> <td> <div class="G">Sāvako sāsane rato;</div> </td> </tr> <tr> <td> <div class="G">Appattamānaso sekkho,</div> </td> </tr> <tr> <td> <div class="G">Kālaṃ kayirā janesutā”ti.</div> </td> </tr> </table> </div>
</div>
<div class="q" id="p_12S1_891"> <div class="p">
<span class="pN">891</span>Tena kho pana samayena āyasmatā godhikena satthaṃ āharitaṃ hoti. Atha kho bhagavā “māro ayaṃ pāpimā” iti viditvā māraṃ pāpimantaṃ gāthāya ajjhabhāsi—  </div>
</div>
<div class="q" id="p_12S1_892"> <div class="p"> <table class="singleColumn"> <tr> <td> <div class="pN">892</div> <div class="G">“Evañhi dhīrā kubbanti,</div> </td> </tr> <tr> <td> <div class="G">nāvakaṅkhanti jīvitaṃ;</div> </td> </tr> <tr> <td> <div class="G">Samūlaṃ taṇhamabbuyha,</div> </td> </tr> <tr> <td> <div class="G">godhiko parinibbuto”ti.</div> </td> </tr> </table> </div>
</div>
<div class="q" id="p_12S1_893"> <div class="p">
<span class="pN">893</span>Atha kho bhagavā bhikkhū āmantesi—  “āyāma, bhikkhave, yena isigilipassaṃ kāḷasilā tenupasaṅkamissāma yattha godhikena kulaputtena satthaṃ āharitan”ti. “Evaṃ, bhante”ti kho te bhikkhū bhagavato paccassosuṃ. </div>
</div>
<div class="q" id="p_12S1_894"> <div class="p">
<span class="pN">894</span>Atha kho bhagavā sambahulehi bhikkhūhi saddhiṃ yena isigilipassaṃ kāḷasilā tenupasaṅkami. Addasā kho bhagavā āyasmantaṃ godhikaṃ dūratova mañcake vivattakkhandhaṃ semānaṃ. Tena kho pana samayena dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisaṃ. </div>
</div>
<div class="q" id="p_12S1_895"> <div class="p">
<span class="pN">895</span>Atha kho bhagavā bhikkhū āmantesi—  “passatha no tumhe, bhikkhave, etaṃ dhūmāyitattaṃ timirāyitattaṃ gacchateva purimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati adho, gacchati anudisan”ti? “Evaṃ, bhante”. “Eso kho, bhikkhave, māro pāpimā godhikassa kulaputtassa viññāṇaṃ samanvesati—  ‘kattha godhikassa kulaputtassa viññāṇaṃ patiṭṭhitan’ti? Appatiṭṭhitena ca, bhikkhave, viññāṇena godhiko kulaputto parinibbuto”ti. Atha kho māro pāpimā beluvapaṇḍuvīṇaṃ ādāya yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—  </div>
</div>
<div class="q" id="p_12S1_896"> <div class="p"> <table class="singleColumn"> <tr> <td> <div class="pN">896</div> <div class="G">“Uddhaṃ adho ca tiriyaṃ,</div> </td> </tr> <tr> <td> <div class="G">disā anudisā svahaṃ;</div> </td> </tr> <tr> <td> <div class="G">Anvesaṃ nādhigacchāmi,</div> </td> </tr> <tr> <td> <div class="G">godhiko so kuhiṃ gato”ti.</div> </td> </tr> </table> </div>
</div>
<div class="q" id="p_12S1_897"> <div class="p"> <table class="singleColumn"> <tr> <td> <div class="pN">897</div> <div class="G">“Yo dhīro dhitisampanno,</div> </td> </tr> <tr> <td> <div class="G">jhāyī jhānarato sadā;</div> </td> </tr> <tr> <td> <div class="G">Ahorattaṃ anuyuñjaṃ,</div> </td> </tr> <tr> <td> <div class="G">jīvitaṃ anikāmayaṃ.</div> </td> </tr> </table> </div>
</div>
<div class="q" id="p_12S1_898"> <div class="p"> <table class="singleColumn"> <tr> <td> <div class="pN">898</div> <div class="G">Jetvāna maccuno senaṃ,</div> </td> </tr> <tr> <td> <div class="G">anāgantvā punabbhavaṃ;</div> </td> </tr> <tr> <td> <div class="G">Samūlaṃ taṇhamabbuyha,</div> </td> </tr> <tr> <td> <div class="G">godhiko parinibbuto”ti.</div> </td> </tr> </table> </div>
</div>
<div class="q" id="p_12S1_899"> <div class="p"> <table class="singleColumn"> <tr> <td> <div class="pN">899</div> <div class="G">Tassa sokaparetassa,</div> </td> </tr> <tr> <td> <div class="G">vīṇā kacchā abhassatha;</div> </td> </tr> <tr> <td> <div class="G">Tato so dummano yakkho,</div> </td> </tr> <tr> <td> <div class="G">tatthevantaradhāyathāti.</div> </td> </tr> </table> </div>
</div>
</div>
