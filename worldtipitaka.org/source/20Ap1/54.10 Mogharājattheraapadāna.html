<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a></div><div class="i">54.10 Mogharājattheraapadāna</div><div class="h">Kaccāyanavagga</div><div class="h">Mogharājattheraapadāna</div><div class="q" id="p_20Ap1_7292"> <div class="divNumber">327.</div> <div class="p"> <table class="singleColumn"> <tr> <td> <div class="pN">7292</div> <div class="G">“Padumuttaro nāma jino,</div> </td> </tr> <tr> <td> <div class="G">sabbalokavidū muni;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji cakkhumā.</div> </td> </tr> </table> </div></div><div class="q" id="p_20Ap1_7293"> <div class="divNumber">328.</div> <div class="p"> <table class="singleColumn"> <tr> <td> <div class="pN">7293</div> <div class="G">Ovādako viññāpako,</div> </td> </tr> <tr> <td> <div class="G">tārako sabbapāṇinaṃ;</div> </td> </tr> <tr> <td> <div class="G">Desanākusalo buddho,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div></div><div class="q" id="p_20Ap1_7294"> <div class="divNumber">329.</div> <div class="p"> <table class="singleColumn"> <tr> <td> <div class="pN">7294</div> <div class="G">Anukampako kāruṇiko,</div> </td> </tr> <tr> <td> <div class="G">hitesī sabbapāṇinaṃ;</div> </td> </tr> <tr> <td> <div class="G">Sampatte titthiye sabbe,</div> </td> </tr> <tr> <td> <div class="G">pañcasīle patiṭṭhapi.</div> </td> </tr> </table> </div></div><div class="q" id="p_20Ap1_7295"> <div class="divNumber">330.</div> <div class="p"> <table class="singleColumn"> <tr> <td> <div class="pN">7295</div> <div class="G">Evaṃ nirākulaṃ āsi,</div> </td> </tr> <tr> <td> <div class="G">suññataṃ titthiyehi ca;</div> </td> </tr> <tr> <td> <div class="G">Vicittaṃ arahantehi,</div> </td> </tr> <tr> <td> <div class="G">vasībhūtehi tādibhi.</div> </td> </tr> </table> </div></div><div class="q" id="p_20Ap1_7296"> <div class="divNumber">331.</div> <div class="p"> <table class="singleColumn"> <tr> <td> <div class="pN">7296</div> <div class="G">Ratanānaṭṭhapaññāsaṃ,</div> </td> </tr> <tr> <td> <div class="G">uggato so mahāmuni;</div> </td> </tr> <tr> <td> <div class="G">Kañcanagghiyasaṅkāso,</div> </td> </tr> <tr> <td> <div class="G">bāttiṃsavaralakkhaṇo.</div> </td> </tr> </table> </div></div><div class="q" id="p_20Ap1_7297"> <div class="divNumber">332.</div> <div class="p"> <table class="singleColumn"> <tr> <td> <div class="pN">7297</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div></div><div class="q" id="p_20Ap1_7298"> <div class="divNumber">333.</div> <div class="p"> <table class="singleColumn"> <tr> <td> <div class="pN">7298</div> <div class="G">Tadāhaṃ haṃsavatiyaṃ,</div> </td> </tr> <tr> <td> <div class="G">kule aññatare ahuṃ;</div> </td> </tr> <tr> <td> <div class="G">Parakammāyane yutto,</div> </td> </tr> <tr> <td> <div class="G">natthi me kiñci sandhanaṃ.</div> </td> </tr> </table> </div></div><div class="q" id="p_20Ap1_7299"> <div class="divNumber">334.</div> <div class="p"> <table class="singleColumn"> <tr> <td> <div class="pN">7299</div> <div class="G">Paṭikkamanasālāyaṃ,</div> </td> </tr> <tr> <td> <div class="G">vasanto katabhūmiyaṃ;</div> </td> </tr> <tr> <td> <div class="G">Aggiṃ ujjālayiṃ tattha,</div> </td> </tr> <tr> <td> <div class="G">daḷhaṃ kaṇhāsi sā mahī.</div> </td> </tr> </table> </div></div><div class="q" id="p_20Ap1_7300"> <div class="divNumber">335.</div> <div class="p"> <table class="singleColumn"> <tr> <td> <div class="pN">7300</div> <div class="G">Tadā parisatiṃ nātho,</div> </td> </tr> <tr> <td> <div class="G">catusaccapakāsako;</div> </td> </tr> <tr> <td> <div class="G">Sāvakaṃ sampakittesi,</div> </td> </tr> <tr> <td> <div class="G">lūkhacīvaradhārakaṃ.</div> </td> </tr> </table> </div></div><div class="q" id="p_20Ap1_7301"> <div class="divNumber">336.</div> <div class="p"> <table class="singleColumn"> <tr> <td> <div class="pN">7301</div> <div class="G">Tassa tamhi guṇe tuṭṭho,</div> </td> </tr> <tr> <td> <div class="G">paṇipacca tathāgataṃ;</div> </td> </tr> <tr> <td> <div class="G">Lūkhacīvaradhāraggaṃ,</div> </td> </tr> <tr> <td> <div class="G">patthayiṃ ṭhānamuttamaṃ.</div> </td> </tr> </table> </div></div><div class="q" id="p_20Ap1_7302"> <div class="divNumber">337.</div> <div class="p"> <table class="singleColumn"> <tr> <td> <div class="pN">7302</div> <div class="G">Tadā avoca bhagavā,</div> </td> </tr> <tr> <td> <div class="G">sāvake padumuttaro;</div> </td> </tr> <tr> <td> <div class="G">‘Passathetaṃ purisakaṃ,</div> </td> </tr> <tr> <td> <div class="G">kucelaṃ tanudehakaṃ.</div> </td> </tr> </table> </div></div><div class="q" id="p_20Ap1_7303"> <div class="divNumber">338.</div> <div class="p"> <table class="singleColumn"> <tr> <td> <div class="pN">7303</div> <div class="G">Pītippasannavadanaṃ,</div> </td> </tr> <tr> <td> <div class="G">saddhādhanasamanvitaṃ;</div> </td> </tr> <tr> <td> <div class="G">Udaggatanujaṃ haṭṭhaṃ,</div> </td> </tr> <tr> <td> <div class="G">acalaṃ sālapiṇḍitaṃ.</div> </td> </tr> </table> </div></div><div class="q" id="p_20Ap1_7304"> <div class="divNumber">339.</div> <div class="p"> <table class="singleColumn"> <tr> <td> <div class="pN">7304</div> <div class="G">Eso pattheti taṃ ṭhānaṃ,</div> </td> </tr> <tr> <td> <div class="G">saccasenassa bhikkhuno;</div> </td> </tr> <tr> <td> <div class="G">Lūkhacīvaradhārissa,</div> </td> </tr> <tr> <td> <div class="G">tassa vaṇṇasitāsayo’.</div> </td> </tr> </table> </div></div><div class="q" id="p_20Ap1_7305"> <div class="divNumber">340.</div> <div class="p"> <table class="singleColumn"> <tr> <td> <div class="pN">7305</div> <div class="G">Taṃ sutvā mudito hutvā,</div> </td> </tr> <tr> <td> <div class="G">nipacca sirasā jinaṃ;</div> </td> </tr> <tr> <td> <div class="G">Yāvajīvaṃ subhaṃ kammaṃ,</div> </td> </tr> <tr> <td> <div class="G">karitvā jinasāsane.</div> </td> </tr> </table> </div></div><div class="q" id="p_20Ap1_7306"> <div class="divNumber">341.</div> <div class="p"> <table class="singleColumn"> <tr> <td> <div class="pN">7306</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsūpago ahaṃ.</div> </td> </tr> </table> </div></div><div class="q" id="p_20Ap1_7307"> <div class="divNumber">342.</div> <div class="p"> <table class="singleColumn"> <tr> <td> <div class="pN">7307</div> <div class="G">Paṭikkamanasālāyaṃ,</div> </td> </tr> <tr> <td> <div class="G">bhūmidāhakakammunā;</div> </td> </tr> <tr> <td> <div class="G">Samasahassaṃ niraye,</div> </td> </tr> <tr> <td> <div class="G">adayhiṃ vedanāṭṭito.</div> </td> </tr> </table> </div></div><div class="q" id="p_20Ap1_7308"> <div class="divNumber">343.</div> <div class="p"> <table class="singleColumn"> <tr> <td> <div class="pN">7308</div> <div class="G">Tena kammāvasesena,</div> </td> </tr> <tr> <td> <div class="G">pañca jātisatānihaṃ;</div> </td> </tr> <tr> <td> <div class="G">Manusso kulajo hutvā,</div> </td> </tr> <tr> <td> <div class="G">jātiyā lakkhaṇaṅkito.</div> </td> </tr> </table> </div></div><div class="q" id="p_20Ap1_7309"> <div class="divNumber">344.</div> <div class="p"> <table class="singleColumn"> <tr> <td> <div class="pN">7309</div> <div class="G">Pañca jātisatāneva,</div> </td> </tr> <tr> <td> <div class="G">kuṭṭharogasamappito;</div> </td> </tr> <tr> <td> <div class="G">Mahādukkhaṃ anubhaviṃ,</div> </td> </tr> <tr> <td> <div class="G">tassa kammassa vāhasā.</div> </td> </tr> </table> </div></div><div class="q" id="p_20Ap1_7310"> <div class="divNumber">345.</div> <div class="p"> <table class="singleColumn"> <tr> <td> <div class="pN">7310</div> <div class="G">Imasmiṃ bhaddake kappe,</div> </td> </tr> <tr> <td> <div class="G">upariṭṭhaṃ yasassinaṃ;</div> </td> </tr> <tr> <td> <div class="G">Piṇḍapātena tappesiṃ,</div> </td> </tr> <tr> <td> <div class="G">pasannamānaso ahaṃ.</div> </td> </tr> </table> </div></div><div class="q" id="p_20Ap1_7311"> <div class="divNumber">346.</div> <div class="p"> <table class="singleColumn"> <tr> <td> <div class="pN">7311</div> <div class="G">Tena kammavisesena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div></div><div class="q" id="p_20Ap1_7312"> <div class="divNumber">347.</div> <div class="p"> <table class="singleColumn"> <tr> <td> <div class="pN">7312</div> <div class="G">Pacchime bhave sampatte,</div> </td> </tr> <tr> <td> <div class="G">ajāyiṃ khattiye kule;</div> </td> </tr> <tr> <td> <div class="G">Pituno accayenāhaṃ,</div> </td> </tr> <tr> <td> <div class="G">mahārajjasamappito.</div> </td> </tr> </table> </div></div><div class="q" id="p_20Ap1_7313"> <div class="divNumber">348.</div> <div class="p"> <table class="singleColumn"> <tr> <td> <div class="pN">7313</div> <div class="G">Kuṭṭharogādhibhūtohaṃ,</div> </td> </tr> <tr> <td> <div class="G">na ratiṃ na sukhaṃ labhe;</div> </td> </tr> <tr> <td> <div class="G">Moghaṃ rajjaṃ sukhaṃ yasmā,</div> </td> </tr> <tr> <td> <div class="G">mogharājā tato ahaṃ.</div> </td> </tr> </table> </div></div><div class="q" id="p_20Ap1_7314"> <div class="divNumber">349.</div> <div class="p"> <table class="singleColumn"> <tr> <td> <div class="pN">7314</div> <div class="G">Kāyassa dosaṃ disvāna,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Bāvarissa dijaggassa,</div> </td> </tr> <tr> <td> <div class="G">sissattaṃ ajjhupāgamiṃ.</div> </td> </tr> </table> </div></div><div class="q" id="p_20Ap1_7315"> <div class="divNumber">350.</div> <div class="p"> <table class="singleColumn"> <tr> <td> <div class="pN">7315</div> <div class="G">Mahatā parivārena,</div> </td> </tr> <tr> <td> <div class="G">upecca naranāyakaṃ;</div> </td> </tr> <tr> <td> <div class="G">Apucchiṃ nipuṇaṃ pañhaṃ,</div> </td> </tr> <tr> <td> <div class="G">taṃ vīraṃ vādisūdanaṃ.</div> </td> </tr> </table> </div></div><div class="q" id="p_20Ap1_7316"> <div class="divNumber">351.</div> <div class="p"> <table class="singleColumn"> <tr> <td> <div class="pN">7316</div> <div class="G">‘Ayaṃ loko paro loko,</div> </td> </tr> <tr> <td> <div class="G">brahmaloko sadevako;</div> </td> </tr> <tr> <td> <div class="G">Diṭṭhiṃ no nābhijānāmi,</div> </td> </tr> <tr> <td> <div class="G">gotamassa yasassino.</div> </td> </tr> </table> </div></div><div class="q" id="p_20Ap1_7317"> <div class="divNumber">352.</div> <div class="p"> <table class="singleColumn"> <tr> <td> <div class="pN">7317</div> <div class="G">Evābhikkantadassāviṃ,</div> </td> </tr> <tr> <td> <div class="G">atthi pañhena āgamaṃ;</div> </td> </tr> <tr> <td> <div class="G">Kathaṃ lokaṃ avekkhantaṃ,</div> </td> </tr> <tr> <td> <div class="G">maccurājā na passati’.</div> </td> </tr> </table> </div></div><div class="q" id="p_20Ap1_7318"> <div class="divNumber">353.</div> <div class="p"> <table class="singleColumn"> <tr> <td> <div class="pN">7318</div> <div class="G">‘Suññato lokaṃ avekkhassu,</div> </td> </tr> <tr> <td> <div class="G">mogharāja sadā sato;</div> </td> </tr> <tr> <td> <div class="G">Attānudiṭṭhiṃ uhacca,</div> </td> </tr> <tr> <td> <div class="G">evaṃ maccutaro siyā.</div> </td> </tr> </table> </div></div><div class="q" id="p_20Ap1_7319"> <div class="divNumber">354.</div> <div class="p"> <table class="singleColumn"> <tr> <td> <div class="pN">7319</div> <div class="G">Evaṃ lokaṃ avekkhantaṃ,</div> </td> </tr> <tr> <td> <div class="G">maccurājā na passati’;</div> </td> </tr> <tr> <td> <div class="G">Iti maṃ abhaṇi buddho,</div> </td> </tr> <tr> <td> <div class="G">sabbarogatikicchako.</div> </td> </tr> </table> </div></div><div class="q" id="p_20Ap1_7320"> <div class="divNumber">355.</div> <div class="p"> <table class="singleColumn"> <tr> <td> <div class="pN">7320</div> <div class="G">Saha gāthāvasānena,</div> </td> </tr> <tr> <td> <div class="G">kesamassuvivajjito;</div> </td> </tr> <tr> <td> <div class="G">Kāsāvavatthavasano,</div> </td> </tr> <tr> <td> <div class="G">āsiṃ bhikkhu tathārahā.</div> </td> </tr> </table> </div></div><div class="q" id="p_20Ap1_7321"> <div class="divNumber">356.</div> <div class="p"> <table class="singleColumn"> <tr> <td> <div class="pN">7321</div> <div class="G">Saṃghikesu vihāresu,</div> </td> </tr> <tr> <td> <div class="G">na vasiṃ rogapīḷito;</div> </td> </tr> <tr> <td> <div class="G">Mā vihāro padussīti,</div> </td> </tr> <tr> <td> <div class="G">vātarogehi pīḷito.</div> </td> </tr> </table> </div></div><div class="q" id="p_20Ap1_7322"> <div class="divNumber">357.</div> <div class="p"> <table class="singleColumn"> <tr> <td> <div class="pN">7322</div> <div class="G">Saṅkārakūṭā āhitvā,</div> </td> </tr> <tr> <td> <div class="G">susānā rathikāhi ca;</div> </td> </tr> <tr> <td> <div class="G">Tato saṅghāṭiṃ karitvā,</div> </td> </tr> <tr> <td> <div class="G">dhārayiṃ lūkhacīvaraṃ.</div> </td> </tr> </table> </div></div><div class="q" id="p_20Ap1_7323"> <div class="divNumber">358.</div> <div class="p"> <table class="singleColumn"> <tr> <td> <div class="pN">7323</div> <div class="G">Mahābhisakko tasmiṃ me,</div> </td> </tr> <tr> <td> <div class="G">guṇe tuṭṭho vināyako;</div> </td> </tr> <tr> <td> <div class="G">Lūkhacīvaradhārīnaṃ,</div> </td> </tr> <tr> <td> <div class="G">etadagge ṭhapesi maṃ.</div> </td> </tr> </table> </div></div><div class="q" id="p_20Ap1_7324"> <div class="divNumber">359.</div> <div class="p"> <table class="singleColumn"> <tr> <td> <div class="pN">7324</div> <div class="G">Puññapāpaparikkhīṇo,</div> </td> </tr> <tr> <td> <div class="G">sabbarogavivajjito;</div> </td> </tr> <tr> <td> <div class="G">Sikhīva anupādāno,</div> </td> </tr> <tr> <td> <div class="G">nibbāyissamanāsavo.</div> </td> </tr> </table> </div></div><div class="q" id="p_20Ap1_7325"> <div class="divNumber">360.</div> <div class="p"> <table class="singleColumn"> <tr> <td> <div class="pN">7325</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_7326"> <div class="divNumber">361.</div> <div class="p"> <table class="singleColumn"> <tr> <td> <div class="pN">7326</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7327"> <div class="divNumber">362.</div> <div class="p"> <table class="singleColumn"> <tr> <td> <div class="pN">7327</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (5937)</div> </td> </tr> </table> </div></div><div class="q" id="p_20Ap1_7328"> <div class="p"><span class="pN">7328</span>Itthaṃ sudaṃ āyasmā mogharājā thero imā gāthāyo abhāsitthāti. </div></div><div class="CENTER" id="p_20Ap1_7329"><span class="pN">7329</span>Mogharājattherassāpadānaṃ dasamaṃ.</div><div class="ENDH3" id="p_20Ap1_7330"><span class="pN">7330</span>Kaccāyanavaggo catupaññāsamo.</div><div class="SUMMARY" id="p_20Ap1_7331"><span class="pN">7331</span><span class="firstLetter">T</span>assuddānaṃ</div><div class="q" id="p_20Ap1_7332"> <div class="p"> <table class="singleColumn"> <tr> <td> <div class="pN">7332</div> <div class="G">Kaccāno vakkalī thero,</div> </td> </tr> <tr> <td> <div class="G">mahākappinasavhayo;</div> </td> </tr> <tr> <td> <div class="G">Dabbo kumāranāmo ca,</div> </td> </tr> <tr> <td> <div class="G">bāhiyo koṭṭhiko vasī.</div> </td> </tr> </table> </div></div><div class="q" id="p_20Ap1_7333"> <div class="p"> <table class="singleColumn"> <tr> <td> <div class="pN">7333</div> <div class="G">Uruveḷakassapo rādho,</div> </td> </tr> <tr> <td> <div class="G">mogharājā ca paṇḍito;</div> </td> </tr> <tr> <td> <div class="G">Tīṇi gāthāsatānettha,</div> </td> </tr> <tr> <td> <div class="G">bāsaṭṭhi ceva piṇḍitā.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a>
</div>
<div class="i">54.10 Mogharājattheraapadāna</div>
<div class="h">Kaccāyanavagga</div>
<div class="h">Mogharājattheraapadāna</div>
<div class="q" id="p_20Ap1_7292"> <div class="divNumber">327.</div> <div class="p"> <table class="singleColumn"> <tr> <td> <div class="pN">7292</div> <div class="G">“Padumuttaro nāma jino,</div> </td> </tr> <tr> <td> <div class="G">sabbalokavidū muni;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji cakkhumā.</div> </td> </tr> </table> </div>
</div>
<div class="q" id="p_20Ap1_7293"> <div class="divNumber">328.</div> <div class="p"> <table class="singleColumn"> <tr> <td> <div class="pN">7293</div> <div class="G">Ovādako viññāpako,</div> </td> </tr> <tr> <td> <div class="G">tārako sabbapāṇinaṃ;</div> </td> </tr> <tr> <td> <div class="G">Desanākusalo buddho,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div>
</div>
<div class="q" id="p_20Ap1_7294"> <div class="divNumber">329.</div> <div class="p"> <table class="singleColumn"> <tr> <td> <div class="pN">7294</div> <div class="G">Anukampako kāruṇiko,</div> </td> </tr> <tr> <td> <div class="G">hitesī sabbapāṇinaṃ;</div> </td> </tr> <tr> <td> <div class="G">Sampatte titthiye sabbe,</div> </td> </tr> <tr> <td> <div class="G">pañcasīle patiṭṭhapi.</div> </td> </tr> </table> </div>
</div>
<div class="q" id="p_20Ap1_7295"> <div class="divNumber">330.</div> <div class="p"> <table class="singleColumn"> <tr> <td> <div class="pN">7295</div> <div class="G">Evaṃ nirākulaṃ āsi,</div> </td> </tr> <tr> <td> <div class="G">suññataṃ titthiyehi ca;</div> </td> </tr> <tr> <td> <div class="G">Vicittaṃ arahantehi,</div> </td> </tr> <tr> <td> <div class="G">vasībhūtehi tādibhi.</div> </td> </tr> </table> </div>
</div>
<div class="q" id="p_20Ap1_7296"> <div class="divNumber">331.</div> <div class="p"> <table class="singleColumn"> <tr> <td> <div class="pN">7296</div> <div class="G">Ratanānaṭṭhapaññāsaṃ,</div> </td> </tr> <tr> <td> <div class="G">uggato so mahāmuni;</div> </td> </tr> <tr> <td> <div class="G">Kañcanagghiyasaṅkāso,</div> </td> </tr> <tr> <td> <div class="G">bāttiṃsavaralakkhaṇo.</div> </td> </tr> </table> </div>
</div>
<div class="q" id="p_20Ap1_7297"> <div class="divNumber">332.</div> <div class="p"> <table class="singleColumn"> <tr> <td> <div class="pN">7297</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div>
</div>
<div class="q" id="p_20Ap1_7298"> <div class="divNumber">333.</div> <div class="p"> <table class="singleColumn"> <tr> <td> <div class="pN">7298</div> <div class="G">Tadāhaṃ haṃsavatiyaṃ,</div> </td> </tr> <tr> <td> <div class="G">kule aññatare ahuṃ;</div> </td> </tr> <tr> <td> <div class="G">Parakammāyane yutto,</div> </td> </tr> <tr> <td> <div class="G">natthi me kiñci sandhanaṃ.</div> </td> </tr> </table> </div>
</div>
<div class="q" id="p_20Ap1_7299"> <div class="divNumber">334.</div> <div class="p"> <table class="singleColumn"> <tr> <td> <div class="pN">7299</div> <div class="G">Paṭikkamanasālāyaṃ,</div> </td> </tr> <tr> <td> <div class="G">vasanto katabhūmiyaṃ;</div> </td> </tr> <tr> <td> <div class="G">Aggiṃ ujjālayiṃ tattha,</div> </td> </tr> <tr> <td> <div class="G">daḷhaṃ kaṇhāsi sā mahī.</div> </td> </tr> </table> </div>
</div>
<div class="q" id="p_20Ap1_7300"> <div class="divNumber">335.</div> <div class="p"> <table class="singleColumn"> <tr> <td> <div class="pN">7300</div> <div class="G">Tadā parisatiṃ nātho,</div> </td> </tr> <tr> <td> <div class="G">catusaccapakāsako;</div> </td> </tr> <tr> <td> <div class="G">Sāvakaṃ sampakittesi,</div> </td> </tr> <tr> <td> <div class="G">lūkhacīvaradhārakaṃ.</div> </td> </tr> </table> </div>
</div>
<div class="q" id="p_20Ap1_7301"> <div class="divNumber">336.</div> <div class="p"> <table class="singleColumn"> <tr> <td> <div class="pN">7301</div> <div class="G">Tassa tamhi guṇe tuṭṭho,</div> </td> </tr> <tr> <td> <div class="G">paṇipacca tathāgataṃ;</div> </td> </tr> <tr> <td> <div class="G">Lūkhacīvaradhāraggaṃ,</div> </td> </tr> <tr> <td> <div class="G">patthayiṃ ṭhānamuttamaṃ.</div> </td> </tr> </table> </div>
</div>
<div class="q" id="p_20Ap1_7302"> <div class="divNumber">337.</div> <div class="p"> <table class="singleColumn"> <tr> <td> <div class="pN">7302</div> <div class="G">Tadā avoca bhagavā,</div> </td> </tr> <tr> <td> <div class="G">sāvake padumuttaro;</div> </td> </tr> <tr> <td> <div class="G">‘Passathetaṃ purisakaṃ,</div> </td> </tr> <tr> <td> <div class="G">kucelaṃ tanudehakaṃ.</div> </td> </tr> </table> </div>
</div>
<div class="q" id="p_20Ap1_7303"> <div class="divNumber">338.</div> <div class="p"> <table class="singleColumn"> <tr> <td> <div class="pN">7303</div> <div class="G">Pītippasannavadanaṃ,</div> </td> </tr> <tr> <td> <div class="G">saddhādhanasamanvitaṃ;</div> </td> </tr> <tr> <td> <div class="G">Udaggatanujaṃ haṭṭhaṃ,</div> </td> </tr> <tr> <td> <div class="G">acalaṃ sālapiṇḍitaṃ.</div> </td> </tr> </table> </div>
</div>
<div class="q" id="p_20Ap1_7304"> <div class="divNumber">339.</div> <div class="p"> <table class="singleColumn"> <tr> <td> <div class="pN">7304</div> <div class="G">Eso pattheti taṃ ṭhānaṃ,</div> </td> </tr> <tr> <td> <div class="G">saccasenassa bhikkhuno;</div> </td> </tr> <tr> <td> <div class="G">Lūkhacīvaradhārissa,</div> </td> </tr> <tr> <td> <div class="G">tassa vaṇṇasitāsayo’.</div> </td> </tr> </table> </div>
</div>
<div class="q" id="p_20Ap1_7305"> <div class="divNumber">340.</div> <div class="p"> <table class="singleColumn"> <tr> <td> <div class="pN">7305</div> <div class="G">Taṃ sutvā mudito hutvā,</div> </td> </tr> <tr> <td> <div class="G">nipacca sirasā jinaṃ;</div> </td> </tr> <tr> <td> <div class="G">Yāvajīvaṃ subhaṃ kammaṃ,</div> </td> </tr> <tr> <td> <div class="G">karitvā jinasāsane.</div> </td> </tr> </table> </div>
</div>
<div class="q" id="p_20Ap1_7306"> <div class="divNumber">341.</div> <div class="p"> <table class="singleColumn"> <tr> <td> <div class="pN">7306</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsūpago ahaṃ.</div> </td> </tr> </table> </div>
</div>
<div class="q" id="p_20Ap1_7307"> <div class="divNumber">342.</div> <div class="p"> <table class="singleColumn"> <tr> <td> <div class="pN">7307</div> <div class="G">Paṭikkamanasālāyaṃ,</div> </td> </tr> <tr> <td> <div class="G">bhūmidāhakakammunā;</div> </td> </tr> <tr> <td> <div class="G">Samasahassaṃ niraye,</div> </td> </tr> <tr> <td> <div class="G">adayhiṃ vedanāṭṭito.</div> </td> </tr> </table> </div>
</div>
<div class="q" id="p_20Ap1_7308"> <div class="divNumber">343.</div> <div class="p"> <table class="singleColumn"> <tr> <td> <div class="pN">7308</div> <div class="G">Tena kammāvasesena,</div> </td> </tr> <tr> <td> <div class="G">pañca jātisatānihaṃ;</div> </td> </tr> <tr> <td> <div class="G">Manusso kulajo hutvā,</div> </td> </tr> <tr> <td> <div class="G">jātiyā lakkhaṇaṅkito.</div> </td> </tr> </table> </div>
</div>
<div class="q" id="p_20Ap1_7309"> <div class="divNumber">344.</div> <div class="p"> <table class="singleColumn"> <tr> <td> <div class="pN">7309</div> <div class="G">Pañca jātisatāneva,</div> </td> </tr> <tr> <td> <div class="G">kuṭṭharogasamappito;</div> </td> </tr> <tr> <td> <div class="G">Mahādukkhaṃ anubhaviṃ,</div> </td> </tr> <tr> <td> <div class="G">tassa kammassa vāhasā.</div> </td> </tr> </table> </div>
</div>
<div class="q" id="p_20Ap1_7310"> <div class="divNumber">345.</div> <div class="p"> <table class="singleColumn"> <tr> <td> <div class="pN">7310</div> <div class="G">Imasmiṃ bhaddake kappe,</div> </td> </tr> <tr> <td> <div class="G">upariṭṭhaṃ yasassinaṃ;</div> </td> </tr> <tr> <td> <div class="G">Piṇḍapātena tappesiṃ,</div> </td> </tr> <tr> <td> <div class="G">pasannamānaso ahaṃ.</div> </td> </tr> </table> </div>
</div>
<div class="q" id="p_20Ap1_7311"> <div class="divNumber">346.</div> <div class="p"> <table class="singleColumn"> <tr> <td> <div class="pN">7311</div> <div class="G">Tena kammavisesena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_7312"> <div class="divNumber">347.</div> <div class="p"> <table class="singleColumn"> <tr> <td> <div class="pN">7312</div> <div class="G">Pacchime bhave sampatte,</div> </td> </tr> <tr> <td> <div class="G">ajāyiṃ khattiye kule;</div> </td> </tr> <tr> <td> <div class="G">Pituno accayenāhaṃ,</div> </td> </tr> <tr> <td> <div class="G">mahārajjasamappito.</div> </td> </tr> </table> </div>
</div>
<div class="q" id="p_20Ap1_7313"> <div class="divNumber">348.</div> <div class="p"> <table class="singleColumn"> <tr> <td> <div class="pN">7313</div> <div class="G">Kuṭṭharogādhibhūtohaṃ,</div> </td> </tr> <tr> <td> <div class="G">na ratiṃ na sukhaṃ labhe;</div> </td> </tr> <tr> <td> <div class="G">Moghaṃ rajjaṃ sukhaṃ yasmā,</div> </td> </tr> <tr> <td> <div class="G">mogharājā tato ahaṃ.</div> </td> </tr> </table> </div>
</div>
<div class="q" id="p_20Ap1_7314"> <div class="divNumber">349.</div> <div class="p"> <table class="singleColumn"> <tr> <td> <div class="pN">7314</div> <div class="G">Kāyassa dosaṃ disvāna,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Bāvarissa dijaggassa,</div> </td> </tr> <tr> <td> <div class="G">sissattaṃ ajjhupāgamiṃ.</div> </td> </tr> </table> </div>
</div>
<div class="q" id="p_20Ap1_7315"> <div class="divNumber">350.</div> <div class="p"> <table class="singleColumn"> <tr> <td> <div class="pN">7315</div> <div class="G">Mahatā parivārena,</div> </td> </tr> <tr> <td> <div class="G">upecca naranāyakaṃ;</div> </td> </tr> <tr> <td> <div class="G">Apucchiṃ nipuṇaṃ pañhaṃ,</div> </td> </tr> <tr> <td> <div class="G">taṃ vīraṃ vādisūdanaṃ.</div> </td> </tr> </table> </div>
</div>
<div class="q" id="p_20Ap1_7316"> <div class="divNumber">351.</div> <div class="p"> <table class="singleColumn"> <tr> <td> <div class="pN">7316</div> <div class="G">‘Ayaṃ loko paro loko,</div> </td> </tr> <tr> <td> <div class="G">brahmaloko sadevako;</div> </td> </tr> <tr> <td> <div class="G">Diṭṭhiṃ no nābhijānāmi,</div> </td> </tr> <tr> <td> <div class="G">gotamassa yasassino.</div> </td> </tr> </table> </div>
</div>
<div class="q" id="p_20Ap1_7317"> <div class="divNumber">352.</div> <div class="p"> <table class="singleColumn"> <tr> <td> <div class="pN">7317</div> <div class="G">Evābhikkantadassāviṃ,</div> </td> </tr> <tr> <td> <div class="G">atthi pañhena āgamaṃ;</div> </td> </tr> <tr> <td> <div class="G">Kathaṃ lokaṃ avekkhantaṃ,</div> </td> </tr> <tr> <td> <div class="G">maccurājā na passati’.</div> </td> </tr> </table> </div>
</div>
<div class="q" id="p_20Ap1_7318"> <div class="divNumber">353.</div> <div class="p"> <table class="singleColumn"> <tr> <td> <div class="pN">7318</div> <div class="G">‘Suññato lokaṃ avekkhassu,</div> </td> </tr> <tr> <td> <div class="G">mogharāja sadā sato;</div> </td> </tr> <tr> <td> <div class="G">Attānudiṭṭhiṃ uhacca,</div> </td> </tr> <tr> <td> <div class="G">evaṃ maccutaro siyā.</div> </td> </tr> </table> </div>
</div>
<div class="q" id="p_20Ap1_7319"> <div class="divNumber">354.</div> <div class="p"> <table class="singleColumn"> <tr> <td> <div class="pN">7319</div> <div class="G">Evaṃ lokaṃ avekkhantaṃ,</div> </td> </tr> <tr> <td> <div class="G">maccurājā na passati’;</div> </td> </tr> <tr> <td> <div class="G">Iti maṃ abhaṇi buddho,</div> </td> </tr> <tr> <td> <div class="G">sabbarogatikicchako.</div> </td> </tr> </table> </div>
</div>
<div class="q" id="p_20Ap1_7320"> <div class="divNumber">355.</div> <div class="p"> <table class="singleColumn"> <tr> <td> <div class="pN">7320</div> <div class="G">Saha gāthāvasānena,</div> </td> </tr> <tr> <td> <div class="G">kesamassuvivajjito;</div> </td> </tr> <tr> <td> <div class="G">Kāsāvavatthavasano,</div> </td> </tr> <tr> <td> <div class="G">āsiṃ bhikkhu tathārahā.</div> </td> </tr> </table> </div>
</div>
<div class="q" id="p_20Ap1_7321"> <div class="divNumber">356.</div> <div class="p"> <table class="singleColumn"> <tr> <td> <div class="pN">7321</div> <div class="G">Saṃghikesu vihāresu,</div> </td> </tr> <tr> <td> <div class="G">na vasiṃ rogapīḷito;</div> </td> </tr> <tr> <td> <div class="G">Mā vihāro padussīti,</div> </td> </tr> <tr> <td> <div class="G">vātarogehi pīḷito.</div> </td> </tr> </table> </div>
</div>
<div class="q" id="p_20Ap1_7322"> <div class="divNumber">357.</div> <div class="p"> <table class="singleColumn"> <tr> <td> <div class="pN">7322</div> <div class="G">Saṅkārakūṭā āhitvā,</div> </td> </tr> <tr> <td> <div class="G">susānā rathikāhi ca;</div> </td> </tr> <tr> <td> <div class="G">Tato saṅghāṭiṃ karitvā,</div> </td> </tr> <tr> <td> <div class="G">dhārayiṃ lūkhacīvaraṃ.</div> </td> </tr> </table> </div>
</div>
<div class="q" id="p_20Ap1_7323"> <div class="divNumber">358.</div> <div class="p"> <table class="singleColumn"> <tr> <td> <div class="pN">7323</div> <div class="G">Mahābhisakko tasmiṃ me,</div> </td> </tr> <tr> <td> <div class="G">guṇe tuṭṭho vināyako;</div> </td> </tr> <tr> <td> <div class="G">Lūkhacīvaradhārīnaṃ,</div> </td> </tr> <tr> <td> <div class="G">etadagge ṭhapesi maṃ.</div> </td> </tr> </table> </div>
</div>
<div class="q" id="p_20Ap1_7324"> <div class="divNumber">359.</div> <div class="p"> <table class="singleColumn"> <tr> <td> <div class="pN">7324</div> <div class="G">Puññapāpaparikkhīṇo,</div> </td> </tr> <tr> <td> <div class="G">sabbarogavivajjito;</div> </td> </tr> <tr> <td> <div class="G">Sikhīva anupādāno,</div> </td> </tr> <tr> <td> <div class="G">nibbāyissamanāsavo.</div> </td> </tr> </table> </div>
</div>
<div class="q" id="p_20Ap1_7325"> <div class="divNumber">360.</div> <div class="p"> <table class="singleColumn"> <tr> <td> <div class="pN">7325</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7326"> <div class="divNumber">361.</div> <div class="p"> <table class="singleColumn"> <tr> <td> <div class="pN">7326</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7327"> <div class="divNumber">362.</div> <div class="p"> <table class="singleColumn"> <tr> <td> <div class="pN">7327</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (5937)</div> </td> </tr> </table> </div>
</div>
<div class="q" id="p_20Ap1_7328"> <div class="p">
<span class="pN">7328</span>Itthaṃ sudaṃ āyasmā mogharājā thero imā gāthāyo abhāsitthāti. </div>
</div>
<div class="CENTER" id="p_20Ap1_7329">
<span class="pN">7329</span>Mogharājattherassāpadānaṃ dasamaṃ.</div>
<div class="ENDH3" id="p_20Ap1_7330">
<span class="pN">7330</span>Kaccāyanavaggo catupaññāsamo.</div>
<div class="SUMMARY" id="p_20Ap1_7331">
<span class="pN">7331</span><span class="firstLetter">T</span>assuddānaṃ</div>
<div class="q" id="p_20Ap1_7332"> <div class="p"> <table class="singleColumn"> <tr> <td> <div class="pN">7332</div> <div class="G">Kaccāno vakkalī thero,</div> </td> </tr> <tr> <td> <div class="G">mahākappinasavhayo;</div> </td> </tr> <tr> <td> <div class="G">Dabbo kumāranāmo ca,</div> </td> </tr> <tr> <td> <div class="G">bāhiyo koṭṭhiko vasī.</div> </td> </tr> </table> </div>
</div>
<div class="q" id="p_20Ap1_7333"> <div class="p"> <table class="singleColumn"> <tr> <td> <div class="pN">7333</div> <div class="G">Uruveḷakassapo rādho,</div> </td> </tr> <tr> <td> <div class="G">mogharājā ca paṇḍito;</div> </td> </tr> <tr> <td> <div class="G">Tīṇi gāthāsatānettha,</div> </td> </tr> <tr> <td> <div class="G">bāsaṭṭhi ceva piṇḍitā.</div> </td> </tr> </table> </div>
</div>
</div>
