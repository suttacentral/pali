<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/40">40 Pilindavacchavagga</a> » <a href="/tipitaka/20Ap1/40/40.1">40.1 Pilindavacchattheraapadāna</a></div><div class="i">40.1.3 Dānokāsayācanā</div><div class="h">Pilindavacchavagga</div><div class="h">Pilindavacchattheraapadāna</div><div class="h">Dānokāsayācanā</div><div class="q" id="p_20Ap1_4326"> <div class="divNumber">29.</div> <div class="p"> <table class="singleColumn"> <tr> <td> <div class="pN">4326</div> <div class="G">‘Ekato jātasaṃvaddhā,</div> </td> </tr> <tr> <td> <div class="G">ubhinnaṃ ekato manaṃ;</div> </td> </tr> <tr> <td> <div class="G">Sādhāraṇā sukhadukkhe,</div> </td> </tr> <tr> <td> <div class="G">ubho ca anuvattakā.</div> </td> </tr> </table> </div></div><div class="q" id="p_20Ap1_4327"> <div class="divNumber">30.</div> <div class="p"> <table class="singleColumn"> <tr> <td> <div class="pN">4327</div> <div class="G">Atthi cetasikaṃ dukkhaṃ,</div> </td> </tr> <tr> <td> <div class="G">tavādheyyaṃ arindama;</div> </td> </tr> <tr> <td> <div class="G">Yadi sakkosi taṃ dukkhaṃ,</div> </td> </tr> <tr> <td> <div class="G">vinodeyyāsi khattiya’.</div> </td> </tr> </table> </div></div><div class="q" id="p_20Ap1_4328"> <div class="divNumber">31.</div> <div class="p"> <table class="singleColumn"> <tr> <td> <div class="pN">4328</div> <div class="G">‘Tava dukkhaṃ mama dukkhaṃ,</div> </td> </tr> <tr> <td> <div class="G">Ubhinnaṃ ekato mano;</div> </td> </tr> <tr> <td> <div class="G">Niṭṭhitanti vijānāhi,</div> </td> </tr> <tr> <td> <div class="G">Mamādheyyaṃ sace tuvaṃ’.</div> </td> </tr> </table> </div></div><div class="q" id="p_20Ap1_4329"> <div class="divNumber">32.</div> <div class="p"> <table class="singleColumn"> <tr> <td> <div class="pN">4329</div> <div class="G">‘Jānāhi kho mahārāja,</div> </td> </tr> <tr> <td> <div class="G">dukkhaṃ me dubbinodayaṃ;</div> </td> </tr> <tr> <td> <div class="G">Pahu samāno gajjasu,</div> </td> </tr> <tr> <td> <div class="G">ekaṃ te duccajaṃ varaṃ.</div> </td> </tr> </table> </div></div><div class="q" id="p_20Ap1_4330"> <div class="divNumber">33.</div> <div class="p"> <table class="singleColumn"> <tr> <td> <div class="pN">4330</div> <div class="G">Yāvatā vijite atthi,</div> </td> </tr> <tr> <td> <div class="G">yāvatā mama jīvitaṃ;</div> </td> </tr> <tr> <td> <div class="G">Etehi yadi te attho,</div> </td> </tr> <tr> <td> <div class="G">dassāmi avikampito.</div> </td> </tr> </table> </div></div><div class="q" id="p_20Ap1_4331"> <div class="divNumber">34.</div> <div class="p"> <table class="singleColumn"> <tr> <td> <div class="pN">4331</div> <div class="G">Gajjitaṃ kho tayā deva,</div> </td> </tr> <tr> <td> <div class="G">micchā taṃ bahu gajjitaṃ;</div> </td> </tr> <tr> <td> <div class="G">Jānissāmi tuvaṃ ajja,</div> </td> </tr> <tr> <td> <div class="G">sabbadhamme patiṭṭhitaṃ’.</div> </td> </tr> </table> </div></div><div class="q" id="p_20Ap1_4332"> <div class="divNumber">35.</div> <div class="p"> <table class="singleColumn"> <tr> <td> <div class="pN">4332</div> <div class="G">‘Atibāḷhaṃ nipīḷesi,</div> </td> </tr> <tr> <td> <div class="G">dadamānassa me sato;</div> </td> </tr> <tr> <td> <div class="G">Kiṃ te me pīḷitenattho,</div> </td> </tr> <tr> <td> <div class="G">patthitaṃ te kathehi me’.</div> </td> </tr> </table> </div></div><div class="q" id="p_20Ap1_4333"> <div class="divNumber">36.</div> <div class="p"> <table class="singleColumn"> <tr> <td> <div class="pN">4333</div> <div class="G">‘Icchāmahaṃ mahārāja,</div> </td> </tr> <tr> <td> <div class="G">buddhaseṭṭhaṃ anuttaraṃ;</div> </td> </tr> <tr> <td> <div class="G">Bhojayissāmi sambuddhaṃ,</div> </td> </tr> <tr> <td> <div class="G">vajjaṃ me māhu jīvitaṃ’.</div> </td> </tr> </table> </div></div><div class="q" id="p_20Ap1_4334"> <div class="divNumber">37.</div> <div class="p"> <table class="singleColumn"> <tr> <td> <div class="pN">4334</div> <div class="G">‘Aññaṃ tehaṃ varaṃ dammi,</div> </td> </tr> <tr> <td> <div class="G">mā yācittho tathāgataṃ;</div> </td> </tr> <tr> <td> <div class="G">Adeyyo kassaci buddho,</div> </td> </tr> <tr> <td> <div class="G">maṇi jotiraso yathā’.</div> </td> </tr> </table> </div></div><div class="q" id="p_20Ap1_4335"> <div class="divNumber">38.</div> <div class="p"> <table class="singleColumn"> <tr> <td> <div class="pN">4335</div> <div class="G">‘Nanu te gajjitaṃ deva,</div> </td> </tr> <tr> <td> <div class="G">yāva jīvitamattano;</div> </td> </tr> <tr> <td> <div class="G">Jīvitaṃ dadamānena,</div> </td> </tr> <tr> <td> <div class="G">yuttaṃ dātuṃ tathāgataṃ’.</div> </td> </tr> </table> </div></div><div class="q" id="p_20Ap1_4336"> <div class="divNumber">39.</div> <div class="p"> <table class="singleColumn"> <tr> <td> <div class="pN">4336</div> <div class="G">‘Ṭhapanīyo mahāvīro,</div> </td> </tr> <tr> <td> <div class="G">adeyyo kassaci jino;</div> </td> </tr> <tr> <td> <div class="G">Na me paṭissuto buddho,</div> </td> </tr> <tr> <td> <div class="G">varassu amitaṃ dhanaṃ’.</div> </td> </tr> </table> </div></div><div class="q" id="p_20Ap1_4337"> <div class="divNumber">40.</div> <div class="p"> <table class="singleColumn"> <tr> <td> <div class="pN">4337</div> <div class="G">‘Vinicchayaṃ pāpuṇāma,</div> </td> </tr> <tr> <td> <div class="G">pucchissāma vinicchaye;</div> </td> </tr> <tr> <td> <div class="G">Yathāsaṇṭhaṃ kathessanti,</div> </td> </tr> <tr> <td> <div class="G">paṭipucchāma taṃ tathā’.</div> </td> </tr> </table> </div></div><div class="q" id="p_20Ap1_4338"> <div class="divNumber">41.</div> <div class="p"> <table class="singleColumn"> <tr> <td> <div class="pN">4338</div> <div class="G">Rañño hatthe gahetvāna,</div> </td> </tr> <tr> <td> <div class="G">agamāsiṃ vinicchayaṃ;</div> </td> </tr> <tr> <td> <div class="G">Purato akkhadassānaṃ,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div></div><div class="q" id="p_20Ap1_4339"> <div class="divNumber">42.</div> <div class="p"> <table class="singleColumn"> <tr> <td> <div class="pN">4339</div> <div class="G">‘Suṇantu me akkhadassā,</div> </td> </tr> <tr> <td> <div class="G">rājā varamadāsi me;</div> </td> </tr> <tr> <td> <div class="G">Na kiñci ṭhapayitvāna,</div> </td> </tr> <tr> <td> <div class="G">jīvitampi pavārayi.</div> </td> </tr> </table> </div></div><div class="q" id="p_20Ap1_4340"> <div class="divNumber">43.</div> <div class="p"> <table class="singleColumn"> <tr> <td> <div class="pN">4340</div> <div class="G">Tassa me varadinnassa,</div> </td> </tr> <tr> <td> <div class="G">buddhaseṭṭhaṃ variṃ ahaṃ;</div> </td> </tr> <tr> <td> <div class="G">Sudinno hoti me buddho,</div> </td> </tr> <tr> <td> <div class="G">chindatha saṃsayaṃ mama’.</div> </td> </tr> </table> </div></div><div class="q" id="p_20Ap1_4341"> <div class="divNumber">44.</div> <div class="p"> <table class="singleColumn"> <tr> <td> <div class="pN">4341</div> <div class="G">‘Sossāma tava vacanaṃ,</div> </td> </tr> <tr> <td> <div class="G">bhūmipālassa rājino;</div> </td> </tr> <tr> <td> <div class="G">Ubhinnaṃ vacanaṃ sutvā,</div> </td> </tr> <tr> <td> <div class="G">chindissāmettha saṃsayaṃ.</div> </td> </tr> </table> </div></div><div class="q" id="p_20Ap1_4342"> <div class="divNumber">45.</div> <div class="p"> <table class="singleColumn"> <tr> <td> <div class="pN">4342</div> <div class="G">Sabbaṃ deva tayā dinnaṃ,</div> </td> </tr> <tr> <td> <div class="G">imassa sabbagāhikaṃ;</div> </td> </tr> <tr> <td> <div class="G">Na kiñci ṭhapayitvāna,</div> </td> </tr> <tr> <td> <div class="G">jīvitampi pavārayi’.</div> </td> </tr> </table> </div></div><div class="q" id="p_20Ap1_4343"> <div class="divNumber">46.</div> <div class="p"> <table class="singleColumn"> <tr> <td> <div class="pN">4343</div> <div class="G">‘Kicchappattova hutvāna,</div> </td> </tr> <tr> <td> <div class="G">yācī varamanuttaraṃ;</div> </td> </tr> <tr> <td> <div class="G">Imaṃ sudukkhitaṃ ñatvā,</div> </td> </tr> <tr> <td> <div class="G">adāsiṃ sabbagāhikaṃ’.</div> </td> </tr> </table> </div></div><div class="q" id="p_20Ap1_4344"> <div class="divNumber">47.</div> <div class="p"> <table class="singleColumn"> <tr> <td> <div class="pN">4344</div> <div class="G">‘Parājayo tuvaṃ deva,</div> </td> </tr> <tr> <td> <div class="G">assa deyyo tathāgato;</div> </td> </tr> <tr> <td> <div class="G">Ubhinnaṃ saṃsayo chinno,</div> </td> </tr> <tr> <td> <div class="G">yathāsaṇṭhamhi tiṭṭhatha’.</div> </td> </tr> </table> </div></div><div class="q" id="p_20Ap1_4345"> <div class="divNumber">48.</div> <div class="p"> <table class="singleColumn"> <tr> <td> <div class="pN">4345</div> <div class="G">Rājā tattheva ṭhatvāna,</div> </td> </tr> <tr> <td> <div class="G">akkhadassetadabravi;</div> </td> </tr> <tr> <td> <div class="G">‘Sammā mayhampi deyyātha,</div> </td> </tr> <tr> <td> <div class="G">puna buddhaṃ labhāmahaṃ’.</div> </td> </tr> </table> </div></div><div class="q" id="p_20Ap1_4346"> <div class="divNumber">49.</div> <div class="p"> <table class="singleColumn"> <tr> <td> <div class="pN">4346</div> <div class="G">‘Pūretvā tava saṅkappaṃ,</div> </td> </tr> <tr> <td> <div class="G">bhojayitvā tathāgataṃ;</div> </td> </tr> <tr> <td> <div class="G">Puna deyyāsi sambuddhaṃ,</div> </td> </tr> <tr> <td> <div class="G">ānandassa yasassino’.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/40">40 Pilindavacchavagga</a> » <a href="/tipitaka/20Ap1/40/40.1">40.1 Pilindavacchattheraapadāna</a>
</div>
<div class="i">40.1.3 Dānokāsayācanā</div>
<div class="h">Pilindavacchavagga</div>
<div class="h">Pilindavacchattheraapadāna</div>
<div class="h">Dānokāsayācanā</div>
<div class="q" id="p_20Ap1_4326"> <div class="divNumber">29.</div> <div class="p"> <table class="singleColumn"> <tr> <td> <div class="pN">4326</div> <div class="G">‘Ekato jātasaṃvaddhā,</div> </td> </tr> <tr> <td> <div class="G">ubhinnaṃ ekato manaṃ;</div> </td> </tr> <tr> <td> <div class="G">Sādhāraṇā sukhadukkhe,</div> </td> </tr> <tr> <td> <div class="G">ubho ca anuvattakā.</div> </td> </tr> </table> </div>
</div>
<div class="q" id="p_20Ap1_4327"> <div class="divNumber">30.</div> <div class="p"> <table class="singleColumn"> <tr> <td> <div class="pN">4327</div> <div class="G">Atthi cetasikaṃ dukkhaṃ,</div> </td> </tr> <tr> <td> <div class="G">tavādheyyaṃ arindama;</div> </td> </tr> <tr> <td> <div class="G">Yadi sakkosi taṃ dukkhaṃ,</div> </td> </tr> <tr> <td> <div class="G">vinodeyyāsi khattiya’.</div> </td> </tr> </table> </div>
</div>
<div class="q" id="p_20Ap1_4328"> <div class="divNumber">31.</div> <div class="p"> <table class="singleColumn"> <tr> <td> <div class="pN">4328</div> <div class="G">‘Tava dukkhaṃ mama dukkhaṃ,</div> </td> </tr> <tr> <td> <div class="G">Ubhinnaṃ ekato mano;</div> </td> </tr> <tr> <td> <div class="G">Niṭṭhitanti vijānāhi,</div> </td> </tr> <tr> <td> <div class="G">Mamādheyyaṃ sace tuvaṃ’.</div> </td> </tr> </table> </div>
</div>
<div class="q" id="p_20Ap1_4329"> <div class="divNumber">32.</div> <div class="p"> <table class="singleColumn"> <tr> <td> <div class="pN">4329</div> <div class="G">‘Jānāhi kho mahārāja,</div> </td> </tr> <tr> <td> <div class="G">dukkhaṃ me dubbinodayaṃ;</div> </td> </tr> <tr> <td> <div class="G">Pahu samāno gajjasu,</div> </td> </tr> <tr> <td> <div class="G">ekaṃ te duccajaṃ varaṃ.</div> </td> </tr> </table> </div>
</div>
<div class="q" id="p_20Ap1_4330"> <div class="divNumber">33.</div> <div class="p"> <table class="singleColumn"> <tr> <td> <div class="pN">4330</div> <div class="G">Yāvatā vijite atthi,</div> </td> </tr> <tr> <td> <div class="G">yāvatā mama jīvitaṃ;</div> </td> </tr> <tr> <td> <div class="G">Etehi yadi te attho,</div> </td> </tr> <tr> <td> <div class="G">dassāmi avikampito.</div> </td> </tr> </table> </div>
</div>
<div class="q" id="p_20Ap1_4331"> <div class="divNumber">34.</div> <div class="p"> <table class="singleColumn"> <tr> <td> <div class="pN">4331</div> <div class="G">Gajjitaṃ kho tayā deva,</div> </td> </tr> <tr> <td> <div class="G">micchā taṃ bahu gajjitaṃ;</div> </td> </tr> <tr> <td> <div class="G">Jānissāmi tuvaṃ ajja,</div> </td> </tr> <tr> <td> <div class="G">sabbadhamme patiṭṭhitaṃ’.</div> </td> </tr> </table> </div>
</div>
<div class="q" id="p_20Ap1_4332"> <div class="divNumber">35.</div> <div class="p"> <table class="singleColumn"> <tr> <td> <div class="pN">4332</div> <div class="G">‘Atibāḷhaṃ nipīḷesi,</div> </td> </tr> <tr> <td> <div class="G">dadamānassa me sato;</div> </td> </tr> <tr> <td> <div class="G">Kiṃ te me pīḷitenattho,</div> </td> </tr> <tr> <td> <div class="G">patthitaṃ te kathehi me’.</div> </td> </tr> </table> </div>
</div>
<div class="q" id="p_20Ap1_4333"> <div class="divNumber">36.</div> <div class="p"> <table class="singleColumn"> <tr> <td> <div class="pN">4333</div> <div class="G">‘Icchāmahaṃ mahārāja,</div> </td> </tr> <tr> <td> <div class="G">buddhaseṭṭhaṃ anuttaraṃ;</div> </td> </tr> <tr> <td> <div class="G">Bhojayissāmi sambuddhaṃ,</div> </td> </tr> <tr> <td> <div class="G">vajjaṃ me māhu jīvitaṃ’.</div> </td> </tr> </table> </div>
</div>
<div class="q" id="p_20Ap1_4334"> <div class="divNumber">37.</div> <div class="p"> <table class="singleColumn"> <tr> <td> <div class="pN">4334</div> <div class="G">‘Aññaṃ tehaṃ varaṃ dammi,</div> </td> </tr> <tr> <td> <div class="G">mā yācittho tathāgataṃ;</div> </td> </tr> <tr> <td> <div class="G">Adeyyo kassaci buddho,</div> </td> </tr> <tr> <td> <div class="G">maṇi jotiraso yathā’.</div> </td> </tr> </table> </div>
</div>
<div class="q" id="p_20Ap1_4335"> <div class="divNumber">38.</div> <div class="p"> <table class="singleColumn"> <tr> <td> <div class="pN">4335</div> <div class="G">‘Nanu te gajjitaṃ deva,</div> </td> </tr> <tr> <td> <div class="G">yāva jīvitamattano;</div> </td> </tr> <tr> <td> <div class="G">Jīvitaṃ dadamānena,</div> </td> </tr> <tr> <td> <div class="G">yuttaṃ dātuṃ tathāgataṃ’.</div> </td> </tr> </table> </div>
</div>
<div class="q" id="p_20Ap1_4336"> <div class="divNumber">39.</div> <div class="p"> <table class="singleColumn"> <tr> <td> <div class="pN">4336</div> <div class="G">‘Ṭhapanīyo mahāvīro,</div> </td> </tr> <tr> <td> <div class="G">adeyyo kassaci jino;</div> </td> </tr> <tr> <td> <div class="G">Na me paṭissuto buddho,</div> </td> </tr> <tr> <td> <div class="G">varassu amitaṃ dhanaṃ’.</div> </td> </tr> </table> </div>
</div>
<div class="q" id="p_20Ap1_4337"> <div class="divNumber">40.</div> <div class="p"> <table class="singleColumn"> <tr> <td> <div class="pN">4337</div> <div class="G">‘Vinicchayaṃ pāpuṇāma,</div> </td> </tr> <tr> <td> <div class="G">pucchissāma vinicchaye;</div> </td> </tr> <tr> <td> <div class="G">Yathāsaṇṭhaṃ kathessanti,</div> </td> </tr> <tr> <td> <div class="G">paṭipucchāma taṃ tathā’.</div> </td> </tr> </table> </div>
</div>
<div class="q" id="p_20Ap1_4338"> <div class="divNumber">41.</div> <div class="p"> <table class="singleColumn"> <tr> <td> <div class="pN">4338</div> <div class="G">Rañño hatthe gahetvāna,</div> </td> </tr> <tr> <td> <div class="G">agamāsiṃ vinicchayaṃ;</div> </td> </tr> <tr> <td> <div class="G">Purato akkhadassānaṃ,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div>
</div>
<div class="q" id="p_20Ap1_4339"> <div class="divNumber">42.</div> <div class="p"> <table class="singleColumn"> <tr> <td> <div class="pN">4339</div> <div class="G">‘Suṇantu me akkhadassā,</div> </td> </tr> <tr> <td> <div class="G">rājā varamadāsi me;</div> </td> </tr> <tr> <td> <div class="G">Na kiñci ṭhapayitvāna,</div> </td> </tr> <tr> <td> <div class="G">jīvitampi pavārayi.</div> </td> </tr> </table> </div>
</div>
<div class="q" id="p_20Ap1_4340"> <div class="divNumber">43.</div> <div class="p"> <table class="singleColumn"> <tr> <td> <div class="pN">4340</div> <div class="G">Tassa me varadinnassa,</div> </td> </tr> <tr> <td> <div class="G">buddhaseṭṭhaṃ variṃ ahaṃ;</div> </td> </tr> <tr> <td> <div class="G">Sudinno hoti me buddho,</div> </td> </tr> <tr> <td> <div class="G">chindatha saṃsayaṃ mama’.</div> </td> </tr> </table> </div>
</div>
<div class="q" id="p_20Ap1_4341"> <div class="divNumber">44.</div> <div class="p"> <table class="singleColumn"> <tr> <td> <div class="pN">4341</div> <div class="G">‘Sossāma tava vacanaṃ,</div> </td> </tr> <tr> <td> <div class="G">bhūmipālassa rājino;</div> </td> </tr> <tr> <td> <div class="G">Ubhinnaṃ vacanaṃ sutvā,</div> </td> </tr> <tr> <td> <div class="G">chindissāmettha saṃsayaṃ.</div> </td> </tr> </table> </div>
</div>
<div class="q" id="p_20Ap1_4342"> <div class="divNumber">45.</div> <div class="p"> <table class="singleColumn"> <tr> <td> <div class="pN">4342</div> <div class="G">Sabbaṃ deva tayā dinnaṃ,</div> </td> </tr> <tr> <td> <div class="G">imassa sabbagāhikaṃ;</div> </td> </tr> <tr> <td> <div class="G">Na kiñci ṭhapayitvāna,</div> </td> </tr> <tr> <td> <div class="G">jīvitampi pavārayi’.</div> </td> </tr> </table> </div>
</div>
<div class="q" id="p_20Ap1_4343"> <div class="divNumber">46.</div> <div class="p"> <table class="singleColumn"> <tr> <td> <div class="pN">4343</div> <div class="G">‘Kicchappattova hutvāna,</div> </td> </tr> <tr> <td> <div class="G">yācī varamanuttaraṃ;</div> </td> </tr> <tr> <td> <div class="G">Imaṃ sudukkhitaṃ ñatvā,</div> </td> </tr> <tr> <td> <div class="G">adāsiṃ sabbagāhikaṃ’.</div> </td> </tr> </table> </div>
</div>
<div class="q" id="p_20Ap1_4344"> <div class="divNumber">47.</div> <div class="p"> <table class="singleColumn"> <tr> <td> <div class="pN">4344</div> <div class="G">‘Parājayo tuvaṃ deva,</div> </td> </tr> <tr> <td> <div class="G">assa deyyo tathāgato;</div> </td> </tr> <tr> <td> <div class="G">Ubhinnaṃ saṃsayo chinno,</div> </td> </tr> <tr> <td> <div class="G">yathāsaṇṭhamhi tiṭṭhatha’.</div> </td> </tr> </table> </div>
</div>
<div class="q" id="p_20Ap1_4345"> <div class="divNumber">48.</div> <div class="p"> <table class="singleColumn"> <tr> <td> <div class="pN">4345</div> <div class="G">Rājā tattheva ṭhatvāna,</div> </td> </tr> <tr> <td> <div class="G">akkhadassetadabravi;</div> </td> </tr> <tr> <td> <div class="G">‘Sammā mayhampi deyyātha,</div> </td> </tr> <tr> <td> <div class="G">puna buddhaṃ labhāmahaṃ’.</div> </td> </tr> </table> </div>
</div>
<div class="q" id="p_20Ap1_4346"> <div class="divNumber">49.</div> <div class="p"> <table class="singleColumn"> <tr> <td> <div class="pN">4346</div> <div class="G">‘Pūretvā tava saṅkappaṃ,</div> </td> </tr> <tr> <td> <div class="G">bhojayitvā tathāgataṃ;</div> </td> </tr> <tr> <td> <div class="G">Puna deyyāsi sambuddhaṃ,</div> </td> </tr> <tr> <td> <div class="G">ānandassa yasassino’.</div> </td> </tr> </table> </div>
</div>
</div>
