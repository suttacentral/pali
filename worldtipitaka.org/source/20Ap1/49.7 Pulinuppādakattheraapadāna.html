<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a></div><div class="i">49.7 Pulinuppādakattheraapadāna</div><div class="h">Paṃsukūlavagga</div><div class="h">Pulinuppādakattheraapadāna</div><div class="q" id="p_20Ap1_6308"> <div class="divNumber">111.</div> <div class="p"> <table class="singleColumn"> <tr> <td> <div class="pN">6308</div> <div class="G">“Pabbate himavantamhi,</div> </td> </tr> <tr> <td> <div class="G">devalo nāma tāpaso;</div> </td> </tr> <tr> <td> <div class="G">Tattha me caṅkamo āsi,</div> </td> </tr> <tr> <td> <div class="G">amanussehi māpito.</div> </td> </tr> </table> </div></div><div class="q" id="p_20Ap1_6309"> <div class="divNumber">112.</div> <div class="p"> <table class="singleColumn"> <tr> <td> <div class="pN">6309</div> <div class="G">Jaṭābhārena bharito,</div> </td> </tr> <tr> <td> <div class="G">kamaṇḍaludharo sadā;</div> </td> </tr> <tr> <td> <div class="G">Uttamatthaṃ gavesanto,</div> </td> </tr> <tr> <td> <div class="G">vipinā nikkhamiṃ tadā.</div> </td> </tr> </table> </div></div><div class="q" id="p_20Ap1_6310"> <div class="divNumber">113.</div> <div class="p"> <table class="singleColumn"> <tr> <td> <div class="pN">6310</div> <div class="G">Cullāsītisahassāni,</div> </td> </tr> <tr> <td> <div class="G">sissā mayhaṃ upaṭṭhahuṃ;</div> </td> </tr> <tr> <td> <div class="G">Sakakammābhipasutā,</div> </td> </tr> <tr> <td> <div class="G">vasanti vipine tadā.</div> </td> </tr> </table> </div></div><div class="q" id="p_20Ap1_6311"> <div class="divNumber">114.</div> <div class="p"> <table class="singleColumn"> <tr> <td> <div class="pN">6311</div> <div class="G">Assamā abhinikkhamma,</div> </td> </tr> <tr> <td> <div class="G">akaṃ pulinacetiyaṃ;</div> </td> </tr> <tr> <td> <div class="G">Nānāpupphaṃ samānetvā,</div> </td> </tr> <tr> <td> <div class="G">taṃ cetiyamapūjayiṃ.</div> </td> </tr> </table> </div></div><div class="q" id="p_20Ap1_6312"> <div class="divNumber">115.</div> <div class="p"> <table class="singleColumn"> <tr> <td> <div class="pN">6312</div> <div class="G">Tattha cittaṃ pasādetvā,</div> </td> </tr> <tr> <td> <div class="G">assamaṃ pavisāmahaṃ;</div> </td> </tr> <tr> <td> <div class="G">Sabbe sissā samāgantvā,</div> </td> </tr> <tr> <td> <div class="G">etamatthaṃ pucchiṃsu maṃ.</div> </td> </tr> </table> </div></div><div class="q" id="p_20Ap1_6313"> <div class="divNumber">116.</div> <div class="p"> <table class="singleColumn"> <tr> <td> <div class="pN">6313</div> <div class="G">‘Pulinena kato thūpo,</div> </td> </tr> <tr> <td> <div class="G">yaṃ tvaṃ deva namassasi;</div> </td> </tr> <tr> <td> <div class="G">Mayampi ñātumicchāma,</div> </td> </tr> <tr> <td> <div class="G">puṭṭho ācikkha no tuvaṃ’.</div> </td> </tr> </table> </div></div><div class="q" id="p_20Ap1_6314"> <div class="divNumber">117.</div> <div class="p"> <table class="singleColumn"> <tr> <td> <div class="pN">6314</div> <div class="G">‘Niddiṭṭhā nu mantapade,</div> </td> </tr> <tr> <td> <div class="G">cakkhumanto mahāyasā;</div> </td> </tr> <tr> <td> <div class="G">Te kho ahaṃ namassāmi,</div> </td> </tr> <tr> <td> <div class="G">buddhaseṭṭhe mahāyase.</div> </td> </tr> </table> </div></div><div class="q" id="p_20Ap1_6315"> <div class="divNumber">118.</div> <div class="p"> <table class="singleColumn"> <tr> <td> <div class="pN">6315</div> <div class="G">Kīdisā te mahāvīrā,</div> </td> </tr> <tr> <td> <div class="G">sabbaññū lokanāyakā;</div> </td> </tr> <tr> <td> <div class="G">Kathaṃvaṇṇā kathaṃsīlā,</div> </td> </tr> <tr> <td> <div class="G">kīdisā te mahāyasā.</div> </td> </tr> </table> </div></div><div class="q" id="p_20Ap1_6316"> <div class="divNumber">119.</div> <div class="p"> <table class="singleColumn"> <tr> <td> <div class="pN">6316</div> <div class="G">Bāttiṃsalakkhaṇā buddhā,</div> </td> </tr> <tr> <td> <div class="G">cattālīsadijāpi ca;</div> </td> </tr> <tr> <td> <div class="G">Nettā gopakhumā tesaṃ,</div> </td> </tr> <tr> <td> <div class="G">jiñjukā phalasannibhā.</div> </td> </tr> </table> </div></div><div class="q" id="p_20Ap1_6317"> <div class="divNumber">120.</div> <div class="p"> <table class="singleColumn"> <tr> <td> <div class="pN">6317</div> <div class="G">Gacchamānā ca te buddhā,</div> </td> </tr> <tr> <td> <div class="G">yugamattañca pekkhare;</div> </td> </tr> <tr> <td> <div class="G">Na tesaṃ jāṇu nadati,</div> </td> </tr> <tr> <td> <div class="G">sandhisaddo na suyyati.</div> </td> </tr> </table> </div></div><div class="q" id="p_20Ap1_6318"> <div class="divNumber">121.</div> <div class="p"> <table class="singleColumn"> <tr> <td> <div class="pN">6318</div> <div class="G">Gacchamānā ca sugatā,</div> </td> </tr> <tr> <td> <div class="G">uddharantāva gacchare;</div> </td> </tr> <tr> <td> <div class="G">Paṭhamaṃ dakkhiṇaṃ pādaṃ,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div></div><div class="q" id="p_20Ap1_6319"> <div class="divNumber">122.</div> <div class="p"> <table class="singleColumn"> <tr> <td> <div class="pN">6319</div> <div class="G">Asambhītā ca te buddhā,</div> </td> </tr> <tr> <td> <div class="G">migarājāva kesarī;</div> </td> </tr> <tr> <td> <div class="G">Nevukkaṃsenti attānaṃ,</div> </td> </tr> <tr> <td> <div class="G">no ca vambhenti pāṇinaṃ.</div> </td> </tr> </table> </div></div><div class="q" id="p_20Ap1_6320"> <div class="divNumber">123.</div> <div class="p"> <table class="singleColumn"> <tr> <td> <div class="pN">6320</div> <div class="G">Mānāvamānato muttā,</div> </td> </tr> <tr> <td> <div class="G">samā sabbesu pāṇisu;</div> </td> </tr> <tr> <td> <div class="G">Anattukkaṃsakā buddhā,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div></div><div class="q" id="p_20Ap1_6321"> <div class="divNumber">124.</div> <div class="p"> <table class="singleColumn"> <tr> <td> <div class="pN">6321</div> <div class="G">Uppajjantā ca sambuddhā,</div> </td> </tr> <tr> <td> <div class="G">ālokaṃ dassayanti te;</div> </td> </tr> <tr> <td> <div class="G">Chappakāraṃ pakampenti,</div> </td> </tr> <tr> <td> <div class="G">kevalaṃ vasudhaṃ imaṃ.</div> </td> </tr> </table> </div></div><div class="q" id="p_20Ap1_6322"> <div class="divNumber">125.</div> <div class="p"> <table class="singleColumn"> <tr> <td> <div class="pN">6322</div> <div class="G">Passanti nirayañcete,</div> </td> </tr> <tr> <td> <div class="G">nibbāti nirayo tadā;</div> </td> </tr> <tr> <td> <div class="G">Pavassati mahāmegho,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div></div><div class="q" id="p_20Ap1_6323"> <div class="divNumber">126.</div> <div class="p"> <table class="singleColumn"> <tr> <td> <div class="pN">6323</div> <div class="G">Īdisā te mahānāgā,</div> </td> </tr> <tr> <td> <div class="G">atulā ca mahāyasā;</div> </td> </tr> <tr> <td> <div class="G">Vaṇṇato anatikkantā,</div> </td> </tr> <tr> <td> <div class="G">appameyyā tathāgatā’.</div> </td> </tr> </table> </div></div><div class="q" id="p_20Ap1_6324"> <div class="divNumber">127.</div> <div class="p"> <table class="singleColumn"> <tr> <td> <div class="pN">6324</div> <div class="G">Anumodiṃsu me vākyaṃ,</div> </td> </tr> <tr> <td> <div class="G">sabbe sissā sagāravā;</div> </td> </tr> <tr> <td> <div class="G">Tathā ca paṭipajjiṃsu,</div> </td> </tr> <tr> <td> <div class="G">yathāsatti yathābalaṃ.</div> </td> </tr> </table> </div></div><div class="q" id="p_20Ap1_6325"> <div class="divNumber">128.</div> <div class="p"> <table class="singleColumn"> <tr> <td> <div class="pN">6325</div> <div class="G">Paṭipūjenti pulinaṃ,</div> </td> </tr> <tr> <td> <div class="G">sakakammābhilāsino;</div> </td> </tr> <tr> <td> <div class="G">Saddahantā mama vākyaṃ,</div> </td> </tr> <tr> <td> <div class="G">buddhasakkatamānasā.</div> </td> </tr> </table> </div></div><div class="q" id="p_20Ap1_6326"> <div class="divNumber">129.</div> <div class="p"> <table class="singleColumn"> <tr> <td> <div class="pN">6326</div> <div class="G">Tadā cavitvā tusitā,</div> </td> </tr> <tr> <td> <div class="G">devaputto mahāyaso;</div> </td> </tr> <tr> <td> <div class="G">Uppajji mātukucchimhi,</div> </td> </tr> <tr> <td> <div class="G">dasasahassi kampatha.</div> </td> </tr> </table> </div></div><div class="q" id="p_20Ap1_6327"> <div class="divNumber">130.</div> <div class="p"> <table class="singleColumn"> <tr> <td> <div class="pN">6327</div> <div class="G">Assamassāvidūramhi,</div> </td> </tr> <tr> <td> <div class="G">caṅkamamhi ṭhito ahaṃ;</div> </td> </tr> <tr> <td> <div class="G">Sabbe sissā samāgantvā,</div> </td> </tr> <tr> <td> <div class="G">āgacchuṃ mama santike.</div> </td> </tr> </table> </div></div><div class="q" id="p_20Ap1_6328"> <div class="divNumber">131.</div> <div class="p"> <table class="singleColumn"> <tr> <td> <div class="pN">6328</div> <div class="G">‘Usabhova mahī nadati,</div> </td> </tr> <tr> <td> <div class="G">migarājāva kūjati;</div> </td> </tr> <tr> <td> <div class="G">Susumārova saḷati,</div> </td> </tr> <tr> <td> <div class="G">kiṃ vipāko bhavissati’.</div> </td> </tr> </table> </div></div><div class="q" id="p_20Ap1_6329"> <div class="divNumber">132.</div> <div class="p"> <table class="singleColumn"> <tr> <td> <div class="pN">6329</div> <div class="G">‘Yaṃ pakittemi sambuddhaṃ,</div> </td> </tr> <tr> <td> <div class="G">sikatāthūpasantike;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">mātukucchimupāgami’.</div> </td> </tr> </table> </div></div><div class="q" id="p_20Ap1_6330"> <div class="divNumber">133.</div> <div class="p"> <table class="singleColumn"> <tr> <td> <div class="pN">6330</div> <div class="G">Tesaṃ dhammakathaṃ vatvā,</div> </td> </tr> <tr> <td> <div class="G">kittayitvā mahāmuniṃ;</div> </td> </tr> <tr> <td> <div class="G">Uyyojetvā sake sisse,</div> </td> </tr> <tr> <td> <div class="G">pallaṅkamābhujiṃ ahaṃ.</div> </td> </tr> </table> </div></div><div class="q" id="p_20Ap1_6331"> <div class="divNumber">134.</div> <div class="p"> <table class="singleColumn"> <tr> <td> <div class="pN">6331</div> <div class="G">Balañca vata me khīṇaṃ,</div> </td> </tr> <tr> <td> <div class="G">byādhinā paramena taṃ;</div> </td> </tr> <tr> <td> <div class="G">Buddhaseṭṭhaṃ saritvāna,</div> </td> </tr> <tr> <td> <div class="G">tattha kālaṅkato ahaṃ.</div> </td> </tr> </table> </div></div><div class="q" id="p_20Ap1_6332"> <div class="divNumber">135.</div> <div class="p"> <table class="singleColumn"> <tr> <td> <div class="pN">6332</div> <div class="G">Sabbe sissā samāgantvā,</div> </td> </tr> <tr> <td> <div class="G">akaṃsu citakaṃ tadā;</div> </td> </tr> <tr> <td> <div class="G">Kaḷevarañca me gayha,</div> </td> </tr> <tr> <td> <div class="G">citakaṃ abhiropayuṃ.</div> </td> </tr> </table> </div></div><div class="q" id="p_20Ap1_6333"> <div class="divNumber">136.</div> <div class="p"> <table class="singleColumn"> <tr> <td> <div class="pN">6333</div> <div class="G">Citakaṃ parivāretvā,</div> </td> </tr> <tr> <td> <div class="G">sīse katvāna añjaliṃ;</div> </td> </tr> <tr> <td> <div class="G">Sokasallaparetā te,</div> </td> </tr> <tr> <td> <div class="G">vikkandiṃsu samāgatā.</div> </td> </tr> </table> </div></div><div class="q" id="p_20Ap1_6334"> <div class="divNumber">137.</div> <div class="p"> <table class="singleColumn"> <tr> <td> <div class="pN">6334</div> <div class="G">Tesaṃ lālappamānānaṃ,</div> </td> </tr> <tr> <td> <div class="G">agamaṃ citakaṃ tadā;</div> </td> </tr> <tr> <td> <div class="G">‘Ahaṃ ācariyo tumhaṃ,</div> </td> </tr> <tr> <td> <div class="G">mā socittha sumedhasā.</div> </td> </tr> </table> </div></div><div class="q" id="p_20Ap1_6335"> <div class="divNumber">138.</div> <div class="p"> <table class="singleColumn"> <tr> <td> <div class="pN">6335</div> <div class="G">Sadatthe vāyameyyātha,</div> </td> </tr> <tr> <td> <div class="G">rattindivamatanditā;</div> </td> </tr> <tr> <td> <div class="G">Mā vo pamattā ahuttha,</div> </td> </tr> <tr> <td> <div class="G">khaṇo vo paṭipādito’.</div> </td> </tr> </table> </div></div><div class="q" id="p_20Ap1_6336"> <div class="divNumber">139.</div> <div class="p"> <table class="singleColumn"> <tr> <td> <div class="pN">6336</div> <div class="G">Sake sissenusāsitvā,</div> </td> </tr> <tr> <td> <div class="G">devalokaṃ punāgamiṃ;</div> </td> </tr> <tr> <td> <div class="G">Aṭṭhārasa ca kappāni,</div> </td> </tr> <tr> <td> <div class="G">devaloke ramāmahaṃ.</div> </td> </tr> </table> </div></div><div class="q" id="p_20Ap1_6337"> <div class="divNumber">140.</div> <div class="p"> <table class="singleColumn"> <tr> <td> <div class="pN">6337</div> <div class="G">Satānaṃ pañcakkhattuñca,</div> </td> </tr> <tr> <td> <div class="G">cakkavattī ahosahaṃ;</div> </td> </tr> <tr> <td> <div class="G">Anekasatakkhattuñca,</div> </td> </tr> <tr> <td> <div class="G">devarajjamakārayiṃ.</div> </td> </tr> </table> </div></div><div class="q" id="p_20Ap1_6338"> <div class="divNumber">141.</div> <div class="p"> <table class="singleColumn"> <tr> <td> <div class="pN">6338</div> <div class="G">Avasesesu kappesu,</div> </td> </tr> <tr> <td> <div class="G">vokiṇṇo saṃsariṃ ahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">uppādassa idaṃ phalaṃ.</div> </td> </tr> </table> </div></div><div class="q" id="p_20Ap1_6339"> <div class="divNumber">142.</div> <div class="p"> <table class="singleColumn"> <tr> <td> <div class="pN">6339</div> <div class="G">Yathā komudike māse,</div> </td> </tr> <tr> <td> <div class="G">bahū pupphanti pādapā;</div> </td> </tr> <tr> <td> <div class="G">Tathevāhampi samaye,</div> </td> </tr> <tr> <td> <div class="G">pupphitomhi mahesinā.</div> </td> </tr> </table> </div></div><div class="q" id="p_20Ap1_6340"> <div class="divNumber">143.</div> <div class="p"> <table class="singleColumn"> <tr> <td> <div class="pN">6340</div> <div class="G">Vīriyaṃ me dhuradhorayhaṃ,</div> </td> </tr> <tr> <td> <div class="G">yogakkhemādhivāhanaṃ;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6341"> <div class="divNumber">144.</div> <div class="p"> <table class="singleColumn"> <tr> <td> <div class="pN">6341</div> <div class="G">Satasahassito kappe,</div> </td> </tr> <tr> <td> <div class="G">yaṃ buddhamabhikittayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div></div><div class="q" id="p_20Ap1_6342"> <div class="divNumber">145.</div> <div class="p"> <table class="singleColumn"> <tr> <td> <div class="pN">6342</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6343"> <div class="divNumber">146.</div> <div class="p"> <table class="singleColumn"> <tr> <td> <div class="pN">6343</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_6344"> <div class="divNumber">147.</div> <div class="p"> <table class="singleColumn"> <tr> <td> <div class="pN">6344</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_6345"> <div class="p"><span class="pN">6345</span>Itthaṃ sudaṃ āyasmā pulinuppādako thero imā gāthāyo abhāsitthāti. </div></div><div class="CENTER" id="p_20Ap1_6346"><span class="pN">6346</span>Pulinuppādakattherassāpadānaṃ sattamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a>
</div>
<div class="i">49.7 Pulinuppādakattheraapadāna</div>
<div class="h">Paṃsukūlavagga</div>
<div class="h">Pulinuppādakattheraapadāna</div>
<div class="q" id="p_20Ap1_6308"> <div class="divNumber">111.</div> <div class="p"> <table class="singleColumn"> <tr> <td> <div class="pN">6308</div> <div class="G">“Pabbate himavantamhi,</div> </td> </tr> <tr> <td> <div class="G">devalo nāma tāpaso;</div> </td> </tr> <tr> <td> <div class="G">Tattha me caṅkamo āsi,</div> </td> </tr> <tr> <td> <div class="G">amanussehi māpito.</div> </td> </tr> </table> </div>
</div>
<div class="q" id="p_20Ap1_6309"> <div class="divNumber">112.</div> <div class="p"> <table class="singleColumn"> <tr> <td> <div class="pN">6309</div> <div class="G">Jaṭābhārena bharito,</div> </td> </tr> <tr> <td> <div class="G">kamaṇḍaludharo sadā;</div> </td> </tr> <tr> <td> <div class="G">Uttamatthaṃ gavesanto,</div> </td> </tr> <tr> <td> <div class="G">vipinā nikkhamiṃ tadā.</div> </td> </tr> </table> </div>
</div>
<div class="q" id="p_20Ap1_6310"> <div class="divNumber">113.</div> <div class="p"> <table class="singleColumn"> <tr> <td> <div class="pN">6310</div> <div class="G">Cullāsītisahassāni,</div> </td> </tr> <tr> <td> <div class="G">sissā mayhaṃ upaṭṭhahuṃ;</div> </td> </tr> <tr> <td> <div class="G">Sakakammābhipasutā,</div> </td> </tr> <tr> <td> <div class="G">vasanti vipine tadā.</div> </td> </tr> </table> </div>
</div>
<div class="q" id="p_20Ap1_6311"> <div class="divNumber">114.</div> <div class="p"> <table class="singleColumn"> <tr> <td> <div class="pN">6311</div> <div class="G">Assamā abhinikkhamma,</div> </td> </tr> <tr> <td> <div class="G">akaṃ pulinacetiyaṃ;</div> </td> </tr> <tr> <td> <div class="G">Nānāpupphaṃ samānetvā,</div> </td> </tr> <tr> <td> <div class="G">taṃ cetiyamapūjayiṃ.</div> </td> </tr> </table> </div>
</div>
<div class="q" id="p_20Ap1_6312"> <div class="divNumber">115.</div> <div class="p"> <table class="singleColumn"> <tr> <td> <div class="pN">6312</div> <div class="G">Tattha cittaṃ pasādetvā,</div> </td> </tr> <tr> <td> <div class="G">assamaṃ pavisāmahaṃ;</div> </td> </tr> <tr> <td> <div class="G">Sabbe sissā samāgantvā,</div> </td> </tr> <tr> <td> <div class="G">etamatthaṃ pucchiṃsu maṃ.</div> </td> </tr> </table> </div>
</div>
<div class="q" id="p_20Ap1_6313"> <div class="divNumber">116.</div> <div class="p"> <table class="singleColumn"> <tr> <td> <div class="pN">6313</div> <div class="G">‘Pulinena kato thūpo,</div> </td> </tr> <tr> <td> <div class="G">yaṃ tvaṃ deva namassasi;</div> </td> </tr> <tr> <td> <div class="G">Mayampi ñātumicchāma,</div> </td> </tr> <tr> <td> <div class="G">puṭṭho ācikkha no tuvaṃ’.</div> </td> </tr> </table> </div>
</div>
<div class="q" id="p_20Ap1_6314"> <div class="divNumber">117.</div> <div class="p"> <table class="singleColumn"> <tr> <td> <div class="pN">6314</div> <div class="G">‘Niddiṭṭhā nu mantapade,</div> </td> </tr> <tr> <td> <div class="G">cakkhumanto mahāyasā;</div> </td> </tr> <tr> <td> <div class="G">Te kho ahaṃ namassāmi,</div> </td> </tr> <tr> <td> <div class="G">buddhaseṭṭhe mahāyase.</div> </td> </tr> </table> </div>
</div>
<div class="q" id="p_20Ap1_6315"> <div class="divNumber">118.</div> <div class="p"> <table class="singleColumn"> <tr> <td> <div class="pN">6315</div> <div class="G">Kīdisā te mahāvīrā,</div> </td> </tr> <tr> <td> <div class="G">sabbaññū lokanāyakā;</div> </td> </tr> <tr> <td> <div class="G">Kathaṃvaṇṇā kathaṃsīlā,</div> </td> </tr> <tr> <td> <div class="G">kīdisā te mahāyasā.</div> </td> </tr> </table> </div>
</div>
<div class="q" id="p_20Ap1_6316"> <div class="divNumber">119.</div> <div class="p"> <table class="singleColumn"> <tr> <td> <div class="pN">6316</div> <div class="G">Bāttiṃsalakkhaṇā buddhā,</div> </td> </tr> <tr> <td> <div class="G">cattālīsadijāpi ca;</div> </td> </tr> <tr> <td> <div class="G">Nettā gopakhumā tesaṃ,</div> </td> </tr> <tr> <td> <div class="G">jiñjukā phalasannibhā.</div> </td> </tr> </table> </div>
</div>
<div class="q" id="p_20Ap1_6317"> <div class="divNumber">120.</div> <div class="p"> <table class="singleColumn"> <tr> <td> <div class="pN">6317</div> <div class="G">Gacchamānā ca te buddhā,</div> </td> </tr> <tr> <td> <div class="G">yugamattañca pekkhare;</div> </td> </tr> <tr> <td> <div class="G">Na tesaṃ jāṇu nadati,</div> </td> </tr> <tr> <td> <div class="G">sandhisaddo na suyyati.</div> </td> </tr> </table> </div>
</div>
<div class="q" id="p_20Ap1_6318"> <div class="divNumber">121.</div> <div class="p"> <table class="singleColumn"> <tr> <td> <div class="pN">6318</div> <div class="G">Gacchamānā ca sugatā,</div> </td> </tr> <tr> <td> <div class="G">uddharantāva gacchare;</div> </td> </tr> <tr> <td> <div class="G">Paṭhamaṃ dakkhiṇaṃ pādaṃ,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div>
</div>
<div class="q" id="p_20Ap1_6319"> <div class="divNumber">122.</div> <div class="p"> <table class="singleColumn"> <tr> <td> <div class="pN">6319</div> <div class="G">Asambhītā ca te buddhā,</div> </td> </tr> <tr> <td> <div class="G">migarājāva kesarī;</div> </td> </tr> <tr> <td> <div class="G">Nevukkaṃsenti attānaṃ,</div> </td> </tr> <tr> <td> <div class="G">no ca vambhenti pāṇinaṃ.</div> </td> </tr> </table> </div>
</div>
<div class="q" id="p_20Ap1_6320"> <div class="divNumber">123.</div> <div class="p"> <table class="singleColumn"> <tr> <td> <div class="pN">6320</div> <div class="G">Mānāvamānato muttā,</div> </td> </tr> <tr> <td> <div class="G">samā sabbesu pāṇisu;</div> </td> </tr> <tr> <td> <div class="G">Anattukkaṃsakā buddhā,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div>
</div>
<div class="q" id="p_20Ap1_6321"> <div class="divNumber">124.</div> <div class="p"> <table class="singleColumn"> <tr> <td> <div class="pN">6321</div> <div class="G">Uppajjantā ca sambuddhā,</div> </td> </tr> <tr> <td> <div class="G">ālokaṃ dassayanti te;</div> </td> </tr> <tr> <td> <div class="G">Chappakāraṃ pakampenti,</div> </td> </tr> <tr> <td> <div class="G">kevalaṃ vasudhaṃ imaṃ.</div> </td> </tr> </table> </div>
</div>
<div class="q" id="p_20Ap1_6322"> <div class="divNumber">125.</div> <div class="p"> <table class="singleColumn"> <tr> <td> <div class="pN">6322</div> <div class="G">Passanti nirayañcete,</div> </td> </tr> <tr> <td> <div class="G">nibbāti nirayo tadā;</div> </td> </tr> <tr> <td> <div class="G">Pavassati mahāmegho,</div> </td> </tr> <tr> <td> <div class="G">buddhānaṃ esa dhammatā.</div> </td> </tr> </table> </div>
</div>
<div class="q" id="p_20Ap1_6323"> <div class="divNumber">126.</div> <div class="p"> <table class="singleColumn"> <tr> <td> <div class="pN">6323</div> <div class="G">Īdisā te mahānāgā,</div> </td> </tr> <tr> <td> <div class="G">atulā ca mahāyasā;</div> </td> </tr> <tr> <td> <div class="G">Vaṇṇato anatikkantā,</div> </td> </tr> <tr> <td> <div class="G">appameyyā tathāgatā’.</div> </td> </tr> </table> </div>
</div>
<div class="q" id="p_20Ap1_6324"> <div class="divNumber">127.</div> <div class="p"> <table class="singleColumn"> <tr> <td> <div class="pN">6324</div> <div class="G">Anumodiṃsu me vākyaṃ,</div> </td> </tr> <tr> <td> <div class="G">sabbe sissā sagāravā;</div> </td> </tr> <tr> <td> <div class="G">Tathā ca paṭipajjiṃsu,</div> </td> </tr> <tr> <td> <div class="G">yathāsatti yathābalaṃ.</div> </td> </tr> </table> </div>
</div>
<div class="q" id="p_20Ap1_6325"> <div class="divNumber">128.</div> <div class="p"> <table class="singleColumn"> <tr> <td> <div class="pN">6325</div> <div class="G">Paṭipūjenti pulinaṃ,</div> </td> </tr> <tr> <td> <div class="G">sakakammābhilāsino;</div> </td> </tr> <tr> <td> <div class="G">Saddahantā mama vākyaṃ,</div> </td> </tr> <tr> <td> <div class="G">buddhasakkatamānasā.</div> </td> </tr> </table> </div>
</div>
<div class="q" id="p_20Ap1_6326"> <div class="divNumber">129.</div> <div class="p"> <table class="singleColumn"> <tr> <td> <div class="pN">6326</div> <div class="G">Tadā cavitvā tusitā,</div> </td> </tr> <tr> <td> <div class="G">devaputto mahāyaso;</div> </td> </tr> <tr> <td> <div class="G">Uppajji mātukucchimhi,</div> </td> </tr> <tr> <td> <div class="G">dasasahassi kampatha.</div> </td> </tr> </table> </div>
</div>
<div class="q" id="p_20Ap1_6327"> <div class="divNumber">130.</div> <div class="p"> <table class="singleColumn"> <tr> <td> <div class="pN">6327</div> <div class="G">Assamassāvidūramhi,</div> </td> </tr> <tr> <td> <div class="G">caṅkamamhi ṭhito ahaṃ;</div> </td> </tr> <tr> <td> <div class="G">Sabbe sissā samāgantvā,</div> </td> </tr> <tr> <td> <div class="G">āgacchuṃ mama santike.</div> </td> </tr> </table> </div>
</div>
<div class="q" id="p_20Ap1_6328"> <div class="divNumber">131.</div> <div class="p"> <table class="singleColumn"> <tr> <td> <div class="pN">6328</div> <div class="G">‘Usabhova mahī nadati,</div> </td> </tr> <tr> <td> <div class="G">migarājāva kūjati;</div> </td> </tr> <tr> <td> <div class="G">Susumārova saḷati,</div> </td> </tr> <tr> <td> <div class="G">kiṃ vipāko bhavissati’.</div> </td> </tr> </table> </div>
</div>
<div class="q" id="p_20Ap1_6329"> <div class="divNumber">132.</div> <div class="p"> <table class="singleColumn"> <tr> <td> <div class="pN">6329</div> <div class="G">‘Yaṃ pakittemi sambuddhaṃ,</div> </td> </tr> <tr> <td> <div class="G">sikatāthūpasantike;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">mātukucchimupāgami’.</div> </td> </tr> </table> </div>
</div>
<div class="q" id="p_20Ap1_6330"> <div class="divNumber">133.</div> <div class="p"> <table class="singleColumn"> <tr> <td> <div class="pN">6330</div> <div class="G">Tesaṃ dhammakathaṃ vatvā,</div> </td> </tr> <tr> <td> <div class="G">kittayitvā mahāmuniṃ;</div> </td> </tr> <tr> <td> <div class="G">Uyyojetvā sake sisse,</div> </td> </tr> <tr> <td> <div class="G">pallaṅkamābhujiṃ ahaṃ.</div> </td> </tr> </table> </div>
</div>
<div class="q" id="p_20Ap1_6331"> <div class="divNumber">134.</div> <div class="p"> <table class="singleColumn"> <tr> <td> <div class="pN">6331</div> <div class="G">Balañca vata me khīṇaṃ,</div> </td> </tr> <tr> <td> <div class="G">byādhinā paramena taṃ;</div> </td> </tr> <tr> <td> <div class="G">Buddhaseṭṭhaṃ saritvāna,</div> </td> </tr> <tr> <td> <div class="G">tattha kālaṅkato ahaṃ.</div> </td> </tr> </table> </div>
</div>
<div class="q" id="p_20Ap1_6332"> <div class="divNumber">135.</div> <div class="p"> <table class="singleColumn"> <tr> <td> <div class="pN">6332</div> <div class="G">Sabbe sissā samāgantvā,</div> </td> </tr> <tr> <td> <div class="G">akaṃsu citakaṃ tadā;</div> </td> </tr> <tr> <td> <div class="G">Kaḷevarañca me gayha,</div> </td> </tr> <tr> <td> <div class="G">citakaṃ abhiropayuṃ.</div> </td> </tr> </table> </div>
</div>
<div class="q" id="p_20Ap1_6333"> <div class="divNumber">136.</div> <div class="p"> <table class="singleColumn"> <tr> <td> <div class="pN">6333</div> <div class="G">Citakaṃ parivāretvā,</div> </td> </tr> <tr> <td> <div class="G">sīse katvāna añjaliṃ;</div> </td> </tr> <tr> <td> <div class="G">Sokasallaparetā te,</div> </td> </tr> <tr> <td> <div class="G">vikkandiṃsu samāgatā.</div> </td> </tr> </table> </div>
</div>
<div class="q" id="p_20Ap1_6334"> <div class="divNumber">137.</div> <div class="p"> <table class="singleColumn"> <tr> <td> <div class="pN">6334</div> <div class="G">Tesaṃ lālappamānānaṃ,</div> </td> </tr> <tr> <td> <div class="G">agamaṃ citakaṃ tadā;</div> </td> </tr> <tr> <td> <div class="G">‘Ahaṃ ācariyo tumhaṃ,</div> </td> </tr> <tr> <td> <div class="G">mā socittha sumedhasā.</div> </td> </tr> </table> </div>
</div>
<div class="q" id="p_20Ap1_6335"> <div class="divNumber">138.</div> <div class="p"> <table class="singleColumn"> <tr> <td> <div class="pN">6335</div> <div class="G">Sadatthe vāyameyyātha,</div> </td> </tr> <tr> <td> <div class="G">rattindivamatanditā;</div> </td> </tr> <tr> <td> <div class="G">Mā vo pamattā ahuttha,</div> </td> </tr> <tr> <td> <div class="G">khaṇo vo paṭipādito’.</div> </td> </tr> </table> </div>
</div>
<div class="q" id="p_20Ap1_6336"> <div class="divNumber">139.</div> <div class="p"> <table class="singleColumn"> <tr> <td> <div class="pN">6336</div> <div class="G">Sake sissenusāsitvā,</div> </td> </tr> <tr> <td> <div class="G">devalokaṃ punāgamiṃ;</div> </td> </tr> <tr> <td> <div class="G">Aṭṭhārasa ca kappāni,</div> </td> </tr> <tr> <td> <div class="G">devaloke ramāmahaṃ.</div> </td> </tr> </table> </div>
</div>
<div class="q" id="p_20Ap1_6337"> <div class="divNumber">140.</div> <div class="p"> <table class="singleColumn"> <tr> <td> <div class="pN">6337</div> <div class="G">Satānaṃ pañcakkhattuñca,</div> </td> </tr> <tr> <td> <div class="G">cakkavattī ahosahaṃ;</div> </td> </tr> <tr> <td> <div class="G">Anekasatakkhattuñca,</div> </td> </tr> <tr> <td> <div class="G">devarajjamakārayiṃ.</div> </td> </tr> </table> </div>
</div>
<div class="q" id="p_20Ap1_6338"> <div class="divNumber">141.</div> <div class="p"> <table class="singleColumn"> <tr> <td> <div class="pN">6338</div> <div class="G">Avasesesu kappesu,</div> </td> </tr> <tr> <td> <div class="G">vokiṇṇo saṃsariṃ ahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">uppādassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_6339"> <div class="divNumber">142.</div> <div class="p"> <table class="singleColumn"> <tr> <td> <div class="pN">6339</div> <div class="G">Yathā komudike māse,</div> </td> </tr> <tr> <td> <div class="G">bahū pupphanti pādapā;</div> </td> </tr> <tr> <td> <div class="G">Tathevāhampi samaye,</div> </td> </tr> <tr> <td> <div class="G">pupphitomhi mahesinā.</div> </td> </tr> </table> </div>
</div>
<div class="q" id="p_20Ap1_6340"> <div class="divNumber">143.</div> <div class="p"> <table class="singleColumn"> <tr> <td> <div class="pN">6340</div> <div class="G">Vīriyaṃ me dhuradhorayhaṃ,</div> </td> </tr> <tr> <td> <div class="G">yogakkhemādhivāhanaṃ;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6341"> <div class="divNumber">144.</div> <div class="p"> <table class="singleColumn"> <tr> <td> <div class="pN">6341</div> <div class="G">Satasahassito kappe,</div> </td> </tr> <tr> <td> <div class="G">yaṃ buddhamabhikittayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_6342"> <div class="divNumber">145.</div> <div class="p"> <table class="singleColumn"> <tr> <td> <div class="pN">6342</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6343"> <div class="divNumber">146.</div> <div class="p"> <table class="singleColumn"> <tr> <td> <div class="pN">6343</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6344"> <div class="divNumber">147.</div> <div class="p"> <table class="singleColumn"> <tr> <td> <div class="pN">6344</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6345"> <div class="p">
<span class="pN">6345</span>Itthaṃ sudaṃ āyasmā pulinuppādako thero imā gāthāyo abhāsitthāti. </div>
</div>
<div class="CENTER" id="p_20Ap1_6346">
<span class="pN">6346</span>Pulinuppādakattherassāpadānaṃ sattamaṃ.</div>
</div>
