<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a></div><div class="i">54.3 Mahākappinattheraapadāna</div><div class="h">Kaccāyanavagga</div><div class="h">Mahākappinattheraapadāna</div><div class="q" id="p_20Ap1_7017"> <div class="divNumber">66.</div> <div class="p"> <table class="singleColumn"> <tr> <td> <div class="pN">7017</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Udito ajaṭākāse,</div> </td> </tr> <tr> <td> <div class="G">ravīva saradambare.</div> </td> </tr> </table> </div></div><div class="q" id="p_20Ap1_7018"> <div class="divNumber">67.</div> <div class="p"> <table class="singleColumn"> <tr> <td> <div class="pN">7018</div> <div class="G">Vacanābhāya bodheti,</div> </td> </tr> <tr> <td> <div class="G">veneyyapadumāni so;</div> </td> </tr> <tr> <td> <div class="G">Kilesapaṅkaṃ soseti,</div> </td> </tr> <tr> <td> <div class="G">matiraṃsīhi nāyako.</div> </td> </tr> </table> </div></div><div class="q" id="p_20Ap1_7019"> <div class="divNumber">68.</div> <div class="p"> <table class="singleColumn"> <tr> <td> <div class="pN">7019</div> <div class="G">Titthiyānaṃ yase hanti,</div> </td> </tr> <tr> <td> <div class="G">khajjotābhā yathā ravi;</div> </td> </tr> <tr> <td> <div class="G">Saccatthābhaṃ pakāseti,</div> </td> </tr> <tr> <td> <div class="G">ratanaṃva divākaro.</div> </td> </tr> </table> </div></div><div class="q" id="p_20Ap1_7020"> <div class="divNumber">69.</div> <div class="p"> <table class="singleColumn"> <tr> <td> <div class="pN">7020</div> <div class="G">Guṇānaṃ āyatibhūto,</div> </td> </tr> <tr> <td> <div class="G">ratanānaṃva sāgaro;</div> </td> </tr> <tr> <td> <div class="G">Pajjunnoriva bhūtāni,</div> </td> </tr> <tr> <td> <div class="G">dhammameghena vassati.</div> </td> </tr> </table> </div></div><div class="q" id="p_20Ap1_7021"> <div class="divNumber">70.</div> <div class="p"> <table class="singleColumn"> <tr> <td> <div class="pN">7021</div> <div class="G">Akkhadasso tadā āsiṃ,</div> </td> </tr> <tr> <td> <div class="G">nagare haṃsasavhaye;</div> </td> </tr> <tr> <td> <div class="G">Upecca dhammamassosiṃ,</div> </td> </tr> <tr> <td> <div class="G">jalajuttamanāmino.</div> </td> </tr> </table> </div></div><div class="q" id="p_20Ap1_7022"> <div class="divNumber">71.</div> <div class="p"> <table class="singleColumn"> <tr> <td> <div class="pN">7022</div> <div class="G">Ovādakassa bhikkhūnaṃ,</div> </td> </tr> <tr> <td> <div class="G">sāvakassa katāvino;</div> </td> </tr> <tr> <td> <div class="G">Guṇaṃ pakāsayantassa,</div> </td> </tr> <tr> <td> <div class="G">tappayantassa me manaṃ.</div> </td> </tr> </table> </div></div><div class="q" id="p_20Ap1_7023"> <div class="divNumber">72.</div> <div class="p"> <table class="singleColumn"> <tr> <td> <div class="pN">7023</div> <div class="G">Sutvā patīto sumano,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Sasissaṃ bhojayitvāna,</div> </td> </tr> <tr> <td> <div class="G">taṃ ṭhānamabhipatthayiṃ.</div> </td> </tr> </table> </div></div><div class="q" id="p_20Ap1_7024"> <div class="divNumber">73.</div> <div class="p"> <table class="singleColumn"> <tr> <td> <div class="pN">7024</div> <div class="G">Tadā haṃsasamabhāgo,</div> </td> </tr> <tr> <td> <div class="G">haṃsadundubhinissano;</div> </td> </tr> <tr> <td> <div class="G">‘Passathetaṃ mahāmattaṃ,</div> </td> </tr> <tr> <td> <div class="G">vinicchayavisāradaṃ.</div> </td> </tr> </table> </div></div><div class="q" id="p_20Ap1_7025"> <div class="divNumber">74.</div> <div class="p"> <table class="singleColumn"> <tr> <td> <div class="pN">7025</div> <div class="G">Patitaṃ pādamūle me,</div> </td> </tr> <tr> <td> <div class="G">samuggatatanūruhaṃ;</div> </td> </tr> <tr> <td> <div class="G">Jīmūtavaṇṇaṃ pīṇaṃsaṃ,</div> </td> </tr> <tr> <td> <div class="G">pasannanayanānanaṃ.</div> </td> </tr> </table> </div></div><div class="q" id="p_20Ap1_7026"> <div class="divNumber">75.</div> <div class="p"> <table class="singleColumn"> <tr> <td> <div class="pN">7026</div> <div class="G">Parivārena mahatā,</div> </td> </tr> <tr> <td> <div class="G">rājayuttaṃ mahāyasaṃ;</div> </td> </tr> <tr> <td> <div class="G">Eso katāvino ṭhānaṃ,</div> </td> </tr> <tr> <td> <div class="G">pattheti muditāsayo.</div> </td> </tr> </table> </div></div><div class="q" id="p_20Ap1_7027"> <div class="divNumber">76.</div> <div class="p"> <table class="singleColumn"> <tr> <td> <div class="pN">7027</div> <div class="G">Iminā paṇipātena,</div> </td> </tr> <tr> <td> <div class="G">cāgena paṇidhīhi ca;</div> </td> </tr> <tr> <td> <div class="G">Kappasatasahassāni,</div> </td> </tr> <tr> <td> <div class="G">nupapajjati duggatiṃ.</div> </td> </tr> </table> </div></div><div class="q" id="p_20Ap1_7028"> <div class="divNumber">77.</div> <div class="p"> <table class="singleColumn"> <tr> <td> <div class="pN">7028</div> <div class="G">Devesu devasobhaggaṃ,</div> </td> </tr> <tr> <td> <div class="G">manussesu mahantataṃ;</div> </td> </tr> <tr> <td> <div class="G">Anubhotvāna sesena,</div> </td> </tr> <tr> <td> <div class="G">nibbānaṃ pāpuṇissati.</div> </td> </tr> </table> </div></div><div class="q" id="p_20Ap1_7029"> <div class="divNumber">78.</div> <div class="p"> <table class="singleColumn"> <tr> <td> <div class="pN">7029</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div></div><div class="q" id="p_20Ap1_7030"> <div class="divNumber">79.</div> <div class="p"> <table class="singleColumn"> <tr> <td> <div class="pN">7030</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Kappino nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div></div><div class="q" id="p_20Ap1_7031"> <div class="divNumber">80.</div> <div class="p"> <table class="singleColumn"> <tr> <td> <div class="pN">7031</div> <div class="G">Tatohaṃ sukataṃ kāraṃ,</div> </td> </tr> <tr> <td> <div class="G">katvāna jinasāsane;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tusitaṃ agamāsahaṃ.</div> </td> </tr> </table> </div></div><div class="q" id="p_20Ap1_7032"> <div class="divNumber">81.</div> <div class="p"> <table class="singleColumn"> <tr> <td> <div class="pN">7032</div> <div class="G">Devamānusarajjāni,</div> </td> </tr> <tr> <td> <div class="G">sataso anusāsiya;</div> </td> </tr> <tr> <td> <div class="G">Bārāṇasiyamāsanne,</div> </td> </tr> <tr> <td> <div class="G">jāto keniyajātiyaṃ.</div> </td> </tr> </table> </div></div><div class="q" id="p_20Ap1_7033"> <div class="divNumber">82.</div> <div class="p"> <table class="singleColumn"> <tr> <td> <div class="pN">7033</div> <div class="G">Sahassaparivārena,</div> </td> </tr> <tr> <td> <div class="G">sapajāpatiko ahaṃ;</div> </td> </tr> <tr> <td> <div class="G">Pañca paccekabuddhānaṃ,</div> </td> </tr> <tr> <td> <div class="G">satāni samupaṭṭhahiṃ.</div> </td> </tr> </table> </div></div><div class="q" id="p_20Ap1_7034"> <div class="divNumber">83.</div> <div class="p"> <table class="singleColumn"> <tr> <td> <div class="pN">7034</div> <div class="G">Temāsaṃ bhojayitvāna,</div> </td> </tr> <tr> <td> <div class="G">pacchādamha ticīvaraṃ;</div> </td> </tr> <tr> <td> <div class="G">Tato cutā mayaṃ sabbe,</div> </td> </tr> <tr> <td> <div class="G">ahumha tidasūpagā.</div> </td> </tr> </table> </div></div><div class="q" id="p_20Ap1_7035"> <div class="divNumber">84.</div> <div class="p"> <table class="singleColumn"> <tr> <td> <div class="pN">7035</div> <div class="G">Puno sabbe manussattaṃ,</div> </td> </tr> <tr> <td> <div class="G">agamimha tato cutā;</div> </td> </tr> <tr> <td> <div class="G">Kukkuṭamhi pure jātā,</div> </td> </tr> <tr> <td> <div class="G">himavantassa passato.</div> </td> </tr> </table> </div></div><div class="q" id="p_20Ap1_7036"> <div class="divNumber">85.</div> <div class="p"> <table class="singleColumn"> <tr> <td> <div class="pN">7036</div> <div class="G">Kappino nāmahaṃ āsiṃ,</div> </td> </tr> <tr> <td> <div class="G">rājaputto mahāyaso;</div> </td> </tr> <tr> <td> <div class="G">Sesāmaccakule jātā,</div> </td> </tr> <tr> <td> <div class="G">mameva parivārayuṃ.</div> </td> </tr> </table> </div></div><div class="q" id="p_20Ap1_7037"> <div class="divNumber">86.</div> <div class="p"> <table class="singleColumn"> <tr> <td> <div class="pN">7037</div> <div class="G">Mahārajjasukhaṃ patto,</div> </td> </tr> <tr> <td> <div class="G">sabbakāmasamiddhimā;</div> </td> </tr> <tr> <td> <div class="G">Vāṇijehi samakkhātaṃ,</div> </td> </tr> <tr> <td> <div class="G">buddhuppādamahaṃ suṇiṃ.</div> </td> </tr> </table> </div></div><div class="q" id="p_20Ap1_7038"> <div class="divNumber">87.</div> <div class="p"> <table class="singleColumn"> <tr> <td> <div class="pN">7038</div> <div class="G">‘Buddho loke samuppanno,</div> </td> </tr> <tr> <td> <div class="G">asamo ekapuggalo;</div> </td> </tr> <tr> <td> <div class="G">So pakāseti saddhammaṃ,</div> </td> </tr> <tr> <td> <div class="G">amataṃ sukhamuttamaṃ.</div> </td> </tr> </table> </div></div><div class="q" id="p_20Ap1_7039"> <div class="divNumber">88.</div> <div class="p"> <table class="singleColumn"> <tr> <td> <div class="pN">7039</div> <div class="G">Suyuttā tassa sissā ca,</div> </td> </tr> <tr> <td> <div class="G">sumuttā ca anāsavā’;</div> </td> </tr> <tr> <td> <div class="G">Sutvā nesaṃ suvacanaṃ,</div> </td> </tr> <tr> <td> <div class="G">sakkaritvāna vāṇije.</div> </td> </tr> </table> </div></div><div class="q" id="p_20Ap1_7040"> <div class="divNumber">89.</div> <div class="p"> <table class="singleColumn"> <tr> <td> <div class="pN">7040</div> <div class="G">Pahāya rajjaṃ sāmacco,</div> </td> </tr> <tr> <td> <div class="G">nikkhamiṃ buddhamāmako;</div> </td> </tr> <tr> <td> <div class="G">Nadiṃ disvā mahācandaṃ,</div> </td> </tr> <tr> <td> <div class="G">pūritaṃ samatittikaṃ.</div> </td> </tr> </table> </div></div><div class="q" id="p_20Ap1_7041"> <div class="divNumber">90.</div> <div class="p"> <table class="singleColumn"> <tr> <td> <div class="pN">7041</div> <div class="G">Appatiṭṭhaṃ anālambaṃ,</div> </td> </tr> <tr> <td> <div class="G">duttaraṃ sīghavāhiniṃ;</div> </td> </tr> <tr> <td> <div class="G">Guṇaṃ saritvā buddhassa,</div> </td> </tr> <tr> <td> <div class="G">sotthinā samatikkamiṃ.</div> </td> </tr> </table> </div></div><div class="q" id="p_20Ap1_7042"> <div class="divNumber">91.</div> <div class="p"> <table class="singleColumn"> <tr> <td> <div class="pN">7042</div> <div class="G">‘Bhavasotaṃ sace buddho,</div> </td> </tr> <tr> <td> <div class="G">tiṇṇo lokantagū vidū;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu.</div> </td> </tr> </table> </div></div><div class="q" id="p_20Ap1_7043"> <div class="divNumber">92.</div> <div class="p"> <table class="singleColumn"> <tr> <td> <div class="pN">7043</div> <div class="G">Yadi santigamo maggo,</div> </td> </tr> <tr> <td> <div class="G">mokkho caccantikaṃ sukhaṃ;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu.</div> </td> </tr> </table> </div></div><div class="q" id="p_20Ap1_7044"> <div class="divNumber">93.</div> <div class="p"> <table class="singleColumn"> <tr> <td> <div class="pN">7044</div> <div class="G">Saṃgho ce tiṇṇakantāro,</div> </td> </tr> <tr> <td> <div class="G">puññakkhetto anuttaro;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu’.</div> </td> </tr> </table> </div></div><div class="q" id="p_20Ap1_7045"> <div class="divNumber">94.</div> <div class="p"> <table class="singleColumn"> <tr> <td> <div class="pN">7045</div> <div class="G">Saha kate saccavare,</div> </td> </tr> <tr> <td> <div class="G">maggā apagataṃ jalaṃ;</div> </td> </tr> <tr> <td> <div class="G">Tato sukhena uttiṇṇo,</div> </td> </tr> <tr> <td> <div class="G">nadītīre manorame.</div> </td> </tr> </table> </div></div><div class="q" id="p_20Ap1_7046"> <div class="divNumber">95.</div> <div class="p"> <table class="singleColumn"> <tr> <td> <div class="pN">7046</div> <div class="G">Nisinnaṃ addasaṃ buddhaṃ,</div> </td> </tr> <tr> <td> <div class="G">udentaṃva pabhaṅkaraṃ;</div> </td> </tr> <tr> <td> <div class="G">Jalantaṃ hemaselaṃva,</div> </td> </tr> <tr> <td> <div class="G">dīparukkhaṃva jotitaṃ.</div> </td> </tr> </table> </div></div><div class="q" id="p_20Ap1_7047"> <div class="divNumber">96.</div> <div class="p"> <table class="singleColumn"> <tr> <td> <div class="pN">7047</div> <div class="G">Sasiṃva tārāsahitaṃ,</div> </td> </tr> <tr> <td> <div class="G">sāvakehi purakkhataṃ;</div> </td> </tr> <tr> <td> <div class="G">Vāsavaṃ viya vassantaṃ,</div> </td> </tr> <tr> <td> <div class="G">desanājaladantaraṃ.</div> </td> </tr> </table> </div></div><div class="q" id="p_20Ap1_7048"> <div class="divNumber">97.</div> <div class="p"> <table class="singleColumn"> <tr> <td> <div class="pN">7048</div> <div class="G">Vanditvāna sahāmacco,</div> </td> </tr> <tr> <td> <div class="G">ekamantamupāvisiṃ;</div> </td> </tr> <tr> <td> <div class="G">Tato no āsayaṃ ñatvā,</div> </td> </tr> <tr> <td> <div class="G">buddho dhammamadesayi.</div> </td> </tr> </table> </div></div><div class="q" id="p_20Ap1_7049"> <div class="divNumber">98.</div> <div class="p"> <table class="singleColumn"> <tr> <td> <div class="pN">7049</div> <div class="G">Sutvāna dhammaṃ vimalaṃ,</div> </td> </tr> <tr> <td> <div class="G">avocumha mayaṃ jinaṃ;</div> </td> </tr> <tr> <td> <div class="G">‘Pabbājehi mahāvīra,</div> </td> </tr> <tr> <td> <div class="G">nibbindāmha mayaṃ bhave’.</div> </td> </tr> </table> </div></div><div class="q" id="p_20Ap1_7050"> <div class="divNumber">99.</div> <div class="p"> <table class="singleColumn"> <tr> <td> <div class="pN">7050</div> <div class="G">‘Svākkhāto bhikkhave dhammo,</div> </td> </tr> <tr> <td> <div class="G">dukkhantakaraṇāya vo;</div> </td> </tr> <tr> <td> <div class="G">Caratha brahmacariyaṃ’,</div> </td> </tr> <tr> <td> <div class="G">iccāha munisattamo.</div> </td> </tr> </table> </div></div><div class="q" id="p_20Ap1_7051"> <div class="divNumber">100.</div> <div class="p"> <table class="singleColumn"> <tr> <td> <div class="pN">7051</div> <div class="G">Saha vācāya sabbepi,</div> </td> </tr> <tr> <td> <div class="G">bhikkhuvesadharā mayaṃ;</div> </td> </tr> <tr> <td> <div class="G">Ahumha upasampannā,</div> </td> </tr> <tr> <td> <div class="G">sotāpannā ca sāsane.</div> </td> </tr> </table> </div></div><div class="q" id="p_20Ap1_7052"> <div class="divNumber">101.</div> <div class="p"> <table class="singleColumn"> <tr> <td> <div class="pN">7052</div> <div class="G">Tato jetavanaṃ gantvā,</div> </td> </tr> <tr> <td> <div class="G">anusāsi vināyako;</div> </td> </tr> <tr> <td> <div class="G">Anusiṭṭho jinenāhaṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div></div><div class="q" id="p_20Ap1_7053"> <div class="divNumber">102.</div> <div class="p"> <table class="singleColumn"> <tr> <td> <div class="pN">7053</div> <div class="G">Tato bhikkhusahassāni,</div> </td> </tr> <tr> <td> <div class="G">anusāsimahaṃ tadā;</div> </td> </tr> <tr> <td> <div class="G">Mamānusāsanakarā,</div> </td> </tr> <tr> <td> <div class="G">tepi āsuṃ anāsavā.</div> </td> </tr> </table> </div></div><div class="q" id="p_20Ap1_7054"> <div class="divNumber">103.</div> <div class="p"> <table class="singleColumn"> <tr> <td> <div class="pN">7054</div> <div class="G">Jino tasmiṃ guṇe tuṭṭho,</div> </td> </tr> <tr> <td> <div class="G">etadagge ṭhapesi maṃ;</div> </td> </tr> <tr> <td> <div class="G">Bhikkhuovādakānaggo,</div> </td> </tr> <tr> <td> <div class="G">kappinoti mahājane.</div> </td> </tr> </table> </div></div><div class="q" id="p_20Ap1_7055"> <div class="divNumber">104.</div> <div class="p"> <table class="singleColumn"> <tr> <td> <div class="pN">7055</div> <div class="G">Satasahasse kataṃ kammaṃ,</div> </td> </tr> <tr> <td> <div class="G">phalaṃ dassesi me idha;</div> </td> </tr> <tr> <td> <div class="G">Pamutto saravegova,</div> </td> </tr> <tr> <td> <div class="G">kilese jhāpayiṃ mama.</div> </td> </tr> </table> </div></div><div class="q" id="p_20Ap1_7056"> <div class="divNumber">105.</div> <div class="p"> <table class="singleColumn"> <tr> <td> <div class="pN">7056</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_7057"> <div class="divNumber">106.</div> <div class="p"> <table class="singleColumn"> <tr> <td> <div class="pN">7057</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7058"> <div class="divNumber">107.</div> <div class="p"> <table class="singleColumn"> <tr> <td> <div class="pN">7058</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_7059"> <div class="p"><span class="pN">7059</span>Itthaṃ sudaṃ āyasmā mahākappino thero imā gāthāyo abhāsitthāti. </div></div><div class="CENTER" id="p_20Ap1_7060"><span class="pN">7060</span>Mahākappinattherassāpadānaṃ tatiyaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a>
</div>
<div class="i">54.3 Mahākappinattheraapadāna</div>
<div class="h">Kaccāyanavagga</div>
<div class="h">Mahākappinattheraapadāna</div>
<div class="q" id="p_20Ap1_7017"> <div class="divNumber">66.</div> <div class="p"> <table class="singleColumn"> <tr> <td> <div class="pN">7017</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Udito ajaṭākāse,</div> </td> </tr> <tr> <td> <div class="G">ravīva saradambare.</div> </td> </tr> </table> </div>
</div>
<div class="q" id="p_20Ap1_7018"> <div class="divNumber">67.</div> <div class="p"> <table class="singleColumn"> <tr> <td> <div class="pN">7018</div> <div class="G">Vacanābhāya bodheti,</div> </td> </tr> <tr> <td> <div class="G">veneyyapadumāni so;</div> </td> </tr> <tr> <td> <div class="G">Kilesapaṅkaṃ soseti,</div> </td> </tr> <tr> <td> <div class="G">matiraṃsīhi nāyako.</div> </td> </tr> </table> </div>
</div>
<div class="q" id="p_20Ap1_7019"> <div class="divNumber">68.</div> <div class="p"> <table class="singleColumn"> <tr> <td> <div class="pN">7019</div> <div class="G">Titthiyānaṃ yase hanti,</div> </td> </tr> <tr> <td> <div class="G">khajjotābhā yathā ravi;</div> </td> </tr> <tr> <td> <div class="G">Saccatthābhaṃ pakāseti,</div> </td> </tr> <tr> <td> <div class="G">ratanaṃva divākaro.</div> </td> </tr> </table> </div>
</div>
<div class="q" id="p_20Ap1_7020"> <div class="divNumber">69.</div> <div class="p"> <table class="singleColumn"> <tr> <td> <div class="pN">7020</div> <div class="G">Guṇānaṃ āyatibhūto,</div> </td> </tr> <tr> <td> <div class="G">ratanānaṃva sāgaro;</div> </td> </tr> <tr> <td> <div class="G">Pajjunnoriva bhūtāni,</div> </td> </tr> <tr> <td> <div class="G">dhammameghena vassati.</div> </td> </tr> </table> </div>
</div>
<div class="q" id="p_20Ap1_7021"> <div class="divNumber">70.</div> <div class="p"> <table class="singleColumn"> <tr> <td> <div class="pN">7021</div> <div class="G">Akkhadasso tadā āsiṃ,</div> </td> </tr> <tr> <td> <div class="G">nagare haṃsasavhaye;</div> </td> </tr> <tr> <td> <div class="G">Upecca dhammamassosiṃ,</div> </td> </tr> <tr> <td> <div class="G">jalajuttamanāmino.</div> </td> </tr> </table> </div>
</div>
<div class="q" id="p_20Ap1_7022"> <div class="divNumber">71.</div> <div class="p"> <table class="singleColumn"> <tr> <td> <div class="pN">7022</div> <div class="G">Ovādakassa bhikkhūnaṃ,</div> </td> </tr> <tr> <td> <div class="G">sāvakassa katāvino;</div> </td> </tr> <tr> <td> <div class="G">Guṇaṃ pakāsayantassa,</div> </td> </tr> <tr> <td> <div class="G">tappayantassa me manaṃ.</div> </td> </tr> </table> </div>
</div>
<div class="q" id="p_20Ap1_7023"> <div class="divNumber">72.</div> <div class="p"> <table class="singleColumn"> <tr> <td> <div class="pN">7023</div> <div class="G">Sutvā patīto sumano,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Sasissaṃ bhojayitvāna,</div> </td> </tr> <tr> <td> <div class="G">taṃ ṭhānamabhipatthayiṃ.</div> </td> </tr> </table> </div>
</div>
<div class="q" id="p_20Ap1_7024"> <div class="divNumber">73.</div> <div class="p"> <table class="singleColumn"> <tr> <td> <div class="pN">7024</div> <div class="G">Tadā haṃsasamabhāgo,</div> </td> </tr> <tr> <td> <div class="G">haṃsadundubhinissano;</div> </td> </tr> <tr> <td> <div class="G">‘Passathetaṃ mahāmattaṃ,</div> </td> </tr> <tr> <td> <div class="G">vinicchayavisāradaṃ.</div> </td> </tr> </table> </div>
</div>
<div class="q" id="p_20Ap1_7025"> <div class="divNumber">74.</div> <div class="p"> <table class="singleColumn"> <tr> <td> <div class="pN">7025</div> <div class="G">Patitaṃ pādamūle me,</div> </td> </tr> <tr> <td> <div class="G">samuggatatanūruhaṃ;</div> </td> </tr> <tr> <td> <div class="G">Jīmūtavaṇṇaṃ pīṇaṃsaṃ,</div> </td> </tr> <tr> <td> <div class="G">pasannanayanānanaṃ.</div> </td> </tr> </table> </div>
</div>
<div class="q" id="p_20Ap1_7026"> <div class="divNumber">75.</div> <div class="p"> <table class="singleColumn"> <tr> <td> <div class="pN">7026</div> <div class="G">Parivārena mahatā,</div> </td> </tr> <tr> <td> <div class="G">rājayuttaṃ mahāyasaṃ;</div> </td> </tr> <tr> <td> <div class="G">Eso katāvino ṭhānaṃ,</div> </td> </tr> <tr> <td> <div class="G">pattheti muditāsayo.</div> </td> </tr> </table> </div>
</div>
<div class="q" id="p_20Ap1_7027"> <div class="divNumber">76.</div> <div class="p"> <table class="singleColumn"> <tr> <td> <div class="pN">7027</div> <div class="G">Iminā paṇipātena,</div> </td> </tr> <tr> <td> <div class="G">cāgena paṇidhīhi ca;</div> </td> </tr> <tr> <td> <div class="G">Kappasatasahassāni,</div> </td> </tr> <tr> <td> <div class="G">nupapajjati duggatiṃ.</div> </td> </tr> </table> </div>
</div>
<div class="q" id="p_20Ap1_7028"> <div class="divNumber">77.</div> <div class="p"> <table class="singleColumn"> <tr> <td> <div class="pN">7028</div> <div class="G">Devesu devasobhaggaṃ,</div> </td> </tr> <tr> <td> <div class="G">manussesu mahantataṃ;</div> </td> </tr> <tr> <td> <div class="G">Anubhotvāna sesena,</div> </td> </tr> <tr> <td> <div class="G">nibbānaṃ pāpuṇissati.</div> </td> </tr> </table> </div>
</div>
<div class="q" id="p_20Ap1_7029"> <div class="divNumber">78.</div> <div class="p"> <table class="singleColumn"> <tr> <td> <div class="pN">7029</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_7030"> <div class="divNumber">79.</div> <div class="p"> <table class="singleColumn"> <tr> <td> <div class="pN">7030</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Kappino nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_7031"> <div class="divNumber">80.</div> <div class="p"> <table class="singleColumn"> <tr> <td> <div class="pN">7031</div> <div class="G">Tatohaṃ sukataṃ kāraṃ,</div> </td> </tr> <tr> <td> <div class="G">katvāna jinasāsane;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tusitaṃ agamāsahaṃ.</div> </td> </tr> </table> </div>
</div>
<div class="q" id="p_20Ap1_7032"> <div class="divNumber">81.</div> <div class="p"> <table class="singleColumn"> <tr> <td> <div class="pN">7032</div> <div class="G">Devamānusarajjāni,</div> </td> </tr> <tr> <td> <div class="G">sataso anusāsiya;</div> </td> </tr> <tr> <td> <div class="G">Bārāṇasiyamāsanne,</div> </td> </tr> <tr> <td> <div class="G">jāto keniyajātiyaṃ.</div> </td> </tr> </table> </div>
</div>
<div class="q" id="p_20Ap1_7033"> <div class="divNumber">82.</div> <div class="p"> <table class="singleColumn"> <tr> <td> <div class="pN">7033</div> <div class="G">Sahassaparivārena,</div> </td> </tr> <tr> <td> <div class="G">sapajāpatiko ahaṃ;</div> </td> </tr> <tr> <td> <div class="G">Pañca paccekabuddhānaṃ,</div> </td> </tr> <tr> <td> <div class="G">satāni samupaṭṭhahiṃ.</div> </td> </tr> </table> </div>
</div>
<div class="q" id="p_20Ap1_7034"> <div class="divNumber">83.</div> <div class="p"> <table class="singleColumn"> <tr> <td> <div class="pN">7034</div> <div class="G">Temāsaṃ bhojayitvāna,</div> </td> </tr> <tr> <td> <div class="G">pacchādamha ticīvaraṃ;</div> </td> </tr> <tr> <td> <div class="G">Tato cutā mayaṃ sabbe,</div> </td> </tr> <tr> <td> <div class="G">ahumha tidasūpagā.</div> </td> </tr> </table> </div>
</div>
<div class="q" id="p_20Ap1_7035"> <div class="divNumber">84.</div> <div class="p"> <table class="singleColumn"> <tr> <td> <div class="pN">7035</div> <div class="G">Puno sabbe manussattaṃ,</div> </td> </tr> <tr> <td> <div class="G">agamimha tato cutā;</div> </td> </tr> <tr> <td> <div class="G">Kukkuṭamhi pure jātā,</div> </td> </tr> <tr> <td> <div class="G">himavantassa passato.</div> </td> </tr> </table> </div>
</div>
<div class="q" id="p_20Ap1_7036"> <div class="divNumber">85.</div> <div class="p"> <table class="singleColumn"> <tr> <td> <div class="pN">7036</div> <div class="G">Kappino nāmahaṃ āsiṃ,</div> </td> </tr> <tr> <td> <div class="G">rājaputto mahāyaso;</div> </td> </tr> <tr> <td> <div class="G">Sesāmaccakule jātā,</div> </td> </tr> <tr> <td> <div class="G">mameva parivārayuṃ.</div> </td> </tr> </table> </div>
</div>
<div class="q" id="p_20Ap1_7037"> <div class="divNumber">86.</div> <div class="p"> <table class="singleColumn"> <tr> <td> <div class="pN">7037</div> <div class="G">Mahārajjasukhaṃ patto,</div> </td> </tr> <tr> <td> <div class="G">sabbakāmasamiddhimā;</div> </td> </tr> <tr> <td> <div class="G">Vāṇijehi samakkhātaṃ,</div> </td> </tr> <tr> <td> <div class="G">buddhuppādamahaṃ suṇiṃ.</div> </td> </tr> </table> </div>
</div>
<div class="q" id="p_20Ap1_7038"> <div class="divNumber">87.</div> <div class="p"> <table class="singleColumn"> <tr> <td> <div class="pN">7038</div> <div class="G">‘Buddho loke samuppanno,</div> </td> </tr> <tr> <td> <div class="G">asamo ekapuggalo;</div> </td> </tr> <tr> <td> <div class="G">So pakāseti saddhammaṃ,</div> </td> </tr> <tr> <td> <div class="G">amataṃ sukhamuttamaṃ.</div> </td> </tr> </table> </div>
</div>
<div class="q" id="p_20Ap1_7039"> <div class="divNumber">88.</div> <div class="p"> <table class="singleColumn"> <tr> <td> <div class="pN">7039</div> <div class="G">Suyuttā tassa sissā ca,</div> </td> </tr> <tr> <td> <div class="G">sumuttā ca anāsavā’;</div> </td> </tr> <tr> <td> <div class="G">Sutvā nesaṃ suvacanaṃ,</div> </td> </tr> <tr> <td> <div class="G">sakkaritvāna vāṇije.</div> </td> </tr> </table> </div>
</div>
<div class="q" id="p_20Ap1_7040"> <div class="divNumber">89.</div> <div class="p"> <table class="singleColumn"> <tr> <td> <div class="pN">7040</div> <div class="G">Pahāya rajjaṃ sāmacco,</div> </td> </tr> <tr> <td> <div class="G">nikkhamiṃ buddhamāmako;</div> </td> </tr> <tr> <td> <div class="G">Nadiṃ disvā mahācandaṃ,</div> </td> </tr> <tr> <td> <div class="G">pūritaṃ samatittikaṃ.</div> </td> </tr> </table> </div>
</div>
<div class="q" id="p_20Ap1_7041"> <div class="divNumber">90.</div> <div class="p"> <table class="singleColumn"> <tr> <td> <div class="pN">7041</div> <div class="G">Appatiṭṭhaṃ anālambaṃ,</div> </td> </tr> <tr> <td> <div class="G">duttaraṃ sīghavāhiniṃ;</div> </td> </tr> <tr> <td> <div class="G">Guṇaṃ saritvā buddhassa,</div> </td> </tr> <tr> <td> <div class="G">sotthinā samatikkamiṃ.</div> </td> </tr> </table> </div>
</div>
<div class="q" id="p_20Ap1_7042"> <div class="divNumber">91.</div> <div class="p"> <table class="singleColumn"> <tr> <td> <div class="pN">7042</div> <div class="G">‘Bhavasotaṃ sace buddho,</div> </td> </tr> <tr> <td> <div class="G">tiṇṇo lokantagū vidū;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu.</div> </td> </tr> </table> </div>
</div>
<div class="q" id="p_20Ap1_7043"> <div class="divNumber">92.</div> <div class="p"> <table class="singleColumn"> <tr> <td> <div class="pN">7043</div> <div class="G">Yadi santigamo maggo,</div> </td> </tr> <tr> <td> <div class="G">mokkho caccantikaṃ sukhaṃ;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu.</div> </td> </tr> </table> </div>
</div>
<div class="q" id="p_20Ap1_7044"> <div class="divNumber">93.</div> <div class="p"> <table class="singleColumn"> <tr> <td> <div class="pN">7044</div> <div class="G">Saṃgho ce tiṇṇakantāro,</div> </td> </tr> <tr> <td> <div class="G">puññakkhetto anuttaro;</div> </td> </tr> <tr> <td> <div class="G">Etena saccavajjena,</div> </td> </tr> <tr> <td> <div class="G">gamanaṃ me samijjhatu’.</div> </td> </tr> </table> </div>
</div>
<div class="q" id="p_20Ap1_7045"> <div class="divNumber">94.</div> <div class="p"> <table class="singleColumn"> <tr> <td> <div class="pN">7045</div> <div class="G">Saha kate saccavare,</div> </td> </tr> <tr> <td> <div class="G">maggā apagataṃ jalaṃ;</div> </td> </tr> <tr> <td> <div class="G">Tato sukhena uttiṇṇo,</div> </td> </tr> <tr> <td> <div class="G">nadītīre manorame.</div> </td> </tr> </table> </div>
</div>
<div class="q" id="p_20Ap1_7046"> <div class="divNumber">95.</div> <div class="p"> <table class="singleColumn"> <tr> <td> <div class="pN">7046</div> <div class="G">Nisinnaṃ addasaṃ buddhaṃ,</div> </td> </tr> <tr> <td> <div class="G">udentaṃva pabhaṅkaraṃ;</div> </td> </tr> <tr> <td> <div class="G">Jalantaṃ hemaselaṃva,</div> </td> </tr> <tr> <td> <div class="G">dīparukkhaṃva jotitaṃ.</div> </td> </tr> </table> </div>
</div>
<div class="q" id="p_20Ap1_7047"> <div class="divNumber">96.</div> <div class="p"> <table class="singleColumn"> <tr> <td> <div class="pN">7047</div> <div class="G">Sasiṃva tārāsahitaṃ,</div> </td> </tr> <tr> <td> <div class="G">sāvakehi purakkhataṃ;</div> </td> </tr> <tr> <td> <div class="G">Vāsavaṃ viya vassantaṃ,</div> </td> </tr> <tr> <td> <div class="G">desanājaladantaraṃ.</div> </td> </tr> </table> </div>
</div>
<div class="q" id="p_20Ap1_7048"> <div class="divNumber">97.</div> <div class="p"> <table class="singleColumn"> <tr> <td> <div class="pN">7048</div> <div class="G">Vanditvāna sahāmacco,</div> </td> </tr> <tr> <td> <div class="G">ekamantamupāvisiṃ;</div> </td> </tr> <tr> <td> <div class="G">Tato no āsayaṃ ñatvā,</div> </td> </tr> <tr> <td> <div class="G">buddho dhammamadesayi.</div> </td> </tr> </table> </div>
</div>
<div class="q" id="p_20Ap1_7049"> <div class="divNumber">98.</div> <div class="p"> <table class="singleColumn"> <tr> <td> <div class="pN">7049</div> <div class="G">Sutvāna dhammaṃ vimalaṃ,</div> </td> </tr> <tr> <td> <div class="G">avocumha mayaṃ jinaṃ;</div> </td> </tr> <tr> <td> <div class="G">‘Pabbājehi mahāvīra,</div> </td> </tr> <tr> <td> <div class="G">nibbindāmha mayaṃ bhave’.</div> </td> </tr> </table> </div>
</div>
<div class="q" id="p_20Ap1_7050"> <div class="divNumber">99.</div> <div class="p"> <table class="singleColumn"> <tr> <td> <div class="pN">7050</div> <div class="G">‘Svākkhāto bhikkhave dhammo,</div> </td> </tr> <tr> <td> <div class="G">dukkhantakaraṇāya vo;</div> </td> </tr> <tr> <td> <div class="G">Caratha brahmacariyaṃ’,</div> </td> </tr> <tr> <td> <div class="G">iccāha munisattamo.</div> </td> </tr> </table> </div>
</div>
<div class="q" id="p_20Ap1_7051"> <div class="divNumber">100.</div> <div class="p"> <table class="singleColumn"> <tr> <td> <div class="pN">7051</div> <div class="G">Saha vācāya sabbepi,</div> </td> </tr> <tr> <td> <div class="G">bhikkhuvesadharā mayaṃ;</div> </td> </tr> <tr> <td> <div class="G">Ahumha upasampannā,</div> </td> </tr> <tr> <td> <div class="G">sotāpannā ca sāsane.</div> </td> </tr> </table> </div>
</div>
<div class="q" id="p_20Ap1_7052"> <div class="divNumber">101.</div> <div class="p"> <table class="singleColumn"> <tr> <td> <div class="pN">7052</div> <div class="G">Tato jetavanaṃ gantvā,</div> </td> </tr> <tr> <td> <div class="G">anusāsi vināyako;</div> </td> </tr> <tr> <td> <div class="G">Anusiṭṭho jinenāhaṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_7053"> <div class="divNumber">102.</div> <div class="p"> <table class="singleColumn"> <tr> <td> <div class="pN">7053</div> <div class="G">Tato bhikkhusahassāni,</div> </td> </tr> <tr> <td> <div class="G">anusāsimahaṃ tadā;</div> </td> </tr> <tr> <td> <div class="G">Mamānusāsanakarā,</div> </td> </tr> <tr> <td> <div class="G">tepi āsuṃ anāsavā.</div> </td> </tr> </table> </div>
</div>
<div class="q" id="p_20Ap1_7054"> <div class="divNumber">103.</div> <div class="p"> <table class="singleColumn"> <tr> <td> <div class="pN">7054</div> <div class="G">Jino tasmiṃ guṇe tuṭṭho,</div> </td> </tr> <tr> <td> <div class="G">etadagge ṭhapesi maṃ;</div> </td> </tr> <tr> <td> <div class="G">Bhikkhuovādakānaggo,</div> </td> </tr> <tr> <td> <div class="G">kappinoti mahājane.</div> </td> </tr> </table> </div>
</div>
<div class="q" id="p_20Ap1_7055"> <div class="divNumber">104.</div> <div class="p"> <table class="singleColumn"> <tr> <td> <div class="pN">7055</div> <div class="G">Satasahasse kataṃ kammaṃ,</div> </td> </tr> <tr> <td> <div class="G">phalaṃ dassesi me idha;</div> </td> </tr> <tr> <td> <div class="G">Pamutto saravegova,</div> </td> </tr> <tr> <td> <div class="G">kilese jhāpayiṃ mama.</div> </td> </tr> </table> </div>
</div>
<div class="q" id="p_20Ap1_7056"> <div class="divNumber">105.</div> <div class="p"> <table class="singleColumn"> <tr> <td> <div class="pN">7056</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7057"> <div class="divNumber">106.</div> <div class="p"> <table class="singleColumn"> <tr> <td> <div class="pN">7057</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7058"> <div class="divNumber">107.</div> <div class="p"> <table class="singleColumn"> <tr> <td> <div class="pN">7058</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_7059"> <div class="p">
<span class="pN">7059</span>Itthaṃ sudaṃ āyasmā mahākappino thero imā gāthāyo abhāsitthāti. </div>
</div>
<div class="CENTER" id="p_20Ap1_7060">
<span class="pN">7060</span>Mahākappinattherassāpadānaṃ tatiyaṃ.</div>
</div>
