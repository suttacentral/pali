<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/56">56 Yasavagga</a></div><div class="i">56.1 Yasattheraapadāna</div><div class="h">Yasavagga</div><div class="h">Yasattheraapadāna</div><div class="q" id="p_20Ap1_7671"> <div class="divNumber">1.</div> <div class="p"> <table class="singleColumn"> <tr> <td> <div class="pN">7671</div> <div class="G">“Mahāsamuddaṃ oggayha,</div> </td> </tr> <tr> <td> <div class="G">bhavanaṃ me sunimmitaṃ;</div> </td> </tr> <tr> <td> <div class="G">Sunimmitā pokkharaṇī,</div> </td> </tr> <tr> <td> <div class="G">cakkavākūpakūjitā.</div> </td> </tr> </table> </div></div><div class="q" id="p_20Ap1_7672"> <div class="divNumber">2.</div> <div class="p"> <table class="singleColumn"> <tr> <td> <div class="pN">7672</div> <div class="G">Mandārakehi sañchannā,</div> </td> </tr> <tr> <td> <div class="G">padumuppalakehi ca;</div> </td> </tr> <tr> <td> <div class="G">Nadī ca sandate tattha,</div> </td> </tr> <tr> <td> <div class="G">supatitthā manoramā.</div> </td> </tr> </table> </div></div><div class="q" id="p_20Ap1_7673"> <div class="divNumber">3.</div> <div class="p"> <table class="singleColumn"> <tr> <td> <div class="pN">7673</div> <div class="G">Macchakacchapasañchannā,</div> </td> </tr> <tr> <td> <div class="G">nānādijasamotthaṭā;</div> </td> </tr> <tr> <td> <div class="G">Mayūrakoñcābhirudā,</div> </td> </tr> <tr> <td> <div class="G">kokilādīhi vagguhi.</div> </td> </tr> </table> </div></div><div class="q" id="p_20Ap1_7674"> <div class="divNumber">4.</div> <div class="p"> <table class="singleColumn"> <tr> <td> <div class="pN">7674</div> <div class="G">Pārevatā ravihaṃsā,</div> </td> </tr> <tr> <td> <div class="G">cakkavākā nadīcarā;</div> </td> </tr> <tr> <td> <div class="G">Tittirā sālikā cettha,</div> </td> </tr> <tr> <td> <div class="G">pāvakā jīvaṃjīvakā.</div> </td> </tr> </table> </div></div><div class="q" id="p_20Ap1_7675"> <div class="divNumber">5.</div> <div class="p"> <table class="singleColumn"> <tr> <td> <div class="pN">7675</div> <div class="G">Haṃsākoñcābhinaditā,</div> </td> </tr> <tr> <td> <div class="G">kosiyā piṅgalā bahū;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">maṇimuttapavāḷikā.</div> </td> </tr> </table> </div></div><div class="q" id="p_20Ap1_7676"> <div class="divNumber">6.</div> <div class="p"> <table class="singleColumn"> <tr> <td> <div class="pN">7676</div> <div class="G">Sabbe soṇṇamayā rukkhā,</div> </td> </tr> <tr> <td> <div class="G">nānākhandhasameritā;</div> </td> </tr> <tr> <td> <div class="G">Ujjotenti divārattiṃ,</div> </td> </tr> <tr> <td> <div class="G">bhavanaṃ sabbakālikaṃ.</div> </td> </tr> </table> </div></div><div class="q" id="p_20Ap1_7677"> <div class="divNumber">7.</div> <div class="p"> <table class="singleColumn"> <tr> <td> <div class="pN">7677</div> <div class="G">Saṭṭhituriyasahassāni,</div> </td> </tr> <tr> <td> <div class="G">sāyaṃ pāto pavajjare;</div> </td> </tr> <tr> <td> <div class="G">Soḷasitthisahassāni,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div></div><div class="q" id="p_20Ap1_7678"> <div class="divNumber">8.</div> <div class="p"> <table class="singleColumn"> <tr> <td> <div class="pN">7678</div> <div class="G">Abhinikkhamma bhavanā,</div> </td> </tr> <tr> <td> <div class="G">sumedhaṃ lokanāyakaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">vandayiṃ taṃ mahāyasaṃ.</div> </td> </tr> </table> </div></div><div class="q" id="p_20Ap1_7679"> <div class="divNumber">9.</div> <div class="p"> <table class="singleColumn"> <tr> <td> <div class="pN">7679</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">sasaṃghaṃ taṃ nimantayiṃ;</div> </td> </tr> <tr> <td> <div class="G">Adhivāsesi so dhīro,</div> </td> </tr> <tr> <td> <div class="G">sumedho lokanāyako.</div> </td> </tr> </table> </div></div><div class="q" id="p_20Ap1_7680"> <div class="divNumber">10.</div> <div class="p"> <table class="singleColumn"> <tr> <td> <div class="pN">7680</div> <div class="G">Mama dhammakathaṃ katvā,</div> </td> </tr> <tr> <td> <div class="G">uyyojesi mahāmuni;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">bhavanaṃ me upāgamiṃ.</div> </td> </tr> </table> </div></div><div class="q" id="p_20Ap1_7681"> <div class="divNumber">11.</div> <div class="p"> <table class="singleColumn"> <tr> <td> <div class="pN">7681</div> <div class="G">Āmantayiṃ parijanaṃ,</div> </td> </tr> <tr> <td> <div class="G">sabbe sannipatuṃ tadā;</div> </td> </tr> <tr> <td> <div class="G">‘Pubbaṇhasamayaṃ buddho,</div> </td> </tr> <tr> <td> <div class="G">bhavanaṃ āgamissati.</div> </td> </tr> </table> </div></div><div class="q" id="p_20Ap1_7682"> <div class="divNumber">12.</div> <div class="p"> <table class="singleColumn"> <tr> <td> <div class="pN">7682</div> <div class="G">Lābhā amhaṃ suladdhā no,</div> </td> </tr> <tr> <td> <div class="G">ye vasāma tavantike;</div> </td> </tr> <tr> <td> <div class="G">Mayampi buddhaseṭṭhassa,</div> </td> </tr> <tr> <td> <div class="G">pūjayissāma satthuno’.</div> </td> </tr> </table> </div></div><div class="q" id="p_20Ap1_7683"> <div class="divNumber">13.</div> <div class="p"> <table class="singleColumn"> <tr> <td> <div class="pN">7683</div> <div class="G">Annaṃ pānaṃ paṭṭhapetvā,</div> </td> </tr> <tr> <td> <div class="G">kālaṃ ārocayiṃ ahaṃ;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">upesi lokanāyako.</div> </td> </tr> </table> </div></div><div class="q" id="p_20Ap1_7684"> <div class="divNumber">14.</div> <div class="p"> <table class="singleColumn"> <tr> <td> <div class="pN">7684</div> <div class="G">Pañcaṅgikehi turiyehi,</div> </td> </tr> <tr> <td> <div class="G">paccuggamamakāsahaṃ;</div> </td> </tr> <tr> <td> <div class="G">Sabbasoṇṇamaye pīṭhe,</div> </td> </tr> <tr> <td> <div class="G">nisīdi purisuttamo.</div> </td> </tr> </table> </div></div><div class="q" id="p_20Ap1_7685"> <div class="divNumber">15.</div> <div class="p"> <table class="singleColumn"> <tr> <td> <div class="pN">7685</div> <div class="G">Uparicchadanaṃ āsi,</div> </td> </tr> <tr> <td> <div class="G">sabbasoṇṇamayaṃ tadā;</div> </td> </tr> <tr> <td> <div class="G">Bījanīyo pavāyanti,</div> </td> </tr> <tr> <td> <div class="G">bhikkhusaṃghaṃ anuttaraṃ.</div> </td> </tr> </table> </div></div><div class="q" id="p_20Ap1_7686"> <div class="divNumber">16.</div> <div class="p"> <table class="singleColumn"> <tr> <td> <div class="pN">7686</div> <div class="G">Pahūtenannapānena,</div> </td> </tr> <tr> <td> <div class="G">bhikkhusaṃghaṃ atappayiṃ;</div> </td> </tr> <tr> <td> <div class="G">Paccekadussayugale,</div> </td> </tr> <tr> <td> <div class="G">bhikkhusaṃghassadāsahaṃ.</div> </td> </tr> </table> </div></div><div class="q" id="p_20Ap1_7687"> <div class="divNumber">17.</div> <div class="p"> <table class="singleColumn"> <tr> <td> <div class="pN">7687</div> <div class="G">Yaṃ vadeti sumedho so,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Bhikkhusaṃghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div></div><div class="q" id="p_20Ap1_7688"> <div class="divNumber">18.</div> <div class="p"> <table class="singleColumn"> <tr> <td> <div class="pN">7688</div> <div class="G">‘Yo maṃ annena pānena,</div> </td> </tr> <tr> <td> <div class="G">sabbe ime ca tappayi;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div></div><div class="q" id="p_20Ap1_7689"> <div class="divNumber">19.</div> <div class="p"> <table class="singleColumn"> <tr> <td> <div class="pN">7689</div> <div class="G">Aṭṭhārase kappasate,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Sahassakkhattuṃ rājāyaṃ,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div></div><div class="q" id="p_20Ap1_7690"> <div class="divNumber">20.</div> <div class="p"> <table class="singleColumn"> <tr> <td> <div class="pN">7690</div> <div class="G">Upagacchati yaṃ yoniṃ,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Sabbasoṇṇamayaṃ tassa,</div> </td> </tr> <tr> <td> <div class="G">chadanaṃ dhārayissati.</div> </td> </tr> </table> </div></div><div class="q" id="p_20Ap1_7691"> <div class="divNumber">21.</div> <div class="p"> <table class="singleColumn"> <tr> <td> <div class="pN">7691</div> <div class="G">Tiṃsakappasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div></div><div class="q" id="p_20Ap1_7692"> <div class="divNumber">22.</div> <div class="p"> <table class="singleColumn"> <tr> <td> <div class="pN">7692</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo.</div> </td> </tr> </table> </div></div><div class="q" id="p_20Ap1_7693"> <div class="divNumber">23.</div> <div class="p"> <table class="singleColumn"> <tr> <td> <div class="pN">7693</div> <div class="G">Bhikkhusaṃghe nisīditvā,</div> </td> </tr> <tr> <td> <div class="G">sīhanādaṃ nadissati;</div> </td> </tr> <tr> <td> <div class="G">Citake chattaṃ dhārenti,</div> </td> </tr> <tr> <td> <div class="G">heṭṭhā chattamhi ḍayhatha’.</div> </td> </tr> </table> </div></div><div class="q" id="p_20Ap1_7694"> <div class="divNumber">24.</div> <div class="p"> <table class="singleColumn"> <tr> <td> <div class="pN">7694</div> <div class="G">Sāmaññaṃ me anuppattaṃ,</div> </td> </tr> <tr> <td> <div class="G">kilesā jhāpitā mayā;</div> </td> </tr> <tr> <td> <div class="G">Maṇḍape rukkhamūle vā,</div> </td> </tr> <tr> <td> <div class="G">santāso me na vijjati.</div> </td> </tr> </table> </div></div><div class="q" id="p_20Ap1_7695"> <div class="divNumber">25.</div> <div class="p"> <table class="singleColumn"> <tr> <td> <div class="pN">7695</div> <div class="G">Tiṃsakappasahassamhi,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">sabbadānassidaṃ phalaṃ.</div> </td> </tr> </table> </div></div><div class="q" id="p_20Ap1_7696"> <div class="divNumber">26.</div> <div class="p"> <table class="singleColumn"> <tr> <td> <div class="pN">7696</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_7697"> <div class="divNumber">27.</div> <div class="p"> <table class="singleColumn"> <tr> <td> <div class="pN">7697</div> <div class="G">Svāgataṃ vata me āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7698"> <div class="divNumber">28.</div> <div class="p"> <table class="singleColumn"> <tr> <td> <div class="pN">7698</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_7699"> <div class="p"><span class="pN">7699</span>Itthaṃ sudaṃ āyasmā yaso thero imā gāthāyo abhāsitthāti. </div></div><div class="CENTER" id="p_20Ap1_7700"><span class="pN">7700</span>Yasattherassāpadānaṃ paṭhamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/56">56 Yasavagga</a>
</div>
<div class="i">56.1 Yasattheraapadāna</div>
<div class="h">Yasavagga</div>
<div class="h">Yasattheraapadāna</div>
<div class="q" id="p_20Ap1_7671"> <div class="divNumber">1.</div> <div class="p"> <table class="singleColumn"> <tr> <td> <div class="pN">7671</div> <div class="G">“Mahāsamuddaṃ oggayha,</div> </td> </tr> <tr> <td> <div class="G">bhavanaṃ me sunimmitaṃ;</div> </td> </tr> <tr> <td> <div class="G">Sunimmitā pokkharaṇī,</div> </td> </tr> <tr> <td> <div class="G">cakkavākūpakūjitā.</div> </td> </tr> </table> </div>
</div>
<div class="q" id="p_20Ap1_7672"> <div class="divNumber">2.</div> <div class="p"> <table class="singleColumn"> <tr> <td> <div class="pN">7672</div> <div class="G">Mandārakehi sañchannā,</div> </td> </tr> <tr> <td> <div class="G">padumuppalakehi ca;</div> </td> </tr> <tr> <td> <div class="G">Nadī ca sandate tattha,</div> </td> </tr> <tr> <td> <div class="G">supatitthā manoramā.</div> </td> </tr> </table> </div>
</div>
<div class="q" id="p_20Ap1_7673"> <div class="divNumber">3.</div> <div class="p"> <table class="singleColumn"> <tr> <td> <div class="pN">7673</div> <div class="G">Macchakacchapasañchannā,</div> </td> </tr> <tr> <td> <div class="G">nānādijasamotthaṭā;</div> </td> </tr> <tr> <td> <div class="G">Mayūrakoñcābhirudā,</div> </td> </tr> <tr> <td> <div class="G">kokilādīhi vagguhi.</div> </td> </tr> </table> </div>
</div>
<div class="q" id="p_20Ap1_7674"> <div class="divNumber">4.</div> <div class="p"> <table class="singleColumn"> <tr> <td> <div class="pN">7674</div> <div class="G">Pārevatā ravihaṃsā,</div> </td> </tr> <tr> <td> <div class="G">cakkavākā nadīcarā;</div> </td> </tr> <tr> <td> <div class="G">Tittirā sālikā cettha,</div> </td> </tr> <tr> <td> <div class="G">pāvakā jīvaṃjīvakā.</div> </td> </tr> </table> </div>
</div>
<div class="q" id="p_20Ap1_7675"> <div class="divNumber">5.</div> <div class="p"> <table class="singleColumn"> <tr> <td> <div class="pN">7675</div> <div class="G">Haṃsākoñcābhinaditā,</div> </td> </tr> <tr> <td> <div class="G">kosiyā piṅgalā bahū;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">maṇimuttapavāḷikā.</div> </td> </tr> </table> </div>
</div>
<div class="q" id="p_20Ap1_7676"> <div class="divNumber">6.</div> <div class="p"> <table class="singleColumn"> <tr> <td> <div class="pN">7676</div> <div class="G">Sabbe soṇṇamayā rukkhā,</div> </td> </tr> <tr> <td> <div class="G">nānākhandhasameritā;</div> </td> </tr> <tr> <td> <div class="G">Ujjotenti divārattiṃ,</div> </td> </tr> <tr> <td> <div class="G">bhavanaṃ sabbakālikaṃ.</div> </td> </tr> </table> </div>
</div>
<div class="q" id="p_20Ap1_7677"> <div class="divNumber">7.</div> <div class="p"> <table class="singleColumn"> <tr> <td> <div class="pN">7677</div> <div class="G">Saṭṭhituriyasahassāni,</div> </td> </tr> <tr> <td> <div class="G">sāyaṃ pāto pavajjare;</div> </td> </tr> <tr> <td> <div class="G">Soḷasitthisahassāni,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div>
</div>
<div class="q" id="p_20Ap1_7678"> <div class="divNumber">8.</div> <div class="p"> <table class="singleColumn"> <tr> <td> <div class="pN">7678</div> <div class="G">Abhinikkhamma bhavanā,</div> </td> </tr> <tr> <td> <div class="G">sumedhaṃ lokanāyakaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">vandayiṃ taṃ mahāyasaṃ.</div> </td> </tr> </table> </div>
</div>
<div class="q" id="p_20Ap1_7679"> <div class="divNumber">9.</div> <div class="p"> <table class="singleColumn"> <tr> <td> <div class="pN">7679</div> <div class="G">Sambuddhaṃ abhivādetvā,</div> </td> </tr> <tr> <td> <div class="G">sasaṃghaṃ taṃ nimantayiṃ;</div> </td> </tr> <tr> <td> <div class="G">Adhivāsesi so dhīro,</div> </td> </tr> <tr> <td> <div class="G">sumedho lokanāyako.</div> </td> </tr> </table> </div>
</div>
<div class="q" id="p_20Ap1_7680"> <div class="divNumber">10.</div> <div class="p"> <table class="singleColumn"> <tr> <td> <div class="pN">7680</div> <div class="G">Mama dhammakathaṃ katvā,</div> </td> </tr> <tr> <td> <div class="G">uyyojesi mahāmuni;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">bhavanaṃ me upāgamiṃ.</div> </td> </tr> </table> </div>
</div>
<div class="q" id="p_20Ap1_7681"> <div class="divNumber">11.</div> <div class="p"> <table class="singleColumn"> <tr> <td> <div class="pN">7681</div> <div class="G">Āmantayiṃ parijanaṃ,</div> </td> </tr> <tr> <td> <div class="G">sabbe sannipatuṃ tadā;</div> </td> </tr> <tr> <td> <div class="G">‘Pubbaṇhasamayaṃ buddho,</div> </td> </tr> <tr> <td> <div class="G">bhavanaṃ āgamissati.</div> </td> </tr> </table> </div>
</div>
<div class="q" id="p_20Ap1_7682"> <div class="divNumber">12.</div> <div class="p"> <table class="singleColumn"> <tr> <td> <div class="pN">7682</div> <div class="G">Lābhā amhaṃ suladdhā no,</div> </td> </tr> <tr> <td> <div class="G">ye vasāma tavantike;</div> </td> </tr> <tr> <td> <div class="G">Mayampi buddhaseṭṭhassa,</div> </td> </tr> <tr> <td> <div class="G">pūjayissāma satthuno’.</div> </td> </tr> </table> </div>
</div>
<div class="q" id="p_20Ap1_7683"> <div class="divNumber">13.</div> <div class="p"> <table class="singleColumn"> <tr> <td> <div class="pN">7683</div> <div class="G">Annaṃ pānaṃ paṭṭhapetvā,</div> </td> </tr> <tr> <td> <div class="G">kālaṃ ārocayiṃ ahaṃ;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">upesi lokanāyako.</div> </td> </tr> </table> </div>
</div>
<div class="q" id="p_20Ap1_7684"> <div class="divNumber">14.</div> <div class="p"> <table class="singleColumn"> <tr> <td> <div class="pN">7684</div> <div class="G">Pañcaṅgikehi turiyehi,</div> </td> </tr> <tr> <td> <div class="G">paccuggamamakāsahaṃ;</div> </td> </tr> <tr> <td> <div class="G">Sabbasoṇṇamaye pīṭhe,</div> </td> </tr> <tr> <td> <div class="G">nisīdi purisuttamo.</div> </td> </tr> </table> </div>
</div>
<div class="q" id="p_20Ap1_7685"> <div class="divNumber">15.</div> <div class="p"> <table class="singleColumn"> <tr> <td> <div class="pN">7685</div> <div class="G">Uparicchadanaṃ āsi,</div> </td> </tr> <tr> <td> <div class="G">sabbasoṇṇamayaṃ tadā;</div> </td> </tr> <tr> <td> <div class="G">Bījanīyo pavāyanti,</div> </td> </tr> <tr> <td> <div class="G">bhikkhusaṃghaṃ anuttaraṃ.</div> </td> </tr> </table> </div>
</div>
<div class="q" id="p_20Ap1_7686"> <div class="divNumber">16.</div> <div class="p"> <table class="singleColumn"> <tr> <td> <div class="pN">7686</div> <div class="G">Pahūtenannapānena,</div> </td> </tr> <tr> <td> <div class="G">bhikkhusaṃghaṃ atappayiṃ;</div> </td> </tr> <tr> <td> <div class="G">Paccekadussayugale,</div> </td> </tr> <tr> <td> <div class="G">bhikkhusaṃghassadāsahaṃ.</div> </td> </tr> </table> </div>
</div>
<div class="q" id="p_20Ap1_7687"> <div class="divNumber">17.</div> <div class="p"> <table class="singleColumn"> <tr> <td> <div class="pN">7687</div> <div class="G">Yaṃ vadeti sumedho so,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Bhikkhusaṃghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_7688"> <div class="divNumber">18.</div> <div class="p"> <table class="singleColumn"> <tr> <td> <div class="pN">7688</div> <div class="G">‘Yo maṃ annena pānena,</div> </td> </tr> <tr> <td> <div class="G">sabbe ime ca tappayi;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_7689"> <div class="divNumber">19.</div> <div class="p"> <table class="singleColumn"> <tr> <td> <div class="pN">7689</div> <div class="G">Aṭṭhārase kappasate,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Sahassakkhattuṃ rājāyaṃ,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div>
</div>
<div class="q" id="p_20Ap1_7690"> <div class="divNumber">20.</div> <div class="p"> <table class="singleColumn"> <tr> <td> <div class="pN">7690</div> <div class="G">Upagacchati yaṃ yoniṃ,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Sabbasoṇṇamayaṃ tassa,</div> </td> </tr> <tr> <td> <div class="G">chadanaṃ dhārayissati.</div> </td> </tr> </table> </div>
</div>
<div class="q" id="p_20Ap1_7691"> <div class="divNumber">21.</div> <div class="p"> <table class="singleColumn"> <tr> <td> <div class="pN">7691</div> <div class="G">Tiṃsakappasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_7692"> <div class="divNumber">22.</div> <div class="p"> <table class="singleColumn"> <tr> <td> <div class="pN">7692</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo.</div> </td> </tr> </table> </div>
</div>
<div class="q" id="p_20Ap1_7693"> <div class="divNumber">23.</div> <div class="p"> <table class="singleColumn"> <tr> <td> <div class="pN">7693</div> <div class="G">Bhikkhusaṃghe nisīditvā,</div> </td> </tr> <tr> <td> <div class="G">sīhanādaṃ nadissati;</div> </td> </tr> <tr> <td> <div class="G">Citake chattaṃ dhārenti,</div> </td> </tr> <tr> <td> <div class="G">heṭṭhā chattamhi ḍayhatha’.</div> </td> </tr> </table> </div>
</div>
<div class="q" id="p_20Ap1_7694"> <div class="divNumber">24.</div> <div class="p"> <table class="singleColumn"> <tr> <td> <div class="pN">7694</div> <div class="G">Sāmaññaṃ me anuppattaṃ,</div> </td> </tr> <tr> <td> <div class="G">kilesā jhāpitā mayā;</div> </td> </tr> <tr> <td> <div class="G">Maṇḍape rukkhamūle vā,</div> </td> </tr> <tr> <td> <div class="G">santāso me na vijjati.</div> </td> </tr> </table> </div>
</div>
<div class="q" id="p_20Ap1_7695"> <div class="divNumber">25.</div> <div class="p"> <table class="singleColumn"> <tr> <td> <div class="pN">7695</div> <div class="G">Tiṃsakappasahassamhi,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">sabbadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_7696"> <div class="divNumber">26.</div> <div class="p"> <table class="singleColumn"> <tr> <td> <div class="pN">7696</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7697"> <div class="divNumber">27.</div> <div class="p"> <table class="singleColumn"> <tr> <td> <div class="pN">7697</div> <div class="G">Svāgataṃ vata me āsi,</div> </td> </tr> <tr> <td> <div class="G">mama buddhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7698"> <div class="divNumber">28.</div> <div class="p"> <table class="singleColumn"> <tr> <td> <div class="pN">7698</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_7699"> <div class="p">
<span class="pN">7699</span>Itthaṃ sudaṃ āyasmā yaso thero imā gāthāyo abhāsitthāti. </div>
</div>
<div class="CENTER" id="p_20Ap1_7700">
<span class="pN">7700</span>Yasattherassāpadānaṃ paṭhamaṃ.</div>
</div>
