<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a></div><div class="i">49.5 Candanamāliyattheraapadāna</div><div class="h">Paṃsukūlavagga</div><div class="h">Candanamāliyattheraapadāna</div><div class="q" id="p_20Ap1_6268"> <div class="divNumber">75.</div> <div class="p"> <table class="singleColumn"> <tr> <td> <div class="pN">6268</div> <div class="G">“Pañca kāmaguṇe hitvā,</div> </td> </tr> <tr> <td> <div class="G">piyarūpe manorame;</div> </td> </tr> <tr> <td> <div class="G">Asītikoṭiyo hitvā,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div></div><div class="q" id="p_20Ap1_6269"> <div class="divNumber">76.</div> <div class="p"> <table class="singleColumn"> <tr> <td> <div class="pN">6269</div> <div class="G">Pabbajitvāna kāyena,</div> </td> </tr> <tr> <td> <div class="G">pāpakammaṃ vivajjayiṃ;</div> </td> </tr> <tr> <td> <div class="G">Vacīduccaritaṃ hitvā,</div> </td> </tr> <tr> <td> <div class="G">nadīkūle vasāmahaṃ.</div> </td> </tr> </table> </div></div><div class="q" id="p_20Ap1_6270"> <div class="divNumber">77.</div> <div class="p"> <table class="singleColumn"> <tr> <td> <div class="pN">6270</div> <div class="G">Ekakaṃ maṃ viharantaṃ,</div> </td> </tr> <tr> <td> <div class="G">buddhaseṭṭho upāgami;</div> </td> </tr> <tr> <td> <div class="G">Nāhaṃ jānāmi buddhoti,</div> </td> </tr> <tr> <td> <div class="G">akāsiṃ paṭisanthāraṃ.</div> </td> </tr> </table> </div></div><div class="q" id="p_20Ap1_6271"> <div class="divNumber">78.</div> <div class="p"> <table class="singleColumn"> <tr> <td> <div class="pN">6271</div> <div class="G">Karitvā paṭisanthāraṃ,</div> </td> </tr> <tr> <td> <div class="G">nāmagottamapucchahaṃ;</div> </td> </tr> <tr> <td> <div class="G">‘Devatānusi gandhabbo,</div> </td> </tr> <tr> <td> <div class="G">adu sakko purindado.</div> </td> </tr> </table> </div></div><div class="q" id="p_20Ap1_6272"> <div class="divNumber">79.</div> <div class="p"> <table class="singleColumn"> <tr> <td> <div class="pN">6272</div> <div class="G">Ko vā tvaṃ kassa vā putto,</div> </td> </tr> <tr> <td> <div class="G">mahābrahmā idhāgato;</div> </td> </tr> <tr> <td> <div class="G">Virocesi disā sabbā,</div> </td> </tr> <tr> <td> <div class="G">udayaṃ sūriyo yathā.</div> </td> </tr> </table> </div></div><div class="q" id="p_20Ap1_6273"> <div class="divNumber">80.</div> <div class="p"> <table class="singleColumn"> <tr> <td> <div class="pN">6273</div> <div class="G">Sahassārāni cakkāni,</div> </td> </tr> <tr> <td> <div class="G">pāde dissanti mārisa;</div> </td> </tr> <tr> <td> <div class="G">Ko vā tvaṃ kassa vā putto,</div> </td> </tr> <tr> <td> <div class="G">kathaṃ jānemu taṃ mayaṃ;</div> </td> </tr> <tr> <td> <div class="G">Nāmagottaṃ pavedehi,</div> </td> </tr> <tr> <td> <div class="G">saṃsayaṃ apanehi me.</div> </td> </tr> </table> </div></div><div class="q" id="p_20Ap1_6274"> <div class="divNumber">81.</div> <div class="p"> <table class="singleColumn"> <tr> <td> <div class="pN">6274</div> <div class="G">Namhi devo na gandhabbo,</div> </td> </tr> <tr> <td> <div class="G">namhi sakko purindado;</div> </td> </tr> <tr> <td> <div class="G">Brahmabhāvo ca me natthi,</div> </td> </tr> <tr> <td> <div class="G">etesaṃ uttamo ahaṃ.</div> </td> </tr> </table> </div></div><div class="q" id="p_20Ap1_6275"> <div class="divNumber">82.</div> <div class="p"> <table class="singleColumn"> <tr> <td> <div class="pN">6275</div> <div class="G">Atīto visayaṃ tesaṃ,</div> </td> </tr> <tr> <td> <div class="G">dālayiṃ kāmabandhanaṃ;</div> </td> </tr> <tr> <td> <div class="G">Sabbe kilese jhāpetvā,</div> </td> </tr> <tr> <td> <div class="G">patto sambodhimuttamaṃ’.</div> </td> </tr> </table> </div></div><div class="q" id="p_20Ap1_6276"> <div class="divNumber">83.</div> <div class="p"> <table class="singleColumn"> <tr> <td> <div class="pN">6276</div> <div class="G">Tassa vācaṃ suṇitvāhaṃ,</div> </td> </tr> <tr> <td> <div class="G">idaṃ vacanamabraviṃ;</div> </td> </tr> <tr> <td> <div class="G">‘Yadi buddhoti sabbaññū,</div> </td> </tr> <tr> <td> <div class="G">nisīda tvaṃ mahāmune.</div> </td> </tr> </table> </div></div><div class="q" id="p_20Ap1_6277"> <div class="divNumber">84.</div> <div class="p"> <table class="singleColumn"> <tr> <td> <div class="pN">6277</div> <div class="G">Tamahaṃ pūjayissāmi,</div> </td> </tr> <tr> <td> <div class="G">dukkhassantakaro tuvaṃ’;</div> </td> </tr> <tr> <td> <div class="G">Pattharitvā jinacammaṃ,</div> </td> </tr> <tr> <td> <div class="G">adāsi satthuno ahaṃ.</div> </td> </tr> </table> </div></div><div class="q" id="p_20Ap1_6278"> <div class="divNumber">85.</div> <div class="p"> <table class="singleColumn"> <tr> <td> <div class="pN">6278</div> <div class="G">Nisīdi tattha bhagavā,</div> </td> </tr> <tr> <td> <div class="G">sīhova girigabbhare;</div> </td> </tr> <tr> <td> <div class="G">Khippaṃ pabbatamāruyha,</div> </td> </tr> <tr> <td> <div class="G">ambassa phalamaggahiṃ.</div> </td> </tr> </table> </div></div><div class="q" id="p_20Ap1_6279"> <div class="divNumber">86.</div> <div class="p"> <table class="singleColumn"> <tr> <td> <div class="pN">6279</div> <div class="G">Sālakalyāṇikaṃ pupphaṃ,</div> </td> </tr> <tr> <td> <div class="G">Candanañca mahārahaṃ;</div> </td> </tr> <tr> <td> <div class="G">Khippaṃ paggayha taṃ sabbaṃ,</div> </td> </tr> <tr> <td> <div class="G">Upetvā lokanāyakaṃ.</div> </td> </tr> </table> </div></div><div class="q" id="p_20Ap1_6280"> <div class="divNumber">87.</div> <div class="p"> <table class="singleColumn"> <tr> <td> <div class="pN">6280</div> <div class="G">Phalaṃ buddhassa datvāna,</div> </td> </tr> <tr> <td> <div class="G">sālapupphamapūjayiṃ;</div> </td> </tr> <tr> <td> <div class="G">Candanaṃ anulimpitvā,</div> </td> </tr> <tr> <td> <div class="G">avandiṃ satthuno ahaṃ.</div> </td> </tr> </table> </div></div><div class="q" id="p_20Ap1_6281"> <div class="divNumber">88.</div> <div class="p"> <table class="singleColumn"> <tr> <td> <div class="pN">6281</div> <div class="G">Pasannacitto sumano,</div> </td> </tr> <tr> <td> <div class="G">vipulāya ca pītiyā;</div> </td> </tr> <tr> <td> <div class="G">Ajinamhi nisīditvā,</div> </td> </tr> <tr> <td> <div class="G">sumedho lokanāyako.</div> </td> </tr> </table> </div></div><div class="q" id="p_20Ap1_6282"> <div class="divNumber">89.</div> <div class="p"> <table class="singleColumn"> <tr> <td> <div class="pN">6282</div> <div class="G">Mama kammaṃ pakittesi,</div> </td> </tr> <tr> <td> <div class="G">hāsayanto mamaṃ tadā;</div> </td> </tr> <tr> <td> <div class="G">‘Iminā phaladānena,</div> </td> </tr> <tr> <td> <div class="G">gandhamālehi cūbhayaṃ.</div> </td> </tr> </table> </div></div><div class="q" id="p_20Ap1_6283"> <div class="divNumber">90.</div> <div class="p"> <table class="singleColumn"> <tr> <td> <div class="pN">6283</div> <div class="G">Pañcavīse kappasate,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Anūnamanasaṅkappo,</div> </td> </tr> <tr> <td> <div class="G">vasavattī bhavissati.</div> </td> </tr> </table> </div></div><div class="q" id="p_20Ap1_6284"> <div class="divNumber">91.</div> <div class="p"> <table class="singleColumn"> <tr> <td> <div class="pN">6284</div> <div class="G">Chabbīsatikappasate,</div> </td> </tr> <tr> <td> <div class="G">manussattaṃ gamissati;</div> </td> </tr> <tr> <td> <div class="G">Bhavissati cakkavattī,</div> </td> </tr> <tr> <td> <div class="G">cāturanto mahiddhiko.</div> </td> </tr> </table> </div></div><div class="q" id="p_20Ap1_6285"> <div class="divNumber">92.</div> <div class="p"> <table class="singleColumn"> <tr> <td> <div class="pN">6285</div> <div class="G">Vebhāraṃ nāma nagaraṃ,</div> </td> </tr> <tr> <td> <div class="G">vissakammena māpitaṃ;</div> </td> </tr> <tr> <td> <div class="G">Hessati sabbasovaṇṇaṃ,</div> </td> </tr> <tr> <td> <div class="G">nānāratanabhūsitaṃ.</div> </td> </tr> </table> </div></div><div class="q" id="p_20Ap1_6286"> <div class="divNumber">93.</div> <div class="p"> <table class="singleColumn"> <tr> <td> <div class="pN">6286</div> <div class="G">Eteneva upāyena,</div> </td> </tr> <tr> <td> <div class="G">saṃsarissati so bhave;</div> </td> </tr> <tr> <td> <div class="G">Sabbattha pūjito hutvā,</div> </td> </tr> <tr> <td> <div class="G">devatte atha mānuse.</div> </td> </tr> </table> </div></div><div class="q" id="p_20Ap1_6287"> <div class="divNumber">94.</div> <div class="p"> <table class="singleColumn"> <tr> <td> <div class="pN">6287</div> <div class="G">Pacchime bhave sampatte,</div> </td> </tr> <tr> <td> <div class="G">brahmabandhu bhavissati;</div> </td> </tr> <tr> <td> <div class="G">Agārā abhinikkhamma,</div> </td> </tr> <tr> <td> <div class="G">anagārī bhavissati;</div> </td> </tr> <tr> <td> <div class="G">Abhiññāpāragū hutvā,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div></div><div class="q" id="p_20Ap1_6288"> <div class="divNumber">95.</div> <div class="p"> <table class="singleColumn"> <tr> <td> <div class="pN">6288</div> <div class="G">Idaṃ vatvāna sambuddho,</div> </td> </tr> <tr> <td> <div class="G">sumedho lokanāyako;</div> </td> </tr> <tr> <td> <div class="G">Mama nijjhāyamānassa,</div> </td> </tr> <tr> <td> <div class="G">pakkāmi anilañjase.</div> </td> </tr> </table> </div></div><div class="q" id="p_20Ap1_6289"> <div class="divNumber">96.</div> <div class="p"> <table class="singleColumn"> <tr> <td> <div class="pN">6289</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div></div><div class="q" id="p_20Ap1_6290"> <div class="divNumber">97.</div> <div class="p"> <table class="singleColumn"> <tr> <td> <div class="pN">6290</div> <div class="G">Tusitato cavitvāna,</div> </td> </tr> <tr> <td> <div class="G">nibbattiṃ mātukucchiyaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">yamhi gabbhe vasāmahaṃ.</div> </td> </tr> </table> </div></div><div class="q" id="p_20Ap1_6291"> <div class="divNumber">98.</div> <div class="p"> <table class="singleColumn"> <tr> <td> <div class="pN">6291</div> <div class="G">Mātukucchigate mayi,</div> </td> </tr> <tr> <td> <div class="G">annapānañca bhojanaṃ;</div> </td> </tr> <tr> <td> <div class="G">Mātuyā mama chandena,</div> </td> </tr> <tr> <td> <div class="G">nibbattati yadicchakaṃ.</div> </td> </tr> </table> </div></div><div class="q" id="p_20Ap1_6292"> <div class="divNumber">99.</div> <div class="p"> <table class="singleColumn"> <tr> <td> <div class="pN">6292</div> <div class="G">Jātiyā pañcavassena,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Oropitamhi kesamhi,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div></div><div class="q" id="p_20Ap1_6293"> <div class="divNumber">100.</div> <div class="p"> <table class="singleColumn"> <tr> <td> <div class="pN">6293</div> <div class="G">Pubbakammaṃ gavesanto,</div> </td> </tr> <tr> <td> <div class="G">orena nāddasaṃ ahaṃ;</div> </td> </tr> <tr> <td> <div class="G">Tiṃsakappasahassamhi,</div> </td> </tr> <tr> <td> <div class="G">mama kammamanussariṃ.</div> </td> </tr> </table> </div></div><div class="q" id="p_20Ap1_6294"> <div class="divNumber">101.</div> <div class="p"> <table class="singleColumn"> <tr> <td> <div class="pN">6294</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Tava sāsanamāgamma,</div> </td> </tr> <tr> <td> <div class="G">pattomhi acalaṃ padaṃ.</div> </td> </tr> </table> </div></div><div class="q" id="p_20Ap1_6295"> <div class="divNumber">102.</div> <div class="p"> <table class="singleColumn"> <tr> <td> <div class="pN">6295</div> <div class="G">Tiṃsakappasahassamhi,</div> </td> </tr> <tr> <td> <div class="G">yaṃ buddhamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div></div><div class="q" id="p_20Ap1_6296"> <div class="divNumber">103.</div> <div class="p"> <table class="singleColumn"> <tr> <td> <div class="pN">6296</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6297"> <div class="divNumber">104.</div> <div class="p"> <table class="singleColumn"> <tr> <td> <div class="pN">6297</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_6298"> <div class="divNumber">105.</div> <div class="p"> <table class="singleColumn"> <tr> <td> <div class="pN">6298</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_6299"> <div class="p"><span class="pN">6299</span>Itthaṃ sudaṃ āyasmā candanamāliyo thero imā gāthāyo abhāsitthāti. </div></div><div class="CENTER" id="p_20Ap1_6300"><span class="pN">6300</span>Candanamāliyattherassāpadānaṃ pañcamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a>
</div>
<div class="i">49.5 Candanamāliyattheraapadāna</div>
<div class="h">Paṃsukūlavagga</div>
<div class="h">Candanamāliyattheraapadāna</div>
<div class="q" id="p_20Ap1_6268"> <div class="divNumber">75.</div> <div class="p"> <table class="singleColumn"> <tr> <td> <div class="pN">6268</div> <div class="G">“Pañca kāmaguṇe hitvā,</div> </td> </tr> <tr> <td> <div class="G">piyarūpe manorame;</div> </td> </tr> <tr> <td> <div class="G">Asītikoṭiyo hitvā,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap1_6269"> <div class="divNumber">76.</div> <div class="p"> <table class="singleColumn"> <tr> <td> <div class="pN">6269</div> <div class="G">Pabbajitvāna kāyena,</div> </td> </tr> <tr> <td> <div class="G">pāpakammaṃ vivajjayiṃ;</div> </td> </tr> <tr> <td> <div class="G">Vacīduccaritaṃ hitvā,</div> </td> </tr> <tr> <td> <div class="G">nadīkūle vasāmahaṃ.</div> </td> </tr> </table> </div>
</div>
<div class="q" id="p_20Ap1_6270"> <div class="divNumber">77.</div> <div class="p"> <table class="singleColumn"> <tr> <td> <div class="pN">6270</div> <div class="G">Ekakaṃ maṃ viharantaṃ,</div> </td> </tr> <tr> <td> <div class="G">buddhaseṭṭho upāgami;</div> </td> </tr> <tr> <td> <div class="G">Nāhaṃ jānāmi buddhoti,</div> </td> </tr> <tr> <td> <div class="G">akāsiṃ paṭisanthāraṃ.</div> </td> </tr> </table> </div>
</div>
<div class="q" id="p_20Ap1_6271"> <div class="divNumber">78.</div> <div class="p"> <table class="singleColumn"> <tr> <td> <div class="pN">6271</div> <div class="G">Karitvā paṭisanthāraṃ,</div> </td> </tr> <tr> <td> <div class="G">nāmagottamapucchahaṃ;</div> </td> </tr> <tr> <td> <div class="G">‘Devatānusi gandhabbo,</div> </td> </tr> <tr> <td> <div class="G">adu sakko purindado.</div> </td> </tr> </table> </div>
</div>
<div class="q" id="p_20Ap1_6272"> <div class="divNumber">79.</div> <div class="p"> <table class="singleColumn"> <tr> <td> <div class="pN">6272</div> <div class="G">Ko vā tvaṃ kassa vā putto,</div> </td> </tr> <tr> <td> <div class="G">mahābrahmā idhāgato;</div> </td> </tr> <tr> <td> <div class="G">Virocesi disā sabbā,</div> </td> </tr> <tr> <td> <div class="G">udayaṃ sūriyo yathā.</div> </td> </tr> </table> </div>
</div>
<div class="q" id="p_20Ap1_6273"> <div class="divNumber">80.</div> <div class="p"> <table class="singleColumn"> <tr> <td> <div class="pN">6273</div> <div class="G">Sahassārāni cakkāni,</div> </td> </tr> <tr> <td> <div class="G">pāde dissanti mārisa;</div> </td> </tr> <tr> <td> <div class="G">Ko vā tvaṃ kassa vā putto,</div> </td> </tr> <tr> <td> <div class="G">kathaṃ jānemu taṃ mayaṃ;</div> </td> </tr> <tr> <td> <div class="G">Nāmagottaṃ pavedehi,</div> </td> </tr> <tr> <td> <div class="G">saṃsayaṃ apanehi me.</div> </td> </tr> </table> </div>
</div>
<div class="q" id="p_20Ap1_6274"> <div class="divNumber">81.</div> <div class="p"> <table class="singleColumn"> <tr> <td> <div class="pN">6274</div> <div class="G">Namhi devo na gandhabbo,</div> </td> </tr> <tr> <td> <div class="G">namhi sakko purindado;</div> </td> </tr> <tr> <td> <div class="G">Brahmabhāvo ca me natthi,</div> </td> </tr> <tr> <td> <div class="G">etesaṃ uttamo ahaṃ.</div> </td> </tr> </table> </div>
</div>
<div class="q" id="p_20Ap1_6275"> <div class="divNumber">82.</div> <div class="p"> <table class="singleColumn"> <tr> <td> <div class="pN">6275</div> <div class="G">Atīto visayaṃ tesaṃ,</div> </td> </tr> <tr> <td> <div class="G">dālayiṃ kāmabandhanaṃ;</div> </td> </tr> <tr> <td> <div class="G">Sabbe kilese jhāpetvā,</div> </td> </tr> <tr> <td> <div class="G">patto sambodhimuttamaṃ’.</div> </td> </tr> </table> </div>
</div>
<div class="q" id="p_20Ap1_6276"> <div class="divNumber">83.</div> <div class="p"> <table class="singleColumn"> <tr> <td> <div class="pN">6276</div> <div class="G">Tassa vācaṃ suṇitvāhaṃ,</div> </td> </tr> <tr> <td> <div class="G">idaṃ vacanamabraviṃ;</div> </td> </tr> <tr> <td> <div class="G">‘Yadi buddhoti sabbaññū,</div> </td> </tr> <tr> <td> <div class="G">nisīda tvaṃ mahāmune.</div> </td> </tr> </table> </div>
</div>
<div class="q" id="p_20Ap1_6277"> <div class="divNumber">84.</div> <div class="p"> <table class="singleColumn"> <tr> <td> <div class="pN">6277</div> <div class="G">Tamahaṃ pūjayissāmi,</div> </td> </tr> <tr> <td> <div class="G">dukkhassantakaro tuvaṃ’;</div> </td> </tr> <tr> <td> <div class="G">Pattharitvā jinacammaṃ,</div> </td> </tr> <tr> <td> <div class="G">adāsi satthuno ahaṃ.</div> </td> </tr> </table> </div>
</div>
<div class="q" id="p_20Ap1_6278"> <div class="divNumber">85.</div> <div class="p"> <table class="singleColumn"> <tr> <td> <div class="pN">6278</div> <div class="G">Nisīdi tattha bhagavā,</div> </td> </tr> <tr> <td> <div class="G">sīhova girigabbhare;</div> </td> </tr> <tr> <td> <div class="G">Khippaṃ pabbatamāruyha,</div> </td> </tr> <tr> <td> <div class="G">ambassa phalamaggahiṃ.</div> </td> </tr> </table> </div>
</div>
<div class="q" id="p_20Ap1_6279"> <div class="divNumber">86.</div> <div class="p"> <table class="singleColumn"> <tr> <td> <div class="pN">6279</div> <div class="G">Sālakalyāṇikaṃ pupphaṃ,</div> </td> </tr> <tr> <td> <div class="G">Candanañca mahārahaṃ;</div> </td> </tr> <tr> <td> <div class="G">Khippaṃ paggayha taṃ sabbaṃ,</div> </td> </tr> <tr> <td> <div class="G">Upetvā lokanāyakaṃ.</div> </td> </tr> </table> </div>
</div>
<div class="q" id="p_20Ap1_6280"> <div class="divNumber">87.</div> <div class="p"> <table class="singleColumn"> <tr> <td> <div class="pN">6280</div> <div class="G">Phalaṃ buddhassa datvāna,</div> </td> </tr> <tr> <td> <div class="G">sālapupphamapūjayiṃ;</div> </td> </tr> <tr> <td> <div class="G">Candanaṃ anulimpitvā,</div> </td> </tr> <tr> <td> <div class="G">avandiṃ satthuno ahaṃ.</div> </td> </tr> </table> </div>
</div>
<div class="q" id="p_20Ap1_6281"> <div class="divNumber">88.</div> <div class="p"> <table class="singleColumn"> <tr> <td> <div class="pN">6281</div> <div class="G">Pasannacitto sumano,</div> </td> </tr> <tr> <td> <div class="G">vipulāya ca pītiyā;</div> </td> </tr> <tr> <td> <div class="G">Ajinamhi nisīditvā,</div> </td> </tr> <tr> <td> <div class="G">sumedho lokanāyako.</div> </td> </tr> </table> </div>
</div>
<div class="q" id="p_20Ap1_6282"> <div class="divNumber">89.</div> <div class="p"> <table class="singleColumn"> <tr> <td> <div class="pN">6282</div> <div class="G">Mama kammaṃ pakittesi,</div> </td> </tr> <tr> <td> <div class="G">hāsayanto mamaṃ tadā;</div> </td> </tr> <tr> <td> <div class="G">‘Iminā phaladānena,</div> </td> </tr> <tr> <td> <div class="G">gandhamālehi cūbhayaṃ.</div> </td> </tr> </table> </div>
</div>
<div class="q" id="p_20Ap1_6283"> <div class="divNumber">90.</div> <div class="p"> <table class="singleColumn"> <tr> <td> <div class="pN">6283</div> <div class="G">Pañcavīse kappasate,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Anūnamanasaṅkappo,</div> </td> </tr> <tr> <td> <div class="G">vasavattī bhavissati.</div> </td> </tr> </table> </div>
</div>
<div class="q" id="p_20Ap1_6284"> <div class="divNumber">91.</div> <div class="p"> <table class="singleColumn"> <tr> <td> <div class="pN">6284</div> <div class="G">Chabbīsatikappasate,</div> </td> </tr> <tr> <td> <div class="G">manussattaṃ gamissati;</div> </td> </tr> <tr> <td> <div class="G">Bhavissati cakkavattī,</div> </td> </tr> <tr> <td> <div class="G">cāturanto mahiddhiko.</div> </td> </tr> </table> </div>
</div>
<div class="q" id="p_20Ap1_6285"> <div class="divNumber">92.</div> <div class="p"> <table class="singleColumn"> <tr> <td> <div class="pN">6285</div> <div class="G">Vebhāraṃ nāma nagaraṃ,</div> </td> </tr> <tr> <td> <div class="G">vissakammena māpitaṃ;</div> </td> </tr> <tr> <td> <div class="G">Hessati sabbasovaṇṇaṃ,</div> </td> </tr> <tr> <td> <div class="G">nānāratanabhūsitaṃ.</div> </td> </tr> </table> </div>
</div>
<div class="q" id="p_20Ap1_6286"> <div class="divNumber">93.</div> <div class="p"> <table class="singleColumn"> <tr> <td> <div class="pN">6286</div> <div class="G">Eteneva upāyena,</div> </td> </tr> <tr> <td> <div class="G">saṃsarissati so bhave;</div> </td> </tr> <tr> <td> <div class="G">Sabbattha pūjito hutvā,</div> </td> </tr> <tr> <td> <div class="G">devatte atha mānuse.</div> </td> </tr> </table> </div>
</div>
<div class="q" id="p_20Ap1_6287"> <div class="divNumber">94.</div> <div class="p"> <table class="singleColumn"> <tr> <td> <div class="pN">6287</div> <div class="G">Pacchime bhave sampatte,</div> </td> </tr> <tr> <td> <div class="G">brahmabandhu bhavissati;</div> </td> </tr> <tr> <td> <div class="G">Agārā abhinikkhamma,</div> </td> </tr> <tr> <td> <div class="G">anagārī bhavissati;</div> </td> </tr> <tr> <td> <div class="G">Abhiññāpāragū hutvā,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_6288"> <div class="divNumber">95.</div> <div class="p"> <table class="singleColumn"> <tr> <td> <div class="pN">6288</div> <div class="G">Idaṃ vatvāna sambuddho,</div> </td> </tr> <tr> <td> <div class="G">sumedho lokanāyako;</div> </td> </tr> <tr> <td> <div class="G">Mama nijjhāyamānassa,</div> </td> </tr> <tr> <td> <div class="G">pakkāmi anilañjase.</div> </td> </tr> </table> </div>
</div>
<div class="q" id="p_20Ap1_6289"> <div class="divNumber">96.</div> <div class="p"> <table class="singleColumn"> <tr> <td> <div class="pN">6289</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_6290"> <div class="divNumber">97.</div> <div class="p"> <table class="singleColumn"> <tr> <td> <div class="pN">6290</div> <div class="G">Tusitato cavitvāna,</div> </td> </tr> <tr> <td> <div class="G">nibbattiṃ mātukucchiyaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">yamhi gabbhe vasāmahaṃ.</div> </td> </tr> </table> </div>
</div>
<div class="q" id="p_20Ap1_6291"> <div class="divNumber">98.</div> <div class="p"> <table class="singleColumn"> <tr> <td> <div class="pN">6291</div> <div class="G">Mātukucchigate mayi,</div> </td> </tr> <tr> <td> <div class="G">annapānañca bhojanaṃ;</div> </td> </tr> <tr> <td> <div class="G">Mātuyā mama chandena,</div> </td> </tr> <tr> <td> <div class="G">nibbattati yadicchakaṃ.</div> </td> </tr> </table> </div>
</div>
<div class="q" id="p_20Ap1_6292"> <div class="divNumber">99.</div> <div class="p"> <table class="singleColumn"> <tr> <td> <div class="pN">6292</div> <div class="G">Jātiyā pañcavassena,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Oropitamhi kesamhi,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_6293"> <div class="divNumber">100.</div> <div class="p"> <table class="singleColumn"> <tr> <td> <div class="pN">6293</div> <div class="G">Pubbakammaṃ gavesanto,</div> </td> </tr> <tr> <td> <div class="G">orena nāddasaṃ ahaṃ;</div> </td> </tr> <tr> <td> <div class="G">Tiṃsakappasahassamhi,</div> </td> </tr> <tr> <td> <div class="G">mama kammamanussariṃ.</div> </td> </tr> </table> </div>
</div>
<div class="q" id="p_20Ap1_6294"> <div class="divNumber">101.</div> <div class="p"> <table class="singleColumn"> <tr> <td> <div class="pN">6294</div> <div class="G">Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Tava sāsanamāgamma,</div> </td> </tr> <tr> <td> <div class="G">pattomhi acalaṃ padaṃ.</div> </td> </tr> </table> </div>
</div>
<div class="q" id="p_20Ap1_6295"> <div class="divNumber">102.</div> <div class="p"> <table class="singleColumn"> <tr> <td> <div class="pN">6295</div> <div class="G">Tiṃsakappasahassamhi,</div> </td> </tr> <tr> <td> <div class="G">yaṃ buddhamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6296"> <div class="divNumber">103.</div> <div class="p"> <table class="singleColumn"> <tr> <td> <div class="pN">6296</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6297"> <div class="divNumber">104.</div> <div class="p"> <table class="singleColumn"> <tr> <td> <div class="pN">6297</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6298"> <div class="divNumber">105.</div> <div class="p"> <table class="singleColumn"> <tr> <td> <div class="pN">6298</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6299"> <div class="p">
<span class="pN">6299</span>Itthaṃ sudaṃ āyasmā candanamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_6300">
<span class="pN">6300</span>Candanamāliyattherassāpadānaṃ pañcamaṃ.</div>
</div>
