<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/52">52 Phaladāyakavagga</a></div><div class="i">52.9 Sabbaphaladāyakattheraapadāna</div><div class="h">Phaladāyakavagga</div><div class="h">Sabbaphaladāyakattheraapadāna</div><div class="q" id="p_20Ap1_6757"> <div class="divNumber">51.</div> <div class="p"> <table class="singleColumn"> <tr> <td> <div class="pN">6757</div> <div class="G">“Varuṇo nāma nāmena,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Chaḍḍetvā dasa puttāni,</div> </td> </tr> <tr> <td> <div class="G">vanamajjhogahiṃ tadā.</div> </td> </tr> </table> </div></div><div class="q" id="p_20Ap1_6758"> <div class="divNumber">52.</div> <div class="p"> <table class="singleColumn"> <tr> <td> <div class="pN">6758</div> <div class="G">Assamaṃ sukataṃ katvā,</div> </td> </tr> <tr> <td> <div class="G">suvibhattaṃ manoramaṃ;</div> </td> </tr> <tr> <td> <div class="G">Paṇṇasālaṃ karitvāna,</div> </td> </tr> <tr> <td> <div class="G">vasāmi vipine ahaṃ.</div> </td> </tr> </table> </div></div><div class="q" id="p_20Ap1_6759"> <div class="divNumber">53.</div> <div class="p"> <table class="singleColumn"> <tr> <td> <div class="pN">6759</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mamuddharitukāmo so,</div> </td> </tr> <tr> <td> <div class="G">āgacchi mama assamaṃ.</div> </td> </tr> </table> </div></div><div class="q" id="p_20Ap1_6760"> <div class="divNumber">54.</div> <div class="p"> <table class="singleColumn"> <tr> <td> <div class="pN">6760</div> <div class="G">Yāvatā vanasaṇḍamhi,</div> </td> </tr> <tr> <td> <div class="G">obhāso vipulo ahu;</div> </td> </tr> <tr> <td> <div class="G">Buddhassa ānubhāvena,</div> </td> </tr> <tr> <td> <div class="G">pajjalī vipinaṃ tadā.</div> </td> </tr> </table> </div></div><div class="q" id="p_20Ap1_6761"> <div class="divNumber">55.</div> <div class="p"> <table class="singleColumn"> <tr> <td> <div class="pN">6761</div> <div class="G">Disvāna taṃ pāṭihīraṃ,</div> </td> </tr> <tr> <td> <div class="G">buddhaseṭṭhassa tādino;</div> </td> </tr> <tr> <td> <div class="G">Pattapuṭaṃ gahetvāna,</div> </td> </tr> <tr> <td> <div class="G">phalena pūjayiṃ ahaṃ.</div> </td> </tr> </table> </div></div><div class="q" id="p_20Ap1_6762"> <div class="divNumber">56.</div> <div class="p"> <table class="singleColumn"> <tr> <td> <div class="pN">6762</div> <div class="G">Upagantvāna sambuddhaṃ,</div> </td> </tr> <tr> <td> <div class="G">sahakhārimadāsahaṃ;</div> </td> </tr> <tr> <td> <div class="G">Anukampāya me buddho,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div></div><div class="q" id="p_20Ap1_6763"> <div class="divNumber">57.</div> <div class="p"> <table class="singleColumn"> <tr> <td> <div class="pN">6763</div> <div class="G">‘Khāribhāraṃ gahetvāna,</div> </td> </tr> <tr> <td> <div class="G">pacchato ehi me tuvaṃ;</div> </td> </tr> <tr> <td> <div class="G">Paribhutte ca saṃghamhi,</div> </td> </tr> <tr> <td> <div class="G">puññaṃ tava bhavissati’.</div> </td> </tr> </table> </div></div><div class="q" id="p_20Ap1_6764"> <div class="divNumber">58.</div> <div class="p"> <table class="singleColumn"> <tr> <td> <div class="pN">6764</div> <div class="G">Puṭakantaṃ gahetvāna,</div> </td> </tr> <tr> <td> <div class="G">bhikkhusaṃghassadāsahaṃ;</div> </td> </tr> <tr> <td> <div class="G">Tattha cittaṃ pasādetvā,</div> </td> </tr> <tr> <td> <div class="G">tusitaṃ upapajjahaṃ.</div> </td> </tr> </table> </div></div><div class="q" id="p_20Ap1_6765"> <div class="divNumber">59.</div> <div class="p"> <table class="singleColumn"> <tr> <td> <div class="pN">6765</div> <div class="G">Tattha dibbehi naccehi,</div> </td> </tr> <tr> <td> <div class="G">gītehi vāditehi ca;</div> </td> </tr> <tr> <td> <div class="G">Puññakammena saṃyuttaṃ,</div> </td> </tr> <tr> <td> <div class="G">anubhomi sadā sukhaṃ.</div> </td> </tr> </table> </div></div><div class="q" id="p_20Ap1_6766"> <div class="divNumber">60.</div> <div class="p"> <table class="singleColumn"> <tr> <td> <div class="pN">6766</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6767"> <div class="divNumber">61.</div> <div class="p"> <table class="singleColumn"> <tr> <td> <div class="pN">6767</div> <div class="G">Yāvatā caturo dīpā,</div> </td> </tr> <tr> <td> <div class="G">sasamuddā sapabbatā;</div> </td> </tr> <tr> <td> <div class="G">Phalaṃ buddhassa datvāna,</div> </td> </tr> <tr> <td> <div class="G">issaraṃ kārayāmahaṃ.</div> </td> </tr> </table> </div></div><div class="q" id="p_20Ap1_6768"> <div class="divNumber">62.</div> <div class="p"> <table class="singleColumn"> <tr> <td> <div class="pN">6768</div> <div class="G">Yāvatā me pakkhigaṇā,</div> </td> </tr> <tr> <td> <div class="G">ākāse uppatanti ce;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6769"> <div class="divNumber">63.</div> <div class="p"> <table class="singleColumn"> <tr> <td> <div class="pN">6769</div> <div class="G">Yāvatā vanasaṇḍamhi,</div> </td> </tr> <tr> <td> <div class="G">yakkhā bhūtā ca rakkhasā;</div> </td> </tr> <tr> <td> <div class="G">Kumbhaṇḍā garuḷā cāpi,</div> </td> </tr> <tr> <td> <div class="G">pāricariyaṃ upenti me.</div> </td> </tr> </table> </div></div><div class="q" id="p_20Ap1_6770"> <div class="divNumber">64.</div> <div class="p"> <table class="singleColumn"> <tr> <td> <div class="pN">6770</div> <div class="G">Kummā soṇā madhukārā,</div> </td> </tr> <tr> <td> <div class="G">ḍaṃsā ca makasā ubho;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6771"> <div class="divNumber">65.</div> <div class="p"> <table class="singleColumn"> <tr> <td> <div class="pN">6771</div> <div class="G">Supaṇṇā nāma sakuṇā,</div> </td> </tr> <tr> <td> <div class="G">pakkhijātā mahabbalā;</div> </td> </tr> <tr> <td> <div class="G">Tepi maṃ saraṇaṃ yanti,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6772"> <div class="divNumber">66.</div> <div class="p"> <table class="singleColumn"> <tr> <td> <div class="pN">6772</div> <div class="G">Yepi dīghāyukā nāgā,</div> </td> </tr> <tr> <td> <div class="G">iddhimanto mahāyasā;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6773"> <div class="divNumber">67.</div> <div class="p"> <table class="singleColumn"> <tr> <td> <div class="pN">6773</div> <div class="G">Sīhā byagghā ca dīpī ca,</div> </td> </tr> <tr> <td> <div class="G">acchakokataracchakā;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6774"> <div class="divNumber">68.</div> <div class="p"> <table class="singleColumn"> <tr> <td> <div class="pN">6774</div> <div class="G">Osadhītiṇavāsī ca,</div> </td> </tr> <tr> <td> <div class="G">ye ca ākāsavāsino;</div> </td> </tr> <tr> <td> <div class="G">Sabbe maṃ saraṇaṃ yanti,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6775"> <div class="divNumber">69.</div> <div class="p"> <table class="singleColumn"> <tr> <td> <div class="pN">6775</div> <div class="G">Sududdasaṃ sunipuṇaṃ,</div> </td> </tr> <tr> <td> <div class="G">gambhīraṃ suppakāsitaṃ;</div> </td> </tr> <tr> <td> <div class="G">Phassayitvā viharāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6776"> <div class="divNumber">70.</div> <div class="p"> <table class="singleColumn"> <tr> <td> <div class="pN">6776</div> <div class="G">Vimokkhe aṭṭha phusitvā,</div> </td> </tr> <tr> <td> <div class="G">viharāmi anāsavo;</div> </td> </tr> <tr> <td> <div class="G">Ātāpī nipako cāhaṃ,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6777"> <div class="divNumber">71.</div> <div class="p"> <table class="singleColumn"> <tr> <td> <div class="pN">6777</div> <div class="G">Ye phalaṭṭhā buddhaputtā,</div> </td> </tr> <tr> <td> <div class="G">khīṇadosā mahāyasā;</div> </td> </tr> <tr> <td> <div class="G">Ahamaññataro tesaṃ,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6778"> <div class="divNumber">72.</div> <div class="p"> <table class="singleColumn"> <tr> <td> <div class="pN">6778</div> <div class="G">Abhiññāpāramiṃ gantvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6779"> <div class="divNumber">73.</div> <div class="p"> <table class="singleColumn"> <tr> <td> <div class="pN">6779</div> <div class="G">Tevijjā iddhipattā ca,</div> </td> </tr> <tr> <td> <div class="G">buddhaputtā mahāyasā;</div> </td> </tr> <tr> <td> <div class="G">Dibbasotasamāpannā,</div> </td> </tr> <tr> <td> <div class="G">tesaṃ aññataro ahaṃ.</div> </td> </tr> </table> </div></div><div class="q" id="p_20Ap1_6780"> <div class="divNumber">74.</div> <div class="p"> <table class="singleColumn"> <tr> <td> <div class="pN">6780</div> <div class="G">Satasahassito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div></div><div class="q" id="p_20Ap1_6781"> <div class="divNumber">75.</div> <div class="p"> <table class="singleColumn"> <tr> <td> <div class="pN">6781</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6782"> <div class="divNumber">76.</div> <div class="p"> <table class="singleColumn"> <tr> <td> <div class="pN">6782</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_6783"> <div class="divNumber">77.</div> <div class="p"> <table class="singleColumn"> <tr> <td> <div class="pN">6783</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_6784"> <div class="p"><span class="pN">6784</span>Itthaṃ sudaṃ āyasmā sabbaphaladāyako thero imā gāthāyo abhāsitthāti. </div></div><div class="CENTER" id="p_20Ap1_6785"><span class="pN">6785</span>Sabbaphaladāyakattherassāpadānaṃ navamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/52">52 Phaladāyakavagga</a>
</div>
<div class="i">52.9 Sabbaphaladāyakattheraapadāna</div>
<div class="h">Phaladāyakavagga</div>
<div class="h">Sabbaphaladāyakattheraapadāna</div>
<div class="q" id="p_20Ap1_6757"> <div class="divNumber">51.</div> <div class="p"> <table class="singleColumn"> <tr> <td> <div class="pN">6757</div> <div class="G">“Varuṇo nāma nāmena,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Chaḍḍetvā dasa puttāni,</div> </td> </tr> <tr> <td> <div class="G">vanamajjhogahiṃ tadā.</div> </td> </tr> </table> </div>
</div>
<div class="q" id="p_20Ap1_6758"> <div class="divNumber">52.</div> <div class="p"> <table class="singleColumn"> <tr> <td> <div class="pN">6758</div> <div class="G">Assamaṃ sukataṃ katvā,</div> </td> </tr> <tr> <td> <div class="G">suvibhattaṃ manoramaṃ;</div> </td> </tr> <tr> <td> <div class="G">Paṇṇasālaṃ karitvāna,</div> </td> </tr> <tr> <td> <div class="G">vasāmi vipine ahaṃ.</div> </td> </tr> </table> </div>
</div>
<div class="q" id="p_20Ap1_6759"> <div class="divNumber">53.</div> <div class="p"> <table class="singleColumn"> <tr> <td> <div class="pN">6759</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mamuddharitukāmo so,</div> </td> </tr> <tr> <td> <div class="G">āgacchi mama assamaṃ.</div> </td> </tr> </table> </div>
</div>
<div class="q" id="p_20Ap1_6760"> <div class="divNumber">54.</div> <div class="p"> <table class="singleColumn"> <tr> <td> <div class="pN">6760</div> <div class="G">Yāvatā vanasaṇḍamhi,</div> </td> </tr> <tr> <td> <div class="G">obhāso vipulo ahu;</div> </td> </tr> <tr> <td> <div class="G">Buddhassa ānubhāvena,</div> </td> </tr> <tr> <td> <div class="G">pajjalī vipinaṃ tadā.</div> </td> </tr> </table> </div>
</div>
<div class="q" id="p_20Ap1_6761"> <div class="divNumber">55.</div> <div class="p"> <table class="singleColumn"> <tr> <td> <div class="pN">6761</div> <div class="G">Disvāna taṃ pāṭihīraṃ,</div> </td> </tr> <tr> <td> <div class="G">buddhaseṭṭhassa tādino;</div> </td> </tr> <tr> <td> <div class="G">Pattapuṭaṃ gahetvāna,</div> </td> </tr> <tr> <td> <div class="G">phalena pūjayiṃ ahaṃ.</div> </td> </tr> </table> </div>
</div>
<div class="q" id="p_20Ap1_6762"> <div class="divNumber">56.</div> <div class="p"> <table class="singleColumn"> <tr> <td> <div class="pN">6762</div> <div class="G">Upagantvāna sambuddhaṃ,</div> </td> </tr> <tr> <td> <div class="G">sahakhārimadāsahaṃ;</div> </td> </tr> <tr> <td> <div class="G">Anukampāya me buddho,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_20Ap1_6763"> <div class="divNumber">57.</div> <div class="p"> <table class="singleColumn"> <tr> <td> <div class="pN">6763</div> <div class="G">‘Khāribhāraṃ gahetvāna,</div> </td> </tr> <tr> <td> <div class="G">pacchato ehi me tuvaṃ;</div> </td> </tr> <tr> <td> <div class="G">Paribhutte ca saṃghamhi,</div> </td> </tr> <tr> <td> <div class="G">puññaṃ tava bhavissati’.</div> </td> </tr> </table> </div>
</div>
<div class="q" id="p_20Ap1_6764"> <div class="divNumber">58.</div> <div class="p"> <table class="singleColumn"> <tr> <td> <div class="pN">6764</div> <div class="G">Puṭakantaṃ gahetvāna,</div> </td> </tr> <tr> <td> <div class="G">bhikkhusaṃghassadāsahaṃ;</div> </td> </tr> <tr> <td> <div class="G">Tattha cittaṃ pasādetvā,</div> </td> </tr> <tr> <td> <div class="G">tusitaṃ upapajjahaṃ.</div> </td> </tr> </table> </div>
</div>
<div class="q" id="p_20Ap1_6765"> <div class="divNumber">59.</div> <div class="p"> <table class="singleColumn"> <tr> <td> <div class="pN">6765</div> <div class="G">Tattha dibbehi naccehi,</div> </td> </tr> <tr> <td> <div class="G">gītehi vāditehi ca;</div> </td> </tr> <tr> <td> <div class="G">Puññakammena saṃyuttaṃ,</div> </td> </tr> <tr> <td> <div class="G">anubhomi sadā sukhaṃ.</div> </td> </tr> </table> </div>
</div>
<div class="q" id="p_20Ap1_6766"> <div class="divNumber">60.</div> <div class="p"> <table class="singleColumn"> <tr> <td> <div class="pN">6766</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6767"> <div class="divNumber">61.</div> <div class="p"> <table class="singleColumn"> <tr> <td> <div class="pN">6767</div> <div class="G">Yāvatā caturo dīpā,</div> </td> </tr> <tr> <td> <div class="G">sasamuddā sapabbatā;</div> </td> </tr> <tr> <td> <div class="G">Phalaṃ buddhassa datvāna,</div> </td> </tr> <tr> <td> <div class="G">issaraṃ kārayāmahaṃ.</div> </td> </tr> </table> </div>
</div>
<div class="q" id="p_20Ap1_6768"> <div class="divNumber">62.</div> <div class="p"> <table class="singleColumn"> <tr> <td> <div class="pN">6768</div> <div class="G">Yāvatā me pakkhigaṇā,</div> </td> </tr> <tr> <td> <div class="G">ākāse uppatanti ce;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6769"> <div class="divNumber">63.</div> <div class="p"> <table class="singleColumn"> <tr> <td> <div class="pN">6769</div> <div class="G">Yāvatā vanasaṇḍamhi,</div> </td> </tr> <tr> <td> <div class="G">yakkhā bhūtā ca rakkhasā;</div> </td> </tr> <tr> <td> <div class="G">Kumbhaṇḍā garuḷā cāpi,</div> </td> </tr> <tr> <td> <div class="G">pāricariyaṃ upenti me.</div> </td> </tr> </table> </div>
</div>
<div class="q" id="p_20Ap1_6770"> <div class="divNumber">64.</div> <div class="p"> <table class="singleColumn"> <tr> <td> <div class="pN">6770</div> <div class="G">Kummā soṇā madhukārā,</div> </td> </tr> <tr> <td> <div class="G">ḍaṃsā ca makasā ubho;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6771"> <div class="divNumber">65.</div> <div class="p"> <table class="singleColumn"> <tr> <td> <div class="pN">6771</div> <div class="G">Supaṇṇā nāma sakuṇā,</div> </td> </tr> <tr> <td> <div class="G">pakkhijātā mahabbalā;</div> </td> </tr> <tr> <td> <div class="G">Tepi maṃ saraṇaṃ yanti,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6772"> <div class="divNumber">66.</div> <div class="p"> <table class="singleColumn"> <tr> <td> <div class="pN">6772</div> <div class="G">Yepi dīghāyukā nāgā,</div> </td> </tr> <tr> <td> <div class="G">iddhimanto mahāyasā;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6773"> <div class="divNumber">67.</div> <div class="p"> <table class="singleColumn"> <tr> <td> <div class="pN">6773</div> <div class="G">Sīhā byagghā ca dīpī ca,</div> </td> </tr> <tr> <td> <div class="G">acchakokataracchakā;</div> </td> </tr> <tr> <td> <div class="G">Tepi maṃ vasamanventi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6774"> <div class="divNumber">68.</div> <div class="p"> <table class="singleColumn"> <tr> <td> <div class="pN">6774</div> <div class="G">Osadhītiṇavāsī ca,</div> </td> </tr> <tr> <td> <div class="G">ye ca ākāsavāsino;</div> </td> </tr> <tr> <td> <div class="G">Sabbe maṃ saraṇaṃ yanti,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6775"> <div class="divNumber">69.</div> <div class="p"> <table class="singleColumn"> <tr> <td> <div class="pN">6775</div> <div class="G">Sududdasaṃ sunipuṇaṃ,</div> </td> </tr> <tr> <td> <div class="G">gambhīraṃ suppakāsitaṃ;</div> </td> </tr> <tr> <td> <div class="G">Phassayitvā viharāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6776"> <div class="divNumber">70.</div> <div class="p"> <table class="singleColumn"> <tr> <td> <div class="pN">6776</div> <div class="G">Vimokkhe aṭṭha phusitvā,</div> </td> </tr> <tr> <td> <div class="G">viharāmi anāsavo;</div> </td> </tr> <tr> <td> <div class="G">Ātāpī nipako cāhaṃ,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6777"> <div class="divNumber">71.</div> <div class="p"> <table class="singleColumn"> <tr> <td> <div class="pN">6777</div> <div class="G">Ye phalaṭṭhā buddhaputtā,</div> </td> </tr> <tr> <td> <div class="G">khīṇadosā mahāyasā;</div> </td> </tr> <tr> <td> <div class="G">Ahamaññataro tesaṃ,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6778"> <div class="divNumber">72.</div> <div class="p"> <table class="singleColumn"> <tr> <td> <div class="pN">6778</div> <div class="G">Abhiññāpāramiṃ gantvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6779"> <div class="divNumber">73.</div> <div class="p"> <table class="singleColumn"> <tr> <td> <div class="pN">6779</div> <div class="G">Tevijjā iddhipattā ca,</div> </td> </tr> <tr> <td> <div class="G">buddhaputtā mahāyasā;</div> </td> </tr> <tr> <td> <div class="G">Dibbasotasamāpannā,</div> </td> </tr> <tr> <td> <div class="G">tesaṃ aññataro ahaṃ.</div> </td> </tr> </table> </div>
</div>
<div class="q" id="p_20Ap1_6780"> <div class="divNumber">74.</div> <div class="p"> <table class="singleColumn"> <tr> <td> <div class="pN">6780</div> <div class="G">Satasahassito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6781"> <div class="divNumber">75.</div> <div class="p"> <table class="singleColumn"> <tr> <td> <div class="pN">6781</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6782"> <div class="divNumber">76.</div> <div class="p"> <table class="singleColumn"> <tr> <td> <div class="pN">6782</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6783"> <div class="divNumber">77.</div> <div class="p"> <table class="singleColumn"> <tr> <td> <div class="pN">6783</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6784"> <div class="p">
<span class="pN">6784</span>Itthaṃ sudaṃ āyasmā sabbaphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6785">
<span class="pN">6785</span>Sabbaphaladāyakattherassāpadānaṃ navamaṃ.</div>
</div>
