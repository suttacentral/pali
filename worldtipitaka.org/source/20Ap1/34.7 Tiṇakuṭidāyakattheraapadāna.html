<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/34">34 Gandhodakavagga</a></div><div class="i">34.7 Tiṇakuṭidāyakattheraapadāna</div><div class="h">Gandhodakavagga</div><div class="h">Tiṇakuṭidāyakattheraapadāna</div><div class="q" id="p_20Ap1_3800"> <div class="divNumber">74.</div> <div class="p"> <table class="singleColumn"> <tr> <td> <div class="pN">3800</div> <div class="G">“Nagare bandhumatiyā,</div> </td> </tr> <tr> <td> <div class="G">ahosiṃ parakammiko;</div> </td> </tr> <tr> <td> <div class="G">Parakammāyane yutto,</div> </td> </tr> <tr> <td> <div class="G">parabhattaṃ apassito.</div> </td> </tr> </table> </div></div><div class="q" id="p_20Ap1_3801"> <div class="divNumber">75.</div> <div class="p"> <table class="singleColumn"> <tr> <td> <div class="pN">3801</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">Buddho loke samuppanno,</div> </td> </tr> <tr> <td> <div class="G">adhikāro ca natthi me.</div> </td> </tr> </table> </div></div><div class="q" id="p_20Ap1_3802"> <div class="divNumber">76.</div> <div class="p"> <table class="singleColumn"> <tr> <td> <div class="pN">3802</div> <div class="G">Kālo me gatiṃ sodhetuṃ,</div> </td> </tr> <tr> <td> <div class="G">khaṇo me paṭipādito;</div> </td> </tr> <tr> <td> <div class="G">Dukkho nirayasamphasso,</div> </td> </tr> <tr> <td> <div class="G">apuññānañhi pāṇinaṃ.</div> </td> </tr> </table> </div></div><div class="q" id="p_20Ap1_3803"> <div class="divNumber">77.</div> <div class="p"> <table class="singleColumn"> <tr> <td> <div class="pN">3803</div> <div class="G">Evāhaṃ cintayitvāna,</div> </td> </tr> <tr> <td> <div class="G">kammasāmiṃ upāgamiṃ;</div> </td> </tr> <tr> <td> <div class="G">Ekāhaṃ kammaṃ yācitvā,</div> </td> </tr> <tr> <td> <div class="G">vipinaṃ pāvisiṃ ahaṃ.</div> </td> </tr> </table> </div></div><div class="q" id="p_20Ap1_3804"> <div class="divNumber">78.</div> <div class="p"> <table class="singleColumn"> <tr> <td> <div class="pN">3804</div> <div class="G">Tiṇakaṭṭhañca valliñca,</div> </td> </tr> <tr> <td> <div class="G">āharitvānahaṃ tadā;</div> </td> </tr> <tr> <td> <div class="G">Tidaṇḍake ṭhapetvāna,</div> </td> </tr> <tr> <td> <div class="G">akaṃ tiṇakuṭiṃ ahaṃ.</div> </td> </tr> </table> </div></div><div class="q" id="p_20Ap1_3805"> <div class="divNumber">79.</div> <div class="p"> <table class="singleColumn"> <tr> <td> <div class="pN">3805</div> <div class="G">Saṃghassatthāya kuṭikaṃ,</div> </td> </tr> <tr> <td> <div class="G">niyyādetvāna taṃ ahaṃ;</div> </td> </tr> <tr> <td> <div class="G">Tadaheyeva āgantvā,</div> </td> </tr> <tr> <td> <div class="G">kammasāmiṃ upāgamiṃ.</div> </td> </tr> </table> </div></div><div class="q" id="p_20Ap1_3806"> <div class="divNumber">80.</div> <div class="p"> <table class="singleColumn"> <tr> <td> <div class="pN">3806</div> <div class="G">Tena kammena sukatena,</div> </td> </tr> <tr> <td> <div class="G">tāvatiṃsamagacchahaṃ;</div> </td> </tr> <tr> <td> <div class="G">Tattha me sukataṃ byamhaṃ,</div> </td> </tr> <tr> <td> <div class="G">kuṭikāya sunimmitaṃ.</div> </td> </tr> </table> </div></div><div class="q" id="p_20Ap1_3807"> <div class="divNumber">81.</div> <div class="p"> <table class="singleColumn"> <tr> <td> <div class="pN">3807</div> <div class="G">Sahassakaṇḍaṃ satabheṇḍu,</div> </td> </tr> <tr> <td> <div class="G">dhajālu haritāmayaṃ;</div> </td> </tr> <tr> <td> <div class="G">Satasahassaniyyūhā,</div> </td> </tr> <tr> <td> <div class="G">byamhe pātubhaviṃsu me.</div> </td> </tr> </table> </div></div><div class="q" id="p_20Ap1_3808"> <div class="divNumber">82.</div> <div class="p"> <table class="singleColumn"> <tr> <td> <div class="pN">3808</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">pāsādo upatiṭṭhati.</div> </td> </tr> </table> </div></div><div class="q" id="p_20Ap1_3809"> <div class="divNumber">83.</div> <div class="p"> <table class="singleColumn"> <tr> <td> <div class="pN">3809</div> <div class="G">Bhayaṃ vā chambhitattaṃ vā,</div> </td> </tr> <tr> <td> <div class="G">lomahaṃso na vijjati;</div> </td> </tr> <tr> <td> <div class="G">Tāsaṃ mama na jānāmi,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div></div><div class="q" id="p_20Ap1_3810"> <div class="divNumber">84.</div> <div class="p"> <table class="singleColumn"> <tr> <td> <div class="pN">3810</div> <div class="G">Sīhabyagghā ca dīpī ca,</div> </td> </tr> <tr> <td> <div class="G">acchakokataracchakā;</div> </td> </tr> <tr> <td> <div class="G">Sabbe maṃ parivajjenti,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div></div><div class="q" id="p_20Ap1_3811"> <div class="divNumber">85.</div> <div class="p"> <table class="singleColumn"> <tr> <td> <div class="pN">3811</div> <div class="G">Sarīsapā ca bhūtā ca,</div> </td> </tr> <tr> <td> <div class="G">ahī kumbhaṇḍarakkhasā;</div> </td> </tr> <tr> <td> <div class="G">Tepi maṃ parivajjenti,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div></div><div class="q" id="p_20Ap1_3812"> <div class="divNumber">86.</div> <div class="p"> <table class="singleColumn"> <tr> <td> <div class="pN">3812</div> <div class="G">Na pāpasupinassāpi,</div> </td> </tr> <tr> <td> <div class="G">sarāmi dassanaṃ mama;</div> </td> </tr> <tr> <td> <div class="G">Upaṭṭhitā sati mayhaṃ,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div></div><div class="q" id="p_20Ap1_3813"> <div class="divNumber">87.</div> <div class="p"> <table class="singleColumn"> <tr> <td> <div class="pN">3813</div> <div class="G">Tāyeva tiṇakuṭikāya,</div> </td> </tr> <tr> <td> <div class="G">anubhotvāna sampadā;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">dhammaṃ sacchikariṃ ahaṃ.</div> </td> </tr> </table> </div></div><div class="q" id="p_20Ap1_3814"> <div class="divNumber">88.</div> <div class="p"> <table class="singleColumn"> <tr> <td> <div class="pN">3814</div> <div class="G">Ekanavutito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div></div><div class="q" id="p_20Ap1_3815"> <div class="divNumber">89.</div> <div class="p"> <table class="singleColumn"> <tr> <td> <div class="pN">3815</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_3816"> <div class="p"><span class="pN">3816</span>Itthaṃ sudaṃ āyasmā tiṇakuṭidāyako thero imā gāthāyo abhāsitthāti. </div></div><div class="CENTER" id="p_20Ap1_3817"><span class="pN">3817</span>Tiṇakuṭidāyakattherassāpadānaṃ sattamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/34">34 Gandhodakavagga</a>
</div>
<div class="i">34.7 Tiṇakuṭidāyakattheraapadāna</div>
<div class="h">Gandhodakavagga</div>
<div class="h">Tiṇakuṭidāyakattheraapadāna</div>
<div class="q" id="p_20Ap1_3800"> <div class="divNumber">74.</div> <div class="p"> <table class="singleColumn"> <tr> <td> <div class="pN">3800</div> <div class="G">“Nagare bandhumatiyā,</div> </td> </tr> <tr> <td> <div class="G">ahosiṃ parakammiko;</div> </td> </tr> <tr> <td> <div class="G">Parakammāyane yutto,</div> </td> </tr> <tr> <td> <div class="G">parabhattaṃ apassito.</div> </td> </tr> </table> </div>
</div>
<div class="q" id="p_20Ap1_3801"> <div class="divNumber">75.</div> <div class="p"> <table class="singleColumn"> <tr> <td> <div class="pN">3801</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">Buddho loke samuppanno,</div> </td> </tr> <tr> <td> <div class="G">adhikāro ca natthi me.</div> </td> </tr> </table> </div>
</div>
<div class="q" id="p_20Ap1_3802"> <div class="divNumber">76.</div> <div class="p"> <table class="singleColumn"> <tr> <td> <div class="pN">3802</div> <div class="G">Kālo me gatiṃ sodhetuṃ,</div> </td> </tr> <tr> <td> <div class="G">khaṇo me paṭipādito;</div> </td> </tr> <tr> <td> <div class="G">Dukkho nirayasamphasso,</div> </td> </tr> <tr> <td> <div class="G">apuññānañhi pāṇinaṃ.</div> </td> </tr> </table> </div>
</div>
<div class="q" id="p_20Ap1_3803"> <div class="divNumber">77.</div> <div class="p"> <table class="singleColumn"> <tr> <td> <div class="pN">3803</div> <div class="G">Evāhaṃ cintayitvāna,</div> </td> </tr> <tr> <td> <div class="G">kammasāmiṃ upāgamiṃ;</div> </td> </tr> <tr> <td> <div class="G">Ekāhaṃ kammaṃ yācitvā,</div> </td> </tr> <tr> <td> <div class="G">vipinaṃ pāvisiṃ ahaṃ.</div> </td> </tr> </table> </div>
</div>
<div class="q" id="p_20Ap1_3804"> <div class="divNumber">78.</div> <div class="p"> <table class="singleColumn"> <tr> <td> <div class="pN">3804</div> <div class="G">Tiṇakaṭṭhañca valliñca,</div> </td> </tr> <tr> <td> <div class="G">āharitvānahaṃ tadā;</div> </td> </tr> <tr> <td> <div class="G">Tidaṇḍake ṭhapetvāna,</div> </td> </tr> <tr> <td> <div class="G">akaṃ tiṇakuṭiṃ ahaṃ.</div> </td> </tr> </table> </div>
</div>
<div class="q" id="p_20Ap1_3805"> <div class="divNumber">79.</div> <div class="p"> <table class="singleColumn"> <tr> <td> <div class="pN">3805</div> <div class="G">Saṃghassatthāya kuṭikaṃ,</div> </td> </tr> <tr> <td> <div class="G">niyyādetvāna taṃ ahaṃ;</div> </td> </tr> <tr> <td> <div class="G">Tadaheyeva āgantvā,</div> </td> </tr> <tr> <td> <div class="G">kammasāmiṃ upāgamiṃ.</div> </td> </tr> </table> </div>
</div>
<div class="q" id="p_20Ap1_3806"> <div class="divNumber">80.</div> <div class="p"> <table class="singleColumn"> <tr> <td> <div class="pN">3806</div> <div class="G">Tena kammena sukatena,</div> </td> </tr> <tr> <td> <div class="G">tāvatiṃsamagacchahaṃ;</div> </td> </tr> <tr> <td> <div class="G">Tattha me sukataṃ byamhaṃ,</div> </td> </tr> <tr> <td> <div class="G">kuṭikāya sunimmitaṃ.</div> </td> </tr> </table> </div>
</div>
<div class="q" id="p_20Ap1_3807"> <div class="divNumber">81.</div> <div class="p"> <table class="singleColumn"> <tr> <td> <div class="pN">3807</div> <div class="G">Sahassakaṇḍaṃ satabheṇḍu,</div> </td> </tr> <tr> <td> <div class="G">dhajālu haritāmayaṃ;</div> </td> </tr> <tr> <td> <div class="G">Satasahassaniyyūhā,</div> </td> </tr> <tr> <td> <div class="G">byamhe pātubhaviṃsu me.</div> </td> </tr> </table> </div>
</div>
<div class="q" id="p_20Ap1_3808"> <div class="divNumber">82.</div> <div class="p"> <table class="singleColumn"> <tr> <td> <div class="pN">3808</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">pāsādo upatiṭṭhati.</div> </td> </tr> </table> </div>
</div>
<div class="q" id="p_20Ap1_3809"> <div class="divNumber">83.</div> <div class="p"> <table class="singleColumn"> <tr> <td> <div class="pN">3809</div> <div class="G">Bhayaṃ vā chambhitattaṃ vā,</div> </td> </tr> <tr> <td> <div class="G">lomahaṃso na vijjati;</div> </td> </tr> <tr> <td> <div class="G">Tāsaṃ mama na jānāmi,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3810"> <div class="divNumber">84.</div> <div class="p"> <table class="singleColumn"> <tr> <td> <div class="pN">3810</div> <div class="G">Sīhabyagghā ca dīpī ca,</div> </td> </tr> <tr> <td> <div class="G">acchakokataracchakā;</div> </td> </tr> <tr> <td> <div class="G">Sabbe maṃ parivajjenti,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3811"> <div class="divNumber">85.</div> <div class="p"> <table class="singleColumn"> <tr> <td> <div class="pN">3811</div> <div class="G">Sarīsapā ca bhūtā ca,</div> </td> </tr> <tr> <td> <div class="G">ahī kumbhaṇḍarakkhasā;</div> </td> </tr> <tr> <td> <div class="G">Tepi maṃ parivajjenti,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3812"> <div class="divNumber">86.</div> <div class="p"> <table class="singleColumn"> <tr> <td> <div class="pN">3812</div> <div class="G">Na pāpasupinassāpi,</div> </td> </tr> <tr> <td> <div class="G">sarāmi dassanaṃ mama;</div> </td> </tr> <tr> <td> <div class="G">Upaṭṭhitā sati mayhaṃ,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3813"> <div class="divNumber">87.</div> <div class="p"> <table class="singleColumn"> <tr> <td> <div class="pN">3813</div> <div class="G">Tāyeva tiṇakuṭikāya,</div> </td> </tr> <tr> <td> <div class="G">anubhotvāna sampadā;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">dhammaṃ sacchikariṃ ahaṃ.</div> </td> </tr> </table> </div>
</div>
<div class="q" id="p_20Ap1_3814"> <div class="divNumber">88.</div> <div class="p"> <table class="singleColumn"> <tr> <td> <div class="pN">3814</div> <div class="G">Ekanavutito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">tiṇakuṭikāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3815"> <div class="divNumber">89.</div> <div class="p"> <table class="singleColumn"> <tr> <td> <div class="pN">3815</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3816"> <div class="p">
<span class="pN">3816</span>Itthaṃ sudaṃ āyasmā tiṇakuṭidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3817">
<span class="pN">3817</span>Tiṇakuṭidāyakattherassāpadānaṃ sattamaṃ.</div>
</div>
