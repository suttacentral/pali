<div><div class="b"><a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/2">2 Ubbarivagga</a></div><div class="i">2.10 Uttaramātupetivatthu</div><div class="h">Ubbarivagga</div><div class="h">Uttaramātupetivatthu</div><div class="q" id="p_19Pv_357"> <div class="divNumber">331.</div> <div class="p"> <table class="singleColumn"> <tr> <td> <div class="pN">357</div> <div class="G">Divāvihāragataṃ bhikkhuṃ,</div> </td> </tr> <tr> <td> <div class="G">gaṅgātīre nisinnakaṃ;</div> </td> </tr> <tr> <td> <div class="G">Taṃ petī upasaṅkamma,</div> </td> </tr> <tr> <td> <div class="G">dubbaṇṇā bhīrudassanā.</div> </td> </tr> </table> </div></div><div class="q" id="p_19Pv_358"> <div class="divNumber">332.</div> <div class="p"> <table class="singleColumn"> <tr> <td> <div class="pN">358</div> <div class="G">Kesā cassā atidīghā,</div> </td> </tr> <tr> <td> <div class="G">yāvabhūmāvalambare;</div> </td> </tr> <tr> <td> <div class="G">Kesehi sā paṭicchannā,</div> </td> </tr> <tr> <td> <div class="G">samaṇaṃ etadabravi.</div> </td> </tr> </table> </div></div><div class="q" id="p_19Pv_359"> <div class="divNumber">333.</div> <div class="p"> <table class="singleColumn"> <tr> <td> <div class="pN">359</div> <div class="G">“Pañcapaṇṇāsavassāni,</div> </td> </tr> <tr> <td> <div class="G">yato kālaṅkatā ahaṃ;</div> </td> </tr> <tr> <td> <div class="G">Nābhijānāmi bhuttaṃ vā,</div> </td> </tr> <tr> <td> <div class="G">pītaṃ vā pana pāniyaṃ;</div> </td> </tr> <tr> <td> <div class="G">Dehi tvaṃ pāniyaṃ bhante,</div> </td> </tr> <tr> <td> <div class="G">tasitā pāniyāya me”ti.</div> </td> </tr> </table> </div></div><div class="q" id="p_19Pv_360"> <div class="divNumber">334.</div> <div class="p"> <table class="singleColumn"> <tr> <td> <div class="pN">360</div> <div class="G">“Ayaṃ sītodikā gaṅgā,</div> </td> </tr> <tr> <td> <div class="G">himavantato sandati;</div> </td> </tr> <tr> <td> <div class="G">Piva etto gahetvāna,</div> </td> </tr> <tr> <td> <div class="G">kiṃ maṃ yācasi pāniyan”ti.</div> </td> </tr> </table> </div></div><div class="q" id="p_19Pv_361"> <div class="divNumber">335.</div> <div class="p"> <table class="singleColumn"> <tr> <td> <div class="pN">361</div> <div class="G">“Sacāhaṃ bhante gaṅgāya,</div> </td> </tr> <tr> <td> <div class="G">sayaṃ gaṇhāmi pāniyaṃ;</div> </td> </tr> <tr> <td> <div class="G">Lohitaṃ me parivattati,</div> </td> </tr> <tr> <td> <div class="G">tasmā yācāmi pāniyan”ti.</div> </td> </tr> </table> </div></div><div class="q" id="p_19Pv_362"> <div class="divNumber">336.</div> <div class="p"> <table class="singleColumn"> <tr> <td> <div class="pN">362</div> <div class="G">“Kiṃ nu kāyena vācāya,</div> </td> </tr> <tr> <td> <div class="G">manasā dukkaṭaṃ kataṃ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">gaṅgā te hoti lohitan”ti.</div> </td> </tr> </table> </div></div><div class="q" id="p_19Pv_363"> <div class="divNumber">337.</div> <div class="p"> <table class="singleColumn"> <tr> <td> <div class="pN">363</div> <div class="G">“Putto me uttaro nāma,</div> </td> </tr> <tr> <td> <div class="G">saddho āsi upāsako;</div> </td> </tr> <tr> <td> <div class="G">So ca mayhaṃ akāmāya,</div> </td> </tr> <tr> <td> <div class="G">samaṇānaṃ pavecchati.</div> </td> </tr> </table> </div></div><div class="q" id="p_19Pv_364"> <div class="divNumber">338.</div> <div class="p"> <table class="singleColumn"> <tr> <td> <div class="pN">364</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Tamahaṃ paribhāsāmi,</div> </td> </tr> <tr> <td> <div class="G">maccherena upaddutā.</div> </td> </tr> </table> </div></div><div class="q" id="p_19Pv_365"> <div class="divNumber">339.</div> <div class="p"> <table class="singleColumn"> <tr> <td> <div class="pN">365</div> <div class="G">Yaṃ tvaṃ mayhaṃ akāmāya,</div> </td> </tr> <tr> <td> <div class="G">samaṇānaṃ pavecchasi;</div> </td> </tr> <tr> <td> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ.</div> </td> </tr> </table> </div></div><div class="q" id="p_19Pv_366"> <div class="divNumber">340.</div> <div class="p"> <table class="singleColumn"> <tr> <td> <div class="pN">366</div> <div class="G">Etaṃ te paralokasmiṃ,</div> </td> </tr> <tr> <td> <div class="G">lohitaṃ hotu uttara;</div> </td> </tr> <tr> <td> <div class="G">Tassa kammassa vipākena,</div> </td> </tr> <tr> <td> <div class="G">gaṅgā me hoti lohitan”ti.</div> </td> </tr> </table> </div></div><div class="CENTER" id="p_19Pv_367"><span class="pN">367</span>Uttaramātupetivatthu dasamaṃ.</div></div><div>
<div class="b">
<a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/2">2 Ubbarivagga</a>
</div>
<div class="i">2.10 Uttaramātupetivatthu</div>
<div class="h">Ubbarivagga</div>
<div class="h">Uttaramātupetivatthu</div>
<div class="q" id="p_19Pv_357"> <div class="divNumber">331.</div> <div class="p"> <table class="singleColumn"> <tr> <td> <div class="pN">357</div> <div class="G">Divāvihāragataṃ bhikkhuṃ,</div> </td> </tr> <tr> <td> <div class="G">gaṅgātīre nisinnakaṃ;</div> </td> </tr> <tr> <td> <div class="G">Taṃ petī upasaṅkamma,</div> </td> </tr> <tr> <td> <div class="G">dubbaṇṇā bhīrudassanā.</div> </td> </tr> </table> </div>
</div>
<div class="q" id="p_19Pv_358"> <div class="divNumber">332.</div> <div class="p"> <table class="singleColumn"> <tr> <td> <div class="pN">358</div> <div class="G">Kesā cassā atidīghā,</div> </td> </tr> <tr> <td> <div class="G">yāvabhūmāvalambare;</div> </td> </tr> <tr> <td> <div class="G">Kesehi sā paṭicchannā,</div> </td> </tr> <tr> <td> <div class="G">samaṇaṃ etadabravi.</div> </td> </tr> </table> </div>
</div>
<div class="q" id="p_19Pv_359"> <div class="divNumber">333.</div> <div class="p"> <table class="singleColumn"> <tr> <td> <div class="pN">359</div> <div class="G">“Pañcapaṇṇāsavassāni,</div> </td> </tr> <tr> <td> <div class="G">yato kālaṅkatā ahaṃ;</div> </td> </tr> <tr> <td> <div class="G">Nābhijānāmi bhuttaṃ vā,</div> </td> </tr> <tr> <td> <div class="G">pītaṃ vā pana pāniyaṃ;</div> </td> </tr> <tr> <td> <div class="G">Dehi tvaṃ pāniyaṃ bhante,</div> </td> </tr> <tr> <td> <div class="G">tasitā pāniyāya me”ti.</div> </td> </tr> </table> </div>
</div>
<div class="q" id="p_19Pv_360"> <div class="divNumber">334.</div> <div class="p"> <table class="singleColumn"> <tr> <td> <div class="pN">360</div> <div class="G">“Ayaṃ sītodikā gaṅgā,</div> </td> </tr> <tr> <td> <div class="G">himavantato sandati;</div> </td> </tr> <tr> <td> <div class="G">Piva etto gahetvāna,</div> </td> </tr> <tr> <td> <div class="G">kiṃ maṃ yācasi pāniyan”ti.</div> </td> </tr> </table> </div>
</div>
<div class="q" id="p_19Pv_361"> <div class="divNumber">335.</div> <div class="p"> <table class="singleColumn"> <tr> <td> <div class="pN">361</div> <div class="G">“Sacāhaṃ bhante gaṅgāya,</div> </td> </tr> <tr> <td> <div class="G">sayaṃ gaṇhāmi pāniyaṃ;</div> </td> </tr> <tr> <td> <div class="G">Lohitaṃ me parivattati,</div> </td> </tr> <tr> <td> <div class="G">tasmā yācāmi pāniyan”ti.</div> </td> </tr> </table> </div>
</div>
<div class="q" id="p_19Pv_362"> <div class="divNumber">336.</div> <div class="p"> <table class="singleColumn"> <tr> <td> <div class="pN">362</div> <div class="G">“Kiṃ nu kāyena vācāya,</div> </td> </tr> <tr> <td> <div class="G">manasā dukkaṭaṃ kataṃ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">gaṅgā te hoti lohitan”ti.</div> </td> </tr> </table> </div>
</div>
<div class="q" id="p_19Pv_363"> <div class="divNumber">337.</div> <div class="p"> <table class="singleColumn"> <tr> <td> <div class="pN">363</div> <div class="G">“Putto me uttaro nāma,</div> </td> </tr> <tr> <td> <div class="G">saddho āsi upāsako;</div> </td> </tr> <tr> <td> <div class="G">So ca mayhaṃ akāmāya,</div> </td> </tr> <tr> <td> <div class="G">samaṇānaṃ pavecchati.</div> </td> </tr> </table> </div>
</div>
<div class="q" id="p_19Pv_364"> <div class="divNumber">338.</div> <div class="p"> <table class="singleColumn"> <tr> <td> <div class="pN">364</div> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ;</div> </td> </tr> <tr> <td> <div class="G">Tamahaṃ paribhāsāmi,</div> </td> </tr> <tr> <td> <div class="G">maccherena upaddutā.</div> </td> </tr> </table> </div>
</div>
<div class="q" id="p_19Pv_365"> <div class="divNumber">339.</div> <div class="p"> <table class="singleColumn"> <tr> <td> <div class="pN">365</div> <div class="G">Yaṃ tvaṃ mayhaṃ akāmāya,</div> </td> </tr> <tr> <td> <div class="G">samaṇānaṃ pavecchasi;</div> </td> </tr> <tr> <td> <div class="G">Cīvaraṃ piṇḍapātañca,</div> </td> </tr> <tr> <td> <div class="G">paccayaṃ sayanāsanaṃ.</div> </td> </tr> </table> </div>
</div>
<div class="q" id="p_19Pv_366"> <div class="divNumber">340.</div> <div class="p"> <table class="singleColumn"> <tr> <td> <div class="pN">366</div> <div class="G">Etaṃ te paralokasmiṃ,</div> </td> </tr> <tr> <td> <div class="G">lohitaṃ hotu uttara;</div> </td> </tr> <tr> <td> <div class="G">Tassa kammassa vipākena,</div> </td> </tr> <tr> <td> <div class="G">gaṅgā me hoti lohitan”ti.</div> </td> </tr> </table> </div>
</div>
<div class="CENTER" id="p_19Pv_367">
<span class="pN">367</span>Uttaramātupetivatthu dasamaṃ.</div>
</div>
