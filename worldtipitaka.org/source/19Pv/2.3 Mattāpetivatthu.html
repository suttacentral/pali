<div><div class="b"><a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/2">2 Ubbarivagga</a></div><div class="i">2.3 Mattāpetivatthu</div><div class="h">Ubbarivagga</div><div class="h">Mattāpetivatthu</div><div class="q" id="p_19Pv_152"> <div class="divNumber">134.</div> <div class="p"> <table class="singleColumn"> <tr> <td> <div class="pN">152</div> <div class="G">“Naggā dubbaṇṇarūpāsi,</div> </td> </tr> <tr> <td> <div class="G">kisā dhamanisanthatā;</div> </td> </tr> <tr> <td> <div class="G">Upphāsulike kisike,</div> </td> </tr> <tr> <td> <div class="G">kā nu tvaṃ idha tiṭṭhasī”ti.</div> </td> </tr> </table> </div></div><div class="q" id="p_19Pv_153"> <div class="divNumber">135.</div> <div class="p"> <table class="singleColumn"> <tr> <td> <div class="pN">153</div> <div class="G">“Ahaṃ mattā tuvaṃ tissā,</div> </td> </tr> <tr> <td> <div class="G">sapattī te pure ahuṃ;</div> </td> </tr> <tr> <td> <div class="G">Pāpakammaṃ karitvāna,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div></div><div class="q" id="p_19Pv_154"> <div class="divNumber">136.</div> <div class="p"> <table class="singleColumn"> <tr> <td> <div class="pN">154</div> <div class="G">“Kiṃ nu kāyena vācāya,</div> </td> </tr> <tr> <td> <div class="G">manasā dukkaṭaṃ kataṃ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div></div><div class="q" id="p_19Pv_155"> <div class="divNumber">137.</div> <div class="p"> <table class="singleColumn"> <tr> <td> <div class="pN">155</div> <div class="G">“Caṇḍī ca pharusā cāsiṃ,</div> </td> </tr> <tr> <td> <div class="G">issukī maccharī saṭhā;</div> </td> </tr> <tr> <td> <div class="G">Tāhaṃ duruttaṃ vatvāna,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div></div><div class="q" id="p_19Pv_156"> <div class="divNumber">138.</div> <div class="p"> <table class="singleColumn"> <tr> <td> <div class="pN">156</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">yathā tvaṃ caṇḍikā ahu;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi paṃsukunthitā”ti.</div> </td> </tr> </table> </div></div><div class="q" id="p_19Pv_157"> <div class="divNumber">139.</div> <div class="p"> <table class="singleColumn"> <tr> <td> <div class="pN">157</div> <div class="G">“Sīsaṃnhātā tuvaṃ āsi,</div> </td> </tr> <tr> <td> <div class="G">sucivatthā alaṅkatā;</div> </td> </tr> <tr> <td> <div class="G">Ahañca kho adhimattaṃ,</div> </td> </tr> <tr> <td> <div class="G">samalaṅkatatarā tayā.</div> </td> </tr> </table> </div></div><div class="q" id="p_19Pv_158"> <div class="divNumber">140.</div> <div class="p"> <table class="singleColumn"> <tr> <td> <div class="pN">158</div> <div class="G">Tassā me pekkhamānāya,</div> </td> </tr> <tr> <td> <div class="G">sāmikena samantayi;</div> </td> </tr> <tr> <td> <div class="G">Tato me issā vipulā,</div> </td> </tr> <tr> <td> <div class="G">kodho me samajāyatha.</div> </td> </tr> </table> </div></div><div class="q" id="p_19Pv_159"> <div class="divNumber">141.</div> <div class="p"> <table class="singleColumn"> <tr> <td> <div class="pN">159</div> <div class="G">Tato paṃsuṃ gahetvāna,</div> </td> </tr> <tr> <td> <div class="G">paṃsunā taṃ hi okiriṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi paṃsukunthitā”ti.</div> </td> </tr> </table> </div></div><div class="q" id="p_19Pv_160"> <div class="divNumber">142.</div> <div class="p"> <table class="singleColumn"> <tr> <td> <div class="pN">160</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">paṃsunā maṃ tvamokiri;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kena khajjasi kacchuyā”ti.</div> </td> </tr> </table> </div></div><div class="q" id="p_19Pv_161"> <div class="divNumber">143.</div> <div class="p"> <table class="singleColumn"> <tr> <td> <div class="pN">161</div> <div class="G">“Bhesajjahārī ubhayo,</div> </td> </tr> <tr> <td> <div class="G">vanantaṃ agamimhase;</div> </td> </tr> <tr> <td> <div class="G">Tvañca bhesajjamāhari,</div> </td> </tr> <tr> <td> <div class="G">ahañca kapikacchuno.</div> </td> </tr> </table> </div></div><div class="q" id="p_19Pv_162"> <div class="divNumber">144.</div> <div class="p"> <table class="singleColumn"> <tr> <td> <div class="pN">162</div> <div class="G">Tassā tyājānamānāya,</div> </td> </tr> <tr> <td> <div class="G">seyyaṃ tyāhaṃ samokiriṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tena khajjāmi kacchuyā”ti.</div> </td> </tr> </table> </div></div><div class="q" id="p_19Pv_163"> <div class="divNumber">145.</div> <div class="p"> <table class="singleColumn"> <tr> <td> <div class="pN">163</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">seyyaṃ me tvaṃ samokiri;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi naggiyā tuvan”ti.</div> </td> </tr> </table> </div></div><div class="q" id="p_19Pv_164"> <div class="divNumber">146.</div> <div class="p"> <table class="singleColumn"> <tr> <td> <div class="pN">164</div> <div class="G">“Sahāyānaṃ samayo āsi,</div> </td> </tr> <tr> <td> <div class="G">ñātīnaṃ samitī ahu;</div> </td> </tr> <tr> <td> <div class="G">Tvañca āmantitā āsi,</div> </td> </tr> <tr> <td> <div class="G">sasāminī no ca kho ahaṃ.</div> </td> </tr> </table> </div></div><div class="q" id="p_19Pv_165"> <div class="divNumber">147.</div> <div class="p"> <table class="singleColumn"> <tr> <td> <div class="pN">165</div> <div class="G">Tassā tyājānamānāya,</div> </td> </tr> <tr> <td> <div class="G">dussaṃ tyāhaṃ apānudiṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi naggiyā ahan”ti.</div> </td> </tr> </table> </div></div><div class="q" id="p_19Pv_166"> <div class="divNumber">148.</div> <div class="p"> <table class="singleColumn"> <tr> <td> <div class="pN">166</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">dussaṃ me tvaṃ apānudi;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi gūthagandhinī”ti.</div> </td> </tr> </table> </div></div><div class="q" id="p_19Pv_167"> <div class="divNumber">149.</div> <div class="p"> <table class="singleColumn"> <tr> <td> <div class="pN">167</div> <div class="G">“Tava gandhañca mālañca,</div> </td> </tr> <tr> <td> <div class="G">paccagghañca vilepanaṃ;</div> </td> </tr> <tr> <td> <div class="G">Gūthakūpe atāresiṃ,</div> </td> </tr> <tr> <td> <div class="G">taṃ pāpaṃ pakataṃ mayā;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi gūthagandhinī”ti.</div> </td> </tr> </table> </div></div><div class="q" id="p_19Pv_168"> <div class="divNumber">150.</div> <div class="p"> <table class="singleColumn"> <tr> <td> <div class="pN">168</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">taṃ pāpaṃ pakataṃ tayā;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi duggatā tuvan”ti.</div> </td> </tr> </table> </div></div><div class="q" id="p_19Pv_169"> <div class="divNumber">151.</div> <div class="p"> <table class="singleColumn"> <tr> <td> <div class="pN">169</div> <div class="G">“Ubhinnaṃ samakaṃ āsi,</div> </td> </tr> <tr> <td> <div class="G">yaṃ gehe vijjate dhanaṃ;</div> </td> </tr> <tr> <td> <div class="G">Santesu deyyadhammesu,</div> </td> </tr> <tr> <td> <div class="G">dīpaṃ nākāsimattano;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi duggatā ahaṃ.</div> </td> </tr> </table> </div></div><div class="q" id="p_19Pv_170"> <div class="divNumber">152.</div> <div class="p"> <table class="singleColumn"> <tr> <td> <div class="pN">170</div> <div class="G">Tadeva maṃ tvaṃ avaca,</div> </td> </tr> <tr> <td> <div class="G">‘pāpakammaṃ nisevasi;</div> </td> </tr> <tr> <td> <div class="G">Na hi pāpehi kammehi,</div> </td> </tr> <tr> <td> <div class="G">sulabhā hoti suggatī’”ti.</div> </td> </tr> </table> </div></div><div class="q" id="p_19Pv_171"> <div class="divNumber">153.</div> <div class="p"> <table class="singleColumn"> <tr> <td> <div class="pN">171</div> <div class="G">“Vāmato maṃ tvaṃ paccesi,</div> </td> </tr> <tr> <td> <div class="G">athopi maṃ usūyasi;</div> </td> </tr> <tr> <td> <div class="G">Passa pāpānaṃ kammānaṃ,</div> </td> </tr> <tr> <td> <div class="G">vipāko hoti yādiso.</div> </td> </tr> </table> </div></div><div class="q" id="p_19Pv_172"> <div class="divNumber">154.</div> <div class="p"> <table class="singleColumn"> <tr> <td> <div class="pN">172</div> <div class="G">Te gharā tā ca dāsiyo,</div> </td> </tr> <tr> <td> <div class="G">tānevābharaṇānime;</div> </td> </tr> <tr> <td> <div class="G">Te aññe paricārenti,</div> </td> </tr> <tr> <td> <div class="G">na bhogā honti sassatā.</div> </td> </tr> </table> </div></div><div class="q" id="p_19Pv_173"> <div class="divNumber">155.</div> <div class="p"> <table class="singleColumn"> <tr> <td> <div class="pN">173</div> <div class="G">Idāni bhūtassa pitā,</div> </td> </tr> <tr> <td> <div class="G">āpaṇā gehamehiti;</div> </td> </tr> <tr> <td> <div class="G">Appeva te dade kiñci,</div> </td> </tr> <tr> <td> <div class="G">mā su tāva ito agā”ti.</div> </td> </tr> </table> </div></div><div class="q" id="p_19Pv_174"> <div class="divNumber">156.</div> <div class="p"> <table class="singleColumn"> <tr> <td> <div class="pN">174</div> <div class="G">“Naggā dubbaṇṇarūpāmhi,</div> </td> </tr> <tr> <td> <div class="G">kisā dhamanisanthatā;</div> </td> </tr> <tr> <td> <div class="G">Kopīnametaṃ itthīnaṃ,</div> </td> </tr> <tr> <td> <div class="G">mā maṃ bhūtapitāddasā”ti.</div> </td> </tr> </table> </div></div><div class="q" id="p_19Pv_175"> <div class="divNumber">157.</div> <div class="p"> <table class="singleColumn"> <tr> <td> <div class="pN">175</div> <div class="G">“Handa kiṃ vā tyāhaṃ dammi,</div> </td> </tr> <tr> <td> <div class="G">Kiṃ vā tedha karomahaṃ;</div> </td> </tr> <tr> <td> <div class="G">Yena tvaṃ sukhitā assa,</div> </td> </tr> <tr> <td> <div class="G">Sabbakāmasamiddhinī”ti.</div> </td> </tr> </table> </div></div><div class="q" id="p_19Pv_176"> <div class="divNumber">158.</div> <div class="p"> <table class="singleColumn"> <tr> <td> <div class="pN">176</div> <div class="G">“Cattāro bhikkhū saṃghato,</div> </td> </tr> <tr> <td> <div class="G">cattāro pana puggale;</div> </td> </tr> <tr> <td> <div class="G">Aṭṭha bhikkhū bhojayitvā,</div> </td> </tr> <tr> <td> <div class="G">mama dakkhiṇamādisa;</div> </td> </tr> <tr> <td> <div class="G">Tadāhaṃ sukhitā hessaṃ,</div> </td> </tr> <tr> <td> <div class="G">sabbakāmasamiddhinī”ti.</div> </td> </tr> </table> </div></div><div class="q" id="p_19Pv_177"> <div class="divNumber">159.</div> <div class="p"> <table class="singleColumn"> <tr> <td> <div class="pN">177</div> <div class="G">Sādhūti sā paṭissutvā,</div> </td> </tr> <tr> <td> <div class="G">bhojayitvāṭṭha bhikkhavo;</div> </td> </tr> <tr> <td> <div class="G">Vatthehacchādayitvāna,</div> </td> </tr> <tr> <td> <div class="G">tassā dakkhiṇamādisī.</div> </td> </tr> </table> </div></div><div class="q" id="p_19Pv_178"> <div class="divNumber">160.</div> <div class="p"> <table class="singleColumn"> <tr> <td> <div class="pN">178</div> <div class="G">Samanantarānuddiṭṭhe,</div> </td> </tr> <tr> <td> <div class="G">vipāko udapajjatha;</div> </td> </tr> <tr> <td> <div class="G">Bhojanacchādanapānīyaṃ,</div> </td> </tr> <tr> <td> <div class="G">dakkhiṇāya idaṃ phalaṃ.</div> </td> </tr> </table> </div></div><div class="q" id="p_19Pv_179"> <div class="divNumber">161.</div> <div class="p"> <table class="singleColumn"> <tr> <td> <div class="pN">179</div> <div class="G">Tato suddhā sucivasanā,</div> </td> </tr> <tr> <td> <div class="G">kāsikuttamadhārinī;</div> </td> </tr> <tr> <td> <div class="G">Vicittavatthābharaṇā,</div> </td> </tr> <tr> <td> <div class="G">sapattiṃ upasaṅkami.</div> </td> </tr> </table> </div></div><div class="q" id="p_19Pv_180"> <div class="divNumber">162.</div> <div class="p"> <table class="singleColumn"> <tr> <td> <div class="pN">180</div> <div class="G">“Abhikkantena vaṇṇena,</div> </td> </tr> <tr> <td> <div class="G">yā tvaṃ tiṭṭhasi devate;</div> </td> </tr> <tr> <td> <div class="G">Obhāsentī disā sabbā,</div> </td> </tr> <tr> <td> <div class="G">osadhī viya tārakā.</div> </td> </tr> </table> </div></div><div class="q" id="p_19Pv_181"> <div class="divNumber">163.</div> <div class="p"> <table class="singleColumn"> <tr> <td> <div class="pN">181</div> <div class="G">Kena tetādiso vaṇṇo,</div> </td> </tr> <tr> <td> <div class="G">kena te idha mijjhati;</div> </td> </tr> <tr> <td> <div class="G">Uppajjanti ca te bhogā,</div> </td> </tr> <tr> <td> <div class="G">ye keci manaso piyā.</div> </td> </tr> </table> </div></div><div class="q" id="p_19Pv_182"> <div class="divNumber">164.</div> <div class="p"> <table class="singleColumn"> <tr> <td> <div class="pN">182</div> <div class="G">Pucchāmi taṃ devi mahānubhāve,</div> </td> </tr> <tr> <td> <div class="G">Manussabhūtā kimakāsi puññaṃ;</div> </td> </tr> <tr> <td> <div class="G">Kenāsi evaṃ jalitānubhāvā,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div></div><div class="q" id="p_19Pv_183"> <div class="divNumber">165.</div> <div class="p"> <table class="singleColumn"> <tr> <td> <div class="pN">183</div> <div class="G">“Ahaṃ mattā tuvaṃ tissā,</div> </td> </tr> <tr> <td> <div class="G">sapattī te pure ahuṃ;</div> </td> </tr> <tr> <td> <div class="G">Pāpakammaṃ karitvāna,</div> </td> </tr> <tr> <td> <div class="G">petalokaṃ ito gatā.</div> </td> </tr> </table> </div></div><div class="q" id="p_19Pv_184"> <div class="divNumber">166.</div> <div class="p"> <table class="singleColumn"> <tr> <td> <div class="pN">184</div> <div class="G">Tava dinnena dānena,</div> </td> </tr> <tr> <td> <div class="G">modāmi akutobhayā;</div> </td> </tr> <tr> <td> <div class="G">Ciraṃ jīvāhi bhagini,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Asokaṃ virajaṃ ṭhānaṃ,</div> </td> </tr> <tr> <td> <div class="G">āvāsaṃ vasavattinaṃ.</div> </td> </tr> </table> </div></div><div class="q" id="p_19Pv_185"> <div class="divNumber">167.</div> <div class="p"> <table class="singleColumn"> <tr> <td> <div class="pN">185</div> <div class="G">Idha dhammaṃ caritvāna,</div> </td> </tr> <tr> <td> <div class="G">Dānaṃ datvāna sobhane;</div> </td> </tr> <tr> <td> <div class="G">Vineyya maccheramalaṃ samūlaṃ,</div> </td> </tr> <tr> <td> <div class="G">Aninditā saggamupehi ṭhānan”ti.</div> </td> </tr> </table> </div></div><div class="CENTER" id="p_19Pv_186"><span class="pN">186</span>Mattāpetivatthu tatiyaṃ.</div></div><div>
<div class="b">
<a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/2">2 Ubbarivagga</a>
</div>
<div class="i">2.3 Mattāpetivatthu</div>
<div class="h">Ubbarivagga</div>
<div class="h">Mattāpetivatthu</div>
<div class="q" id="p_19Pv_152"> <div class="divNumber">134.</div> <div class="p"> <table class="singleColumn"> <tr> <td> <div class="pN">152</div> <div class="G">“Naggā dubbaṇṇarūpāsi,</div> </td> </tr> <tr> <td> <div class="G">kisā dhamanisanthatā;</div> </td> </tr> <tr> <td> <div class="G">Upphāsulike kisike,</div> </td> </tr> <tr> <td> <div class="G">kā nu tvaṃ idha tiṭṭhasī”ti.</div> </td> </tr> </table> </div>
</div>
<div class="q" id="p_19Pv_153"> <div class="divNumber">135.</div> <div class="p"> <table class="singleColumn"> <tr> <td> <div class="pN">153</div> <div class="G">“Ahaṃ mattā tuvaṃ tissā,</div> </td> </tr> <tr> <td> <div class="G">sapattī te pure ahuṃ;</div> </td> </tr> <tr> <td> <div class="G">Pāpakammaṃ karitvāna,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div>
</div>
<div class="q" id="p_19Pv_154"> <div class="divNumber">136.</div> <div class="p"> <table class="singleColumn"> <tr> <td> <div class="pN">154</div> <div class="G">“Kiṃ nu kāyena vācāya,</div> </td> </tr> <tr> <td> <div class="G">manasā dukkaṭaṃ kataṃ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div>
</div>
<div class="q" id="p_19Pv_155"> <div class="divNumber">137.</div> <div class="p"> <table class="singleColumn"> <tr> <td> <div class="pN">155</div> <div class="G">“Caṇḍī ca pharusā cāsiṃ,</div> </td> </tr> <tr> <td> <div class="G">issukī maccharī saṭhā;</div> </td> </tr> <tr> <td> <div class="G">Tāhaṃ duruttaṃ vatvāna,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div>
</div>
<div class="q" id="p_19Pv_156"> <div class="divNumber">138.</div> <div class="p"> <table class="singleColumn"> <tr> <td> <div class="pN">156</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">yathā tvaṃ caṇḍikā ahu;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi paṃsukunthitā”ti.</div> </td> </tr> </table> </div>
</div>
<div class="q" id="p_19Pv_157"> <div class="divNumber">139.</div> <div class="p"> <table class="singleColumn"> <tr> <td> <div class="pN">157</div> <div class="G">“Sīsaṃnhātā tuvaṃ āsi,</div> </td> </tr> <tr> <td> <div class="G">sucivatthā alaṅkatā;</div> </td> </tr> <tr> <td> <div class="G">Ahañca kho adhimattaṃ,</div> </td> </tr> <tr> <td> <div class="G">samalaṅkatatarā tayā.</div> </td> </tr> </table> </div>
</div>
<div class="q" id="p_19Pv_158"> <div class="divNumber">140.</div> <div class="p"> <table class="singleColumn"> <tr> <td> <div class="pN">158</div> <div class="G">Tassā me pekkhamānāya,</div> </td> </tr> <tr> <td> <div class="G">sāmikena samantayi;</div> </td> </tr> <tr> <td> <div class="G">Tato me issā vipulā,</div> </td> </tr> <tr> <td> <div class="G">kodho me samajāyatha.</div> </td> </tr> </table> </div>
</div>
<div class="q" id="p_19Pv_159"> <div class="divNumber">141.</div> <div class="p"> <table class="singleColumn"> <tr> <td> <div class="pN">159</div> <div class="G">Tato paṃsuṃ gahetvāna,</div> </td> </tr> <tr> <td> <div class="G">paṃsunā taṃ hi okiriṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi paṃsukunthitā”ti.</div> </td> </tr> </table> </div>
</div>
<div class="q" id="p_19Pv_160"> <div class="divNumber">142.</div> <div class="p"> <table class="singleColumn"> <tr> <td> <div class="pN">160</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">paṃsunā maṃ tvamokiri;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kena khajjasi kacchuyā”ti.</div> </td> </tr> </table> </div>
</div>
<div class="q" id="p_19Pv_161"> <div class="divNumber">143.</div> <div class="p"> <table class="singleColumn"> <tr> <td> <div class="pN">161</div> <div class="G">“Bhesajjahārī ubhayo,</div> </td> </tr> <tr> <td> <div class="G">vanantaṃ agamimhase;</div> </td> </tr> <tr> <td> <div class="G">Tvañca bhesajjamāhari,</div> </td> </tr> <tr> <td> <div class="G">ahañca kapikacchuno.</div> </td> </tr> </table> </div>
</div>
<div class="q" id="p_19Pv_162"> <div class="divNumber">144.</div> <div class="p"> <table class="singleColumn"> <tr> <td> <div class="pN">162</div> <div class="G">Tassā tyājānamānāya,</div> </td> </tr> <tr> <td> <div class="G">seyyaṃ tyāhaṃ samokiriṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tena khajjāmi kacchuyā”ti.</div> </td> </tr> </table> </div>
</div>
<div class="q" id="p_19Pv_163"> <div class="divNumber">145.</div> <div class="p"> <table class="singleColumn"> <tr> <td> <div class="pN">163</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">seyyaṃ me tvaṃ samokiri;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi naggiyā tuvan”ti.</div> </td> </tr> </table> </div>
</div>
<div class="q" id="p_19Pv_164"> <div class="divNumber">146.</div> <div class="p"> <table class="singleColumn"> <tr> <td> <div class="pN">164</div> <div class="G">“Sahāyānaṃ samayo āsi,</div> </td> </tr> <tr> <td> <div class="G">ñātīnaṃ samitī ahu;</div> </td> </tr> <tr> <td> <div class="G">Tvañca āmantitā āsi,</div> </td> </tr> <tr> <td> <div class="G">sasāminī no ca kho ahaṃ.</div> </td> </tr> </table> </div>
</div>
<div class="q" id="p_19Pv_165"> <div class="divNumber">147.</div> <div class="p"> <table class="singleColumn"> <tr> <td> <div class="pN">165</div> <div class="G">Tassā tyājānamānāya,</div> </td> </tr> <tr> <td> <div class="G">dussaṃ tyāhaṃ apānudiṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi naggiyā ahan”ti.</div> </td> </tr> </table> </div>
</div>
<div class="q" id="p_19Pv_166"> <div class="divNumber">148.</div> <div class="p"> <table class="singleColumn"> <tr> <td> <div class="pN">166</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">dussaṃ me tvaṃ apānudi;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi gūthagandhinī”ti.</div> </td> </tr> </table> </div>
</div>
<div class="q" id="p_19Pv_167"> <div class="divNumber">149.</div> <div class="p"> <table class="singleColumn"> <tr> <td> <div class="pN">167</div> <div class="G">“Tava gandhañca mālañca,</div> </td> </tr> <tr> <td> <div class="G">paccagghañca vilepanaṃ;</div> </td> </tr> <tr> <td> <div class="G">Gūthakūpe atāresiṃ,</div> </td> </tr> <tr> <td> <div class="G">taṃ pāpaṃ pakataṃ mayā;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi gūthagandhinī”ti.</div> </td> </tr> </table> </div>
</div>
<div class="q" id="p_19Pv_168"> <div class="divNumber">150.</div> <div class="p"> <table class="singleColumn"> <tr> <td> <div class="pN">168</div> <div class="G">“Sabbaṃ ahampi jānāmi,</div> </td> </tr> <tr> <td> <div class="G">taṃ pāpaṃ pakataṃ tayā;</div> </td> </tr> <tr> <td> <div class="G">Aññañca kho taṃ pucchāmi,</div> </td> </tr> <tr> <td> <div class="G">kenāsi duggatā tuvan”ti.</div> </td> </tr> </table> </div>
</div>
<div class="q" id="p_19Pv_169"> <div class="divNumber">151.</div> <div class="p"> <table class="singleColumn"> <tr> <td> <div class="pN">169</div> <div class="G">“Ubhinnaṃ samakaṃ āsi,</div> </td> </tr> <tr> <td> <div class="G">yaṃ gehe vijjate dhanaṃ;</div> </td> </tr> <tr> <td> <div class="G">Santesu deyyadhammesu,</div> </td> </tr> <tr> <td> <div class="G">dīpaṃ nākāsimattano;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">tenamhi duggatā ahaṃ.</div> </td> </tr> </table> </div>
</div>
<div class="q" id="p_19Pv_170"> <div class="divNumber">152.</div> <div class="p"> <table class="singleColumn"> <tr> <td> <div class="pN">170</div> <div class="G">Tadeva maṃ tvaṃ avaca,</div> </td> </tr> <tr> <td> <div class="G">‘pāpakammaṃ nisevasi;</div> </td> </tr> <tr> <td> <div class="G">Na hi pāpehi kammehi,</div> </td> </tr> <tr> <td> <div class="G">sulabhā hoti suggatī’”ti.</div> </td> </tr> </table> </div>
</div>
<div class="q" id="p_19Pv_171"> <div class="divNumber">153.</div> <div class="p"> <table class="singleColumn"> <tr> <td> <div class="pN">171</div> <div class="G">“Vāmato maṃ tvaṃ paccesi,</div> </td> </tr> <tr> <td> <div class="G">athopi maṃ usūyasi;</div> </td> </tr> <tr> <td> <div class="G">Passa pāpānaṃ kammānaṃ,</div> </td> </tr> <tr> <td> <div class="G">vipāko hoti yādiso.</div> </td> </tr> </table> </div>
</div>
<div class="q" id="p_19Pv_172"> <div class="divNumber">154.</div> <div class="p"> <table class="singleColumn"> <tr> <td> <div class="pN">172</div> <div class="G">Te gharā tā ca dāsiyo,</div> </td> </tr> <tr> <td> <div class="G">tānevābharaṇānime;</div> </td> </tr> <tr> <td> <div class="G">Te aññe paricārenti,</div> </td> </tr> <tr> <td> <div class="G">na bhogā honti sassatā.</div> </td> </tr> </table> </div>
</div>
<div class="q" id="p_19Pv_173"> <div class="divNumber">155.</div> <div class="p"> <table class="singleColumn"> <tr> <td> <div class="pN">173</div> <div class="G">Idāni bhūtassa pitā,</div> </td> </tr> <tr> <td> <div class="G">āpaṇā gehamehiti;</div> </td> </tr> <tr> <td> <div class="G">Appeva te dade kiñci,</div> </td> </tr> <tr> <td> <div class="G">mā su tāva ito agā”ti.</div> </td> </tr> </table> </div>
</div>
<div class="q" id="p_19Pv_174"> <div class="divNumber">156.</div> <div class="p"> <table class="singleColumn"> <tr> <td> <div class="pN">174</div> <div class="G">“Naggā dubbaṇṇarūpāmhi,</div> </td> </tr> <tr> <td> <div class="G">kisā dhamanisanthatā;</div> </td> </tr> <tr> <td> <div class="G">Kopīnametaṃ itthīnaṃ,</div> </td> </tr> <tr> <td> <div class="G">mā maṃ bhūtapitāddasā”ti.</div> </td> </tr> </table> </div>
</div>
<div class="q" id="p_19Pv_175"> <div class="divNumber">157.</div> <div class="p"> <table class="singleColumn"> <tr> <td> <div class="pN">175</div> <div class="G">“Handa kiṃ vā tyāhaṃ dammi,</div> </td> </tr> <tr> <td> <div class="G">Kiṃ vā tedha karomahaṃ;</div> </td> </tr> <tr> <td> <div class="G">Yena tvaṃ sukhitā assa,</div> </td> </tr> <tr> <td> <div class="G">Sabbakāmasamiddhinī”ti.</div> </td> </tr> </table> </div>
</div>
<div class="q" id="p_19Pv_176"> <div class="divNumber">158.</div> <div class="p"> <table class="singleColumn"> <tr> <td> <div class="pN">176</div> <div class="G">“Cattāro bhikkhū saṃghato,</div> </td> </tr> <tr> <td> <div class="G">cattāro pana puggale;</div> </td> </tr> <tr> <td> <div class="G">Aṭṭha bhikkhū bhojayitvā,</div> </td> </tr> <tr> <td> <div class="G">mama dakkhiṇamādisa;</div> </td> </tr> <tr> <td> <div class="G">Tadāhaṃ sukhitā hessaṃ,</div> </td> </tr> <tr> <td> <div class="G">sabbakāmasamiddhinī”ti.</div> </td> </tr> </table> </div>
</div>
<div class="q" id="p_19Pv_177"> <div class="divNumber">159.</div> <div class="p"> <table class="singleColumn"> <tr> <td> <div class="pN">177</div> <div class="G">Sādhūti sā paṭissutvā,</div> </td> </tr> <tr> <td> <div class="G">bhojayitvāṭṭha bhikkhavo;</div> </td> </tr> <tr> <td> <div class="G">Vatthehacchādayitvāna,</div> </td> </tr> <tr> <td> <div class="G">tassā dakkhiṇamādisī.</div> </td> </tr> </table> </div>
</div>
<div class="q" id="p_19Pv_178"> <div class="divNumber">160.</div> <div class="p"> <table class="singleColumn"> <tr> <td> <div class="pN">178</div> <div class="G">Samanantarānuddiṭṭhe,</div> </td> </tr> <tr> <td> <div class="G">vipāko udapajjatha;</div> </td> </tr> <tr> <td> <div class="G">Bhojanacchādanapānīyaṃ,</div> </td> </tr> <tr> <td> <div class="G">dakkhiṇāya idaṃ phalaṃ.</div> </td> </tr> </table> </div>
</div>
<div class="q" id="p_19Pv_179"> <div class="divNumber">161.</div> <div class="p"> <table class="singleColumn"> <tr> <td> <div class="pN">179</div> <div class="G">Tato suddhā sucivasanā,</div> </td> </tr> <tr> <td> <div class="G">kāsikuttamadhārinī;</div> </td> </tr> <tr> <td> <div class="G">Vicittavatthābharaṇā,</div> </td> </tr> <tr> <td> <div class="G">sapattiṃ upasaṅkami.</div> </td> </tr> </table> </div>
</div>
<div class="q" id="p_19Pv_180"> <div class="divNumber">162.</div> <div class="p"> <table class="singleColumn"> <tr> <td> <div class="pN">180</div> <div class="G">“Abhikkantena vaṇṇena,</div> </td> </tr> <tr> <td> <div class="G">yā tvaṃ tiṭṭhasi devate;</div> </td> </tr> <tr> <td> <div class="G">Obhāsentī disā sabbā,</div> </td> </tr> <tr> <td> <div class="G">osadhī viya tārakā.</div> </td> </tr> </table> </div>
</div>
<div class="q" id="p_19Pv_181"> <div class="divNumber">163.</div> <div class="p"> <table class="singleColumn"> <tr> <td> <div class="pN">181</div> <div class="G">Kena tetādiso vaṇṇo,</div> </td> </tr> <tr> <td> <div class="G">kena te idha mijjhati;</div> </td> </tr> <tr> <td> <div class="G">Uppajjanti ca te bhogā,</div> </td> </tr> <tr> <td> <div class="G">ye keci manaso piyā.</div> </td> </tr> </table> </div>
</div>
<div class="q" id="p_19Pv_182"> <div class="divNumber">164.</div> <div class="p"> <table class="singleColumn"> <tr> <td> <div class="pN">182</div> <div class="G">Pucchāmi taṃ devi mahānubhāve,</div> </td> </tr> <tr> <td> <div class="G">Manussabhūtā kimakāsi puññaṃ;</div> </td> </tr> <tr> <td> <div class="G">Kenāsi evaṃ jalitānubhāvā,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Pv_183"> <div class="divNumber">165.</div> <div class="p"> <table class="singleColumn"> <tr> <td> <div class="pN">183</div> <div class="G">“Ahaṃ mattā tuvaṃ tissā,</div> </td> </tr> <tr> <td> <div class="G">sapattī te pure ahuṃ;</div> </td> </tr> <tr> <td> <div class="G">Pāpakammaṃ karitvāna,</div> </td> </tr> <tr> <td> <div class="G">petalokaṃ ito gatā.</div> </td> </tr> </table> </div>
</div>
<div class="q" id="p_19Pv_184"> <div class="divNumber">166.</div> <div class="p"> <table class="singleColumn"> <tr> <td> <div class="pN">184</div> <div class="G">Tava dinnena dānena,</div> </td> </tr> <tr> <td> <div class="G">modāmi akutobhayā;</div> </td> </tr> <tr> <td> <div class="G">Ciraṃ jīvāhi bhagini,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Asokaṃ virajaṃ ṭhānaṃ,</div> </td> </tr> <tr> <td> <div class="G">āvāsaṃ vasavattinaṃ.</div> </td> </tr> </table> </div>
</div>
<div class="q" id="p_19Pv_185"> <div class="divNumber">167.</div> <div class="p"> <table class="singleColumn"> <tr> <td> <div class="pN">185</div> <div class="G">Idha dhammaṃ caritvāna,</div> </td> </tr> <tr> <td> <div class="G">Dānaṃ datvāna sobhane;</div> </td> </tr> <tr> <td> <div class="G">Vineyya maccheramalaṃ samūlaṃ,</div> </td> </tr> <tr> <td> <div class="G">Aninditā saggamupehi ṭhānan”ti.</div> </td> </tr> </table> </div>
</div>
<div class="CENTER" id="p_19Pv_186">
<span class="pN">186</span>Mattāpetivatthu tatiyaṃ.</div>
</div>
