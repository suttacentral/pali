<div><div class="b"><a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/3">3 Cūḷavagga</a></div><div class="i">3.5 Kumārapetavatthu</div><div class="h">Cūḷavagga</div><div class="h">Kumārapetavatthu</div><div class="q" id="p_19Pv_490"> <div class="divNumber">453.</div> <div class="p"> <table class="singleColumn"> <tr> <td> <div class="pN">490</div> <div class="G">Accherarūpaṃ sugatassa ñāṇaṃ,</div> </td> </tr> <tr> <td> <div class="G">Satthā yathā puggalaṃ byākāsi;</div> </td> </tr> <tr> <td> <div class="G">Ussannapuññāpi bhavanti heke,</div> </td> </tr> <tr> <td> <div class="G">Parittapuññāpi bhavanti heke.</div> </td> </tr> </table> </div></div><div class="q" id="p_19Pv_491"> <div class="divNumber">454.</div> <div class="p"> <table class="singleColumn"> <tr> <td> <div class="pN">491</div> <div class="G">Ayaṃ kumāro sīvathikāya chaḍḍito,</div> </td> </tr> <tr> <td> <div class="G">Aṅguṭṭhasnehena yāpeti rattiṃ;</div> </td> </tr> <tr> <td> <div class="G">Na yakkhabhūtā na sarīsapā vā,</div> </td> </tr> <tr> <td> <div class="G">Viheṭhayeyyuṃ katapuññaṃ kumāraṃ.</div> </td> </tr> </table> </div></div><div class="q" id="p_19Pv_492"> <div class="divNumber">455.</div> <div class="p"> <table class="singleColumn"> <tr> <td> <div class="pN">492</div> <div class="G">Sunakhāpimassa palihiṃsu pāde,</div> </td> </tr> <tr> <td> <div class="G">Dhaṅkā siṅgālā parivattayanti;</div> </td> </tr> <tr> <td> <div class="G">Gabbhāsayaṃ pakkhigaṇā haranti,</div> </td> </tr> <tr> <td> <div class="G">Kākā pana akkhimalaṃ haranti.</div> </td> </tr> </table> </div></div><div class="q" id="p_19Pv_493"> <div class="divNumber">456.</div> <div class="p"> <table class="singleColumn"> <tr> <td> <div class="pN">493</div> <div class="G">Nayimassa rakkhaṃ vidahiṃsu keci,</div> </td> </tr> <tr> <td> <div class="G">Na osadhaṃ sāsapadhūpanaṃ vā;</div> </td> </tr> <tr> <td> <div class="G">Nakkhattayogampi na aggahesuṃ,</div> </td> </tr> <tr> <td> <div class="G">Na sabbadhaññānipi ākiriṃsu.</div> </td> </tr> </table> </div></div><div class="q" id="p_19Pv_494"> <div class="divNumber">457.</div> <div class="p"> <table class="singleColumn"> <tr> <td> <div class="pN">494</div> <div class="G">Etādisaṃ uttamakicchapattaṃ,</div> </td> </tr> <tr> <td> <div class="G">Rattābhataṃ sīvathikāya chaḍḍitaṃ;</div> </td> </tr> <tr> <td> <div class="G">Nonītapiṇḍaṃva pavedhamānaṃ,</div> </td> </tr> <tr> <td> <div class="G">Sasaṃsayaṃ jīvitasāvasesaṃ.</div> </td> </tr> </table> </div></div><div class="q" id="p_19Pv_495"> <div class="divNumber">458.</div> <div class="p"> <table class="singleColumn"> <tr> <td> <div class="pN">495</div> <div class="G">Tamaddasā devamanussapūjito,</div> </td> </tr> <tr> <td> <div class="G">Disvā ca taṃ byākari bhūripañño;</div> </td> </tr> <tr> <td> <div class="G">“Ayaṃ kumāro nagarassimassa,</div> </td> </tr> <tr> <td> <div class="G">Aggakuliko bhavissati bhogato ca”.</div> </td> </tr> </table> </div></div><div class="q" id="p_19Pv_496"> <div class="divNumber">459.</div> <div class="p"> <table class="singleColumn"> <tr> <td> <div class="pN">496</div> <div class="G">“Kissa vataṃ kiṃ pana brahmacariyaṃ,</div> </td> </tr> <tr> <td> <div class="G">Kissa suciṇṇassa ayaṃ vipāko;</div> </td> </tr> <tr> <td> <div class="G">Etādisaṃ byasanaṃ pāpuṇitvā,</div> </td> </tr> <tr> <td> <div class="G">Taṃ tādisaṃ paccanubhossatiddhin”ti.</div> </td> </tr> </table> </div></div><div class="q" id="p_19Pv_497"> <div class="divNumber">460.</div> <div class="p"> <table class="singleColumn"> <tr> <td> <div class="pN">497</div> <div class="G">Buddhapamukhassa bhikkhusaṃghassa,</div> </td> </tr> <tr> <td> <div class="G">Pūjaṃ akāsi janatā uḷāraṃ;</div> </td> </tr> <tr> <td> <div class="G">Tatrassa cittassahu aññathattaṃ,</div> </td> </tr> <tr> <td> <div class="G">Vācaṃ abhāsi pharusaṃ asabbhaṃ.</div> </td> </tr> </table> </div></div><div class="q" id="p_19Pv_498"> <div class="divNumber">461.</div> <div class="p"> <table class="singleColumn"> <tr> <td> <div class="pN">498</div> <div class="G">So taṃ vitakkaṃ pavinodayitvā,</div> </td> </tr> <tr> <td> <div class="G">Pītiṃ pasādaṃ paṭiladdhā pacchā;</div> </td> </tr> <tr> <td> <div class="G">Tathāgataṃ jetavane vasantaṃ,</div> </td> </tr> <tr> <td> <div class="G">Yāguyā upaṭṭhāsi sattarattaṃ.</div> </td> </tr> </table> </div></div><div class="q" id="p_19Pv_499"> <div class="divNumber">462.</div> <div class="p"> <table class="singleColumn"> <tr> <td> <div class="pN">499</div> <div class="G">Tassa vataṃ taṃ pana brahmacariyaṃ,</div> </td> </tr> <tr> <td> <div class="G">Tassa suciṇṇassa ayaṃ vipāko;</div> </td> </tr> <tr> <td> <div class="G">Etādisaṃ byasanaṃ pāpuṇitvā,</div> </td> </tr> <tr> <td> <div class="G">Taṃ tādisaṃ paccanubhossatiddhiṃ.</div> </td> </tr> </table> </div></div><div class="q" id="p_19Pv_500"> <div class="divNumber">463.</div> <div class="p"> <table class="singleColumn"> <tr> <td> <div class="pN">500</div> <div class="G">Ṭhatvāna so vassasataṃ idheva,</div> </td> </tr> <tr> <td> <div class="G">Sabbehi kāmehi samaṅgibhūto;</div> </td> </tr> <tr> <td> <div class="G">Kāyassa bhedā abhisamparāyaṃ,</div> </td> </tr> <tr> <td> <div class="G">Sahabyataṃ gacchati vāsavassāti.</div> </td> </tr> </table> </div></div><div class="CENTER" id="p_19Pv_501"><span class="pN">501</span>Kumārapetavatthu pañcamaṃ.</div></div><div>
<div class="b">
<a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/3">3 Cūḷavagga</a>
</div>
<div class="i">3.5 Kumārapetavatthu</div>
<div class="h">Cūḷavagga</div>
<div class="h">Kumārapetavatthu</div>
<div class="q" id="p_19Pv_490"> <div class="divNumber">453.</div> <div class="p"> <table class="singleColumn"> <tr> <td> <div class="pN">490</div> <div class="G">Accherarūpaṃ sugatassa ñāṇaṃ,</div> </td> </tr> <tr> <td> <div class="G">Satthā yathā puggalaṃ byākāsi;</div> </td> </tr> <tr> <td> <div class="G">Ussannapuññāpi bhavanti heke,</div> </td> </tr> <tr> <td> <div class="G">Parittapuññāpi bhavanti heke.</div> </td> </tr> </table> </div>
</div>
<div class="q" id="p_19Pv_491"> <div class="divNumber">454.</div> <div class="p"> <table class="singleColumn"> <tr> <td> <div class="pN">491</div> <div class="G">Ayaṃ kumāro sīvathikāya chaḍḍito,</div> </td> </tr> <tr> <td> <div class="G">Aṅguṭṭhasnehena yāpeti rattiṃ;</div> </td> </tr> <tr> <td> <div class="G">Na yakkhabhūtā na sarīsapā vā,</div> </td> </tr> <tr> <td> <div class="G">Viheṭhayeyyuṃ katapuññaṃ kumāraṃ.</div> </td> </tr> </table> </div>
</div>
<div class="q" id="p_19Pv_492"> <div class="divNumber">455.</div> <div class="p"> <table class="singleColumn"> <tr> <td> <div class="pN">492</div> <div class="G">Sunakhāpimassa palihiṃsu pāde,</div> </td> </tr> <tr> <td> <div class="G">Dhaṅkā siṅgālā parivattayanti;</div> </td> </tr> <tr> <td> <div class="G">Gabbhāsayaṃ pakkhigaṇā haranti,</div> </td> </tr> <tr> <td> <div class="G">Kākā pana akkhimalaṃ haranti.</div> </td> </tr> </table> </div>
</div>
<div class="q" id="p_19Pv_493"> <div class="divNumber">456.</div> <div class="p"> <table class="singleColumn"> <tr> <td> <div class="pN">493</div> <div class="G">Nayimassa rakkhaṃ vidahiṃsu keci,</div> </td> </tr> <tr> <td> <div class="G">Na osadhaṃ sāsapadhūpanaṃ vā;</div> </td> </tr> <tr> <td> <div class="G">Nakkhattayogampi na aggahesuṃ,</div> </td> </tr> <tr> <td> <div class="G">Na sabbadhaññānipi ākiriṃsu.</div> </td> </tr> </table> </div>
</div>
<div class="q" id="p_19Pv_494"> <div class="divNumber">457.</div> <div class="p"> <table class="singleColumn"> <tr> <td> <div class="pN">494</div> <div class="G">Etādisaṃ uttamakicchapattaṃ,</div> </td> </tr> <tr> <td> <div class="G">Rattābhataṃ sīvathikāya chaḍḍitaṃ;</div> </td> </tr> <tr> <td> <div class="G">Nonītapiṇḍaṃva pavedhamānaṃ,</div> </td> </tr> <tr> <td> <div class="G">Sasaṃsayaṃ jīvitasāvasesaṃ.</div> </td> </tr> </table> </div>
</div>
<div class="q" id="p_19Pv_495"> <div class="divNumber">458.</div> <div class="p"> <table class="singleColumn"> <tr> <td> <div class="pN">495</div> <div class="G">Tamaddasā devamanussapūjito,</div> </td> </tr> <tr> <td> <div class="G">Disvā ca taṃ byākari bhūripañño;</div> </td> </tr> <tr> <td> <div class="G">“Ayaṃ kumāro nagarassimassa,</div> </td> </tr> <tr> <td> <div class="G">Aggakuliko bhavissati bhogato ca”.</div> </td> </tr> </table> </div>
</div>
<div class="q" id="p_19Pv_496"> <div class="divNumber">459.</div> <div class="p"> <table class="singleColumn"> <tr> <td> <div class="pN">496</div> <div class="G">“Kissa vataṃ kiṃ pana brahmacariyaṃ,</div> </td> </tr> <tr> <td> <div class="G">Kissa suciṇṇassa ayaṃ vipāko;</div> </td> </tr> <tr> <td> <div class="G">Etādisaṃ byasanaṃ pāpuṇitvā,</div> </td> </tr> <tr> <td> <div class="G">Taṃ tādisaṃ paccanubhossatiddhin”ti.</div> </td> </tr> </table> </div>
</div>
<div class="q" id="p_19Pv_497"> <div class="divNumber">460.</div> <div class="p"> <table class="singleColumn"> <tr> <td> <div class="pN">497</div> <div class="G">Buddhapamukhassa bhikkhusaṃghassa,</div> </td> </tr> <tr> <td> <div class="G">Pūjaṃ akāsi janatā uḷāraṃ;</div> </td> </tr> <tr> <td> <div class="G">Tatrassa cittassahu aññathattaṃ,</div> </td> </tr> <tr> <td> <div class="G">Vācaṃ abhāsi pharusaṃ asabbhaṃ.</div> </td> </tr> </table> </div>
</div>
<div class="q" id="p_19Pv_498"> <div class="divNumber">461.</div> <div class="p"> <table class="singleColumn"> <tr> <td> <div class="pN">498</div> <div class="G">So taṃ vitakkaṃ pavinodayitvā,</div> </td> </tr> <tr> <td> <div class="G">Pītiṃ pasādaṃ paṭiladdhā pacchā;</div> </td> </tr> <tr> <td> <div class="G">Tathāgataṃ jetavane vasantaṃ,</div> </td> </tr> <tr> <td> <div class="G">Yāguyā upaṭṭhāsi sattarattaṃ.</div> </td> </tr> </table> </div>
</div>
<div class="q" id="p_19Pv_499"> <div class="divNumber">462.</div> <div class="p"> <table class="singleColumn"> <tr> <td> <div class="pN">499</div> <div class="G">Tassa vataṃ taṃ pana brahmacariyaṃ,</div> </td> </tr> <tr> <td> <div class="G">Tassa suciṇṇassa ayaṃ vipāko;</div> </td> </tr> <tr> <td> <div class="G">Etādisaṃ byasanaṃ pāpuṇitvā,</div> </td> </tr> <tr> <td> <div class="G">Taṃ tādisaṃ paccanubhossatiddhiṃ.</div> </td> </tr> </table> </div>
</div>
<div class="q" id="p_19Pv_500"> <div class="divNumber">463.</div> <div class="p"> <table class="singleColumn"> <tr> <td> <div class="pN">500</div> <div class="G">Ṭhatvāna so vassasataṃ idheva,</div> </td> </tr> <tr> <td> <div class="G">Sabbehi kāmehi samaṅgibhūto;</div> </td> </tr> <tr> <td> <div class="G">Kāyassa bhedā abhisamparāyaṃ,</div> </td> </tr> <tr> <td> <div class="G">Sahabyataṃ gacchati vāsavassāti.</div> </td> </tr> </table> </div>
</div>
<div class="CENTER" id="p_19Pv_501">
<span class="pN">501</span>Kumārapetavatthu pañcamaṃ.</div>
</div>
