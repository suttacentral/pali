<div><div class="b"><a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/9">9 Pātimokkhaṭṭhapanakkhandhaka</a></div><div class="i">9.10 Codakacuditakapaṭisaṃyuttakathā</div><div class="h">Pātimokkhaṭṭhapanakkhandhaka</div><div class="h">Codakacuditakapaṭisaṃyuttakathā</div><div class="q" id="p_4V_1936"> <div class="divNumber">401.</div> <div class="p"><span class="pN">1936</span>“Adhammacodakassa, bhante, bhikkhuno katihākārehi vippaṭisāro upadahātabbo”ti? “Adhammacodakassa, upāli, bhikkhuno pañcahākārehi vippaṭisāro upadahātabbo—  akālenāyasmā codesi, no kālena, alaṃ te vippaṭisārāya; abhūtenāyasmā codesi, no bhūtena, alaṃ te vippaṭisārāya; pharusenāyasmā codesi, no saṇhena, alaṃ te vippaṭisārāya; anatthasaṃhitenāyasmā codesi, no atthasaṃhitena, alaṃ te vippaṭisārāya; dosantaro āyasmā codesi, no mettacitto, alaṃ te vippaṭisārāyāti. Adhammacodakassa, upāli, bhikkhuno imehi pañcahākārehi vippaṭisāro upadahātabbo. Taṃ kissa hetu? Yathā na aññopi bhikkhu abhūtena codetabbaṃ maññeyyā”ti. </div></div><div class="q" id="p_4V_1937"> <div class="p"><span class="pN">1937</span>“Adhammacuditassa pana, bhante, bhikkhuno katihākārehi avippaṭisāro upadahātabbo”ti? “Adhammacuditassa, upāli, bhikkhuno pañcahākārehi avippaṭisāro upadahātabbo—  akālenāyasmā cudito, no kālena, alaṃ te avippaṭisārāya; abhūtenāyasmā cudito, no bhūtena, alaṃ te avippaṭisārāya; pharusenāyasmā cudito, no saṇhena, alaṃ te avippaṭisārāya; anatthasaṃhitenāyasmā cudito, no atthasaṃhitena, alaṃ te avippaṭisārāya; dosantarenāyasmā cudito, no mettacittena, alaṃ te avippaṭisārāyāti. Adhammacuditassa, upāli, bhikkhuno imehi pañcahākārehi avippaṭisāro upadahātabbo”ti. </div></div><div class="q" id="p_4V_1938"> <div class="p"><span class="pN">1938</span>“Dhammacodakassa, bhante, bhikkhuno katihākārehi avippaṭisāro upadahātabbo”ti? “Dhammacodakassa, upāli, bhikkhuno pañcahākārehi avippaṭisāro upadahātabbo—  kālenāyasmā codesi, no akālena, alaṃ te avippaṭisārāya; bhūtenāyasmā codesi, no abhūtena, alaṃ te avippaṭisārāya; saṇhenāyasmā codesi, no pharusena, alaṃ te avippaṭisārāya; atthasaṃhitenāyasmā codesi, no anatthasaṃhitena, alaṃ te avippaṭisārāya; mettacitto āyasmā codesi, no dosantaro, alaṃ te avippaṭisārāyāti. Dhammacodakassa, upāli, bhikkhuno imehi pañcahākārehi avippaṭisāro upadahātabbo. Taṃ kissa hetu? Yathā aññopi bhikkhu bhūtena codetabbaṃ maññeyyā”ti. </div></div><div class="q" id="p_4V_1939"> <div class="p"><span class="pN">1939</span>“Dhammacuditassa pana, bhante, bhikkhuno katihākārehi vippaṭisāro upadahātabbo”ti? “Dhammacuditassa, upāli, bhikkhuno pañcahākārehi vippaṭisāro upadahātabbo—  kālenāyasmā cudito, no akālena, alaṃ te vippaṭisārāya; bhūtenāyasmā cudito, no abhūtena, alaṃ te vippaṭisārāya; saṇhenāyasmā cudito, no pharusena, alaṃ te vippaṭisārāya; atthasaṃhitenāyasmā cudito, no anatthasaṃhitena, alaṃ te vippaṭisārāya; mettacittenāyasmā cudito, no dosantarena, alaṃ te vippaṭisārāyāti. Dhammacuditassa, upāli, bhikkhuno imehi pañcahākārehi vippaṭisāro upadahātabbo”ti. </div></div><div class="q" id="p_4V_1940"> <div class="p"><span class="pN">1940</span>“Codakena, bhante, bhikkhunā paraṃ codetukāmena kati dhamme ajjhattaṃ manasi karitvā paro codetabbo”ti? “Codakenupāli, bhikkhunā paraṃ codetukāmena pañca dhamme ajjhattaṃ manasi karitvā paro codetabbo—  kāruññatā, hitesitā, anukampitā, āpattivuṭṭhānatā, vinayapurekkhāratāti. Codakenupāli, bhikkhunā paraṃ codetukāmena ime pañca dhamme ajjhattaṃ manasi karitvā paro codetabbo”ti. </div></div><div class="q" id="p_4V_1941"> <div class="p"><span class="pN">1941</span>“Cuditena pana, bhante, bhikkhunā katisu dhammesu patiṭṭhātabban”ti? “Cuditenupāli, bhikkhunā dvīsu dhammesu patiṭṭhātabbaṃ—  sacce ca akuppe cā”ti. </div></div><div class="CENTER" id="p_4V_1942"><span class="pN">1942</span>Dutiyabhāṇavāro niṭṭhito.<br> Pātimokkhaṭṭhapanakkhandhako navamo.<br> Imamhi khandhake vatthū tiṃsa.</div><div class="SUMMARY" id="p_4V_1943"><span class="pN">1943</span><span class="firstLetter">T</span>assuddānaṃ</div><div class="q" id="p_4V_1944"> <div class="p"> <table class="singleColumn"> <tr> <td> <div class="pN">1944</div> <div class="G">Uposathe yāvatikaṃ,</div> </td> </tr> <tr> <td> <div class="G">pāpabhikkhu na nikkhami;</div> </td> </tr> <tr> <td> <div class="G">Moggallānena nicchuddho,</div> </td> </tr> <tr> <td> <div class="G">accherā jinasāsane.</div> </td> </tr> </table> </div></div><div class="q" id="p_4V_1945"> <div class="p"> <table class="singleColumn"> <tr> <td> <div class="pN">1945</div> <div class="G">Ninnonupubbasikkhā ca,</div> </td> </tr> <tr> <td> <div class="G">ṭhitadhammo nātikkamma;</div> </td> </tr> <tr> <td> <div class="G">Kuṇapukkhipati saṃgho,</div> </td> </tr> <tr> <td> <div class="G">savantiyo jahanti ca.</div> </td> </tr> </table> </div></div><div class="q" id="p_4V_1946"> <div class="p"> <table class="singleColumn"> <tr> <td> <div class="pN">1946</div> <div class="G">Savanti parinibbanti,</div> </td> </tr> <tr> <td> <div class="G">ekarasa vimutti ca;</div> </td> </tr> <tr> <td> <div class="G">Bahu dhammavinayopi,</div> </td> </tr> <tr> <td> <div class="G">bhūtaṭṭhāriyapuggalā.</div> </td> </tr> </table> </div></div><div class="q" id="p_4V_1947"> <div class="p"> <table class="singleColumn"> <tr> <td> <div class="pN">1947</div> <div class="G">Samuddaṃ upamaṃ katvā,</div> </td> </tr> <tr> <td> <div class="G">vācesi sāsane guṇaṃ;</div> </td> </tr> <tr> <td> <div class="G">Uposathe pātimokkhaṃ,</div> </td> </tr> <tr> <td> <div class="G">na amhe koci jānāti.</div> </td> </tr> </table> </div></div><div class="q" id="p_4V_1948"> <div class="p"> <table class="singleColumn"> <tr> <td> <div class="pN">1948</div> <div class="G">Paṭikacceva ujjhanti,</div> </td> </tr> <tr> <td> <div class="G">eko dve tīṇi cattāri;</div> </td> </tr> <tr> <td> <div class="G">Pañca cha satta aṭṭhāni,</div> </td> </tr> <tr> <td> <div class="G">navā ca dasamāni ca.</div> </td> </tr> </table> </div></div><div class="q" id="p_4V_1949"> <div class="p"> <table class="singleColumn"> <tr> <td> <div class="pN">1949</div> <div class="G">Sīlaācāradiṭṭhi ca,</div> </td> </tr> <tr> <td> <div class="G">ājīvaṃ catubhāgike;</div> </td> </tr> <tr> <td> <div class="G">Pārājikañca saṃghādi,</div> </td> </tr> <tr> <td> <div class="G">pācitti pāṭidesani.</div> </td> </tr> </table> </div></div><div class="q" id="p_4V_1950"> <div class="p"> <table class="singleColumn"> <tr> <td> <div class="pN">1950</div> <div class="G">Dukkaṭaṃ pañcabhāgesu,</div> </td> </tr> <tr> <td> <div class="G">sīlācāravipatti ca;</div> </td> </tr> <tr> <td> <div class="G">Akatāya katāya ca,</div> </td> </tr> <tr> <td> <div class="G">chabhāgesu yathāvidhi.</div> </td> </tr> </table> </div></div><div class="q" id="p_4V_1951"> <div class="p"> <table class="singleColumn"> <tr> <td> <div class="pN">1951</div> <div class="G">Pārājikañca saṃghādi,</div> </td> </tr> <tr> <td> <div class="G">thullaṃ pācittiyena ca;</div> </td> </tr> <tr> <td> <div class="G">Pāṭidesaniyañceva,</div> </td> </tr> <tr> <td> <div class="G">dukkaṭañca dubbhāsitaṃ.</div> </td> </tr> </table> </div></div><div class="q" id="p_4V_1952"> <div class="p"> <table class="singleColumn"> <tr> <td> <div class="pN">1952</div> <div class="G">Sīlācāravipatti ca,</div> </td> </tr> <tr> <td> <div class="G">Diṭṭhiājīvavipatti;</div> </td> </tr> <tr> <td> <div class="G">Yā ca aṭṭhā katākate,</div> </td> </tr> <tr> <td> <div class="G">Tenetā sīlācāradiṭṭhiyā.</div> </td> </tr> </table> </div></div><div class="q" id="p_4V_1953"> <div class="p"> <table class="singleColumn"> <tr> <td> <div class="pN">1953</div> <div class="G">Akatāya katāyāpi,</div> </td> </tr> <tr> <td> <div class="G">katākatāyameva ca;</div> </td> </tr> <tr> <td> <div class="G">Evaṃ navavidhā vuttā,</div> </td> </tr> <tr> <td> <div class="G">yathābhūtena ñāyato.</div> </td> </tr> </table> </div></div><div class="q" id="p_4V_1954"> <div class="p"> <table class="singleColumn"> <tr> <td> <div class="pN">1954</div> <div class="G">Pārājiko vippakatā,</div> </td> </tr> <tr> <td> <div class="G">paccakkhāto tatheva ca;</div> </td> </tr> <tr> <td> <div class="G">Upeti paccādiyati,</div> </td> </tr> <tr> <td> <div class="G">paccādānakathā ca yā.</div> </td> </tr> </table> </div></div><div class="q" id="p_4V_1955"> <div class="p"> <table class="singleColumn"> <tr> <td> <div class="pN">1955</div> <div class="G">Sīlācāravipatti ca,</div> </td> </tr> <tr> <td> <div class="G">tathā diṭṭhivipattiyā;</div> </td> </tr> <tr> <td> <div class="G">Diṭṭhasutaparisaṅkitaṃ,</div> </td> </tr> <tr> <td> <div class="G">dasadhā taṃ vijānātha.</div> </td> </tr> </table> </div></div><div class="q" id="p_4V_1956"> <div class="p"> <table class="singleColumn"> <tr> <td> <div class="pN">1956</div> <div class="G">Bhikkhu vipassati bhikkhuṃ,</div> </td> </tr> <tr> <td> <div class="G">añño cārocayāti taṃ;</div> </td> </tr> <tr> <td> <div class="G">Soyeva tassa akkhāti,</div> </td> </tr> <tr> <td> <div class="G">pātimokkhaṃ ṭhapeti so.</div> </td> </tr> </table> </div></div><div class="q" id="p_4V_1957"> <div class="p"> <table class="singleColumn"> <tr> <td> <div class="pN">1957</div> <div class="G">Vuṭṭhāti antarāyena,</div> </td> </tr> <tr> <td> <div class="G">Rājacoraggudakā ca;</div> </td> </tr> <tr> <td> <div class="G">Manussaamanussā ca,</div> </td> </tr> <tr> <td> <div class="G">Vāḷasarīsapā jīvibrahmaṃ.</div> </td> </tr> </table> </div></div><div class="q" id="p_4V_1958"> <div class="p"> <table class="singleColumn"> <tr> <td> <div class="pN">1958</div> <div class="G">Dasannamaññatarena,</div> </td> </tr> <tr> <td> <div class="G">tasmiṃ aññataresu vā;</div> </td> </tr> <tr> <td> <div class="G">Dhammikādhammikā ceva,</div> </td> </tr> <tr> <td> <div class="G">yathā maggena jānātha.</div> </td> </tr> </table> </div></div><div class="q" id="p_4V_1959"> <div class="p"> <table class="singleColumn"> <tr> <td> <div class="pN">1959</div> <div class="G">Kālabhūtatthasaṃhitaṃ,</div> </td> </tr> <tr> <td> <div class="G">labhissāmi bhavissati;</div> </td> </tr> <tr> <td> <div class="G">Kāyavācasikā mettā,</div> </td> </tr> <tr> <td> <div class="G">bāhusaccaṃ ubhayāni.</div> </td> </tr> </table> </div></div><div class="q" id="p_4V_1960"> <div class="p"> <table class="singleColumn"> <tr> <td> <div class="pN">1960</div> <div class="G">Kālabhūtena saṇhena,</div> </td> </tr> <tr> <td> <div class="G">atthamettena codaye;</div> </td> </tr> <tr> <td> <div class="G">Vippaṭisāradhammena,</div> </td> </tr> <tr> <td> <div class="G">tathā vācā vinodaye.</div> </td> </tr> </table> </div></div><div class="q" id="p_4V_1961"> <div class="p"> <table class="singleColumn"> <tr> <td> <div class="pN">1961</div> <div class="G">Dhammacodacuditassa,</div> </td> </tr> <tr> <td> <div class="G">vinodeti vippaṭisāro;</div> </td> </tr> <tr> <td> <div class="G">Karuṇā hitānukampi,</div> </td> </tr> <tr> <td> <div class="G">vuṭṭhānapurekkhārato.</div> </td> </tr> </table> </div></div><div class="q" id="p_4V_1962"> <div class="p"> <table class="singleColumn"> <tr> <td> <div class="pN">1962</div> <div class="G">Codakassa paṭipatti,</div> </td> </tr> <tr> <td> <div class="G">sambuddhena pakāsitā;</div> </td> </tr> <tr> <td> <div class="G">Sacce ceva akuppe ca,</div> </td> </tr> <tr> <td> <div class="G">cuditasseva dhammatāti.</div> </td> </tr> </table> </div></div><div class="ENDH3" id="p_4V_1963"><span class="pN">1963</span>Pātimokkhaṭṭhapanakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/9">9 Pātimokkhaṭṭhapanakkhandhaka</a>
</div>
<div class="i">9.10 Codakacuditakapaṭisaṃyuttakathā</div>
<div class="h">Pātimokkhaṭṭhapanakkhandhaka</div>
<div class="h">Codakacuditakapaṭisaṃyuttakathā</div>
<div class="q" id="p_4V_1936"> <div class="divNumber">401.</div> <div class="p">
<span class="pN">1936</span>“Adhammacodakassa, bhante, bhikkhuno katihākārehi vippaṭisāro upadahātabbo”ti? “Adhammacodakassa, upāli, bhikkhuno pañcahākārehi vippaṭisāro upadahātabbo—  akālenāyasmā codesi, no kālena, alaṃ te vippaṭisārāya; abhūtenāyasmā codesi, no bhūtena, alaṃ te vippaṭisārāya; pharusenāyasmā codesi, no saṇhena, alaṃ te vippaṭisārāya; anatthasaṃhitenāyasmā codesi, no atthasaṃhitena, alaṃ te vippaṭisārāya; dosantaro āyasmā codesi, no mettacitto, alaṃ te vippaṭisārāyāti. Adhammacodakassa, upāli, bhikkhuno imehi pañcahākārehi vippaṭisāro upadahātabbo. Taṃ kissa hetu? Yathā na aññopi bhikkhu abhūtena codetabbaṃ maññeyyā”ti. </div>
</div>
<div class="q" id="p_4V_1937"> <div class="p">
<span class="pN">1937</span>“Adhammacuditassa pana, bhante, bhikkhuno katihākārehi avippaṭisāro upadahātabbo”ti? “Adhammacuditassa, upāli, bhikkhuno pañcahākārehi avippaṭisāro upadahātabbo—  akālenāyasmā cudito, no kālena, alaṃ te avippaṭisārāya; abhūtenāyasmā cudito, no bhūtena, alaṃ te avippaṭisārāya; pharusenāyasmā cudito, no saṇhena, alaṃ te avippaṭisārāya; anatthasaṃhitenāyasmā cudito, no atthasaṃhitena, alaṃ te avippaṭisārāya; dosantarenāyasmā cudito, no mettacittena, alaṃ te avippaṭisārāyāti. Adhammacuditassa, upāli, bhikkhuno imehi pañcahākārehi avippaṭisāro upadahātabbo”ti. </div>
</div>
<div class="q" id="p_4V_1938"> <div class="p">
<span class="pN">1938</span>“Dhammacodakassa, bhante, bhikkhuno katihākārehi avippaṭisāro upadahātabbo”ti? “Dhammacodakassa, upāli, bhikkhuno pañcahākārehi avippaṭisāro upadahātabbo—  kālenāyasmā codesi, no akālena, alaṃ te avippaṭisārāya; bhūtenāyasmā codesi, no abhūtena, alaṃ te avippaṭisārāya; saṇhenāyasmā codesi, no pharusena, alaṃ te avippaṭisārāya; atthasaṃhitenāyasmā codesi, no anatthasaṃhitena, alaṃ te avippaṭisārāya; mettacitto āyasmā codesi, no dosantaro, alaṃ te avippaṭisārāyāti. Dhammacodakassa, upāli, bhikkhuno imehi pañcahākārehi avippaṭisāro upadahātabbo. Taṃ kissa hetu? Yathā aññopi bhikkhu bhūtena codetabbaṃ maññeyyā”ti. </div>
</div>
<div class="q" id="p_4V_1939"> <div class="p">
<span class="pN">1939</span>“Dhammacuditassa pana, bhante, bhikkhuno katihākārehi vippaṭisāro upadahātabbo”ti? “Dhammacuditassa, upāli, bhikkhuno pañcahākārehi vippaṭisāro upadahātabbo—  kālenāyasmā cudito, no akālena, alaṃ te vippaṭisārāya; bhūtenāyasmā cudito, no abhūtena, alaṃ te vippaṭisārāya; saṇhenāyasmā cudito, no pharusena, alaṃ te vippaṭisārāya; atthasaṃhitenāyasmā cudito, no anatthasaṃhitena, alaṃ te vippaṭisārāya; mettacittenāyasmā cudito, no dosantarena, alaṃ te vippaṭisārāyāti. Dhammacuditassa, upāli, bhikkhuno imehi pañcahākārehi vippaṭisāro upadahātabbo”ti. </div>
</div>
<div class="q" id="p_4V_1940"> <div class="p">
<span class="pN">1940</span>“Codakena, bhante, bhikkhunā paraṃ codetukāmena kati dhamme ajjhattaṃ manasi karitvā paro codetabbo”ti? “Codakenupāli, bhikkhunā paraṃ codetukāmena pañca dhamme ajjhattaṃ manasi karitvā paro codetabbo—  kāruññatā, hitesitā, anukampitā, āpattivuṭṭhānatā, vinayapurekkhāratāti. Codakenupāli, bhikkhunā paraṃ codetukāmena ime pañca dhamme ajjhattaṃ manasi karitvā paro codetabbo”ti. </div>
</div>
<div class="q" id="p_4V_1941"> <div class="p">
<span class="pN">1941</span>“Cuditena pana, bhante, bhikkhunā katisu dhammesu patiṭṭhātabban”ti? “Cuditenupāli, bhikkhunā dvīsu dhammesu patiṭṭhātabbaṃ—  sacce ca akuppe cā”ti. </div>
</div>
<div class="CENTER" id="p_4V_1942">
<span class="pN">1942</span>Dutiyabhāṇavāro niṭṭhito.<br> Pātimokkhaṭṭhapanakkhandhako navamo.<br> Imamhi khandhake vatthū tiṃsa.</div>
<div class="SUMMARY" id="p_4V_1943">
<span class="pN">1943</span><span class="firstLetter">T</span>assuddānaṃ</div>
<div class="q" id="p_4V_1944"> <div class="p"> <table class="singleColumn"> <tr> <td> <div class="pN">1944</div> <div class="G">Uposathe yāvatikaṃ,</div> </td> </tr> <tr> <td> <div class="G">pāpabhikkhu na nikkhami;</div> </td> </tr> <tr> <td> <div class="G">Moggallānena nicchuddho,</div> </td> </tr> <tr> <td> <div class="G">accherā jinasāsane.</div> </td> </tr> </table> </div>
</div>
<div class="q" id="p_4V_1945"> <div class="p"> <table class="singleColumn"> <tr> <td> <div class="pN">1945</div> <div class="G">Ninnonupubbasikkhā ca,</div> </td> </tr> <tr> <td> <div class="G">ṭhitadhammo nātikkamma;</div> </td> </tr> <tr> <td> <div class="G">Kuṇapukkhipati saṃgho,</div> </td> </tr> <tr> <td> <div class="G">savantiyo jahanti ca.</div> </td> </tr> </table> </div>
</div>
<div class="q" id="p_4V_1946"> <div class="p"> <table class="singleColumn"> <tr> <td> <div class="pN">1946</div> <div class="G">Savanti parinibbanti,</div> </td> </tr> <tr> <td> <div class="G">ekarasa vimutti ca;</div> </td> </tr> <tr> <td> <div class="G">Bahu dhammavinayopi,</div> </td> </tr> <tr> <td> <div class="G">bhūtaṭṭhāriyapuggalā.</div> </td> </tr> </table> </div>
</div>
<div class="q" id="p_4V_1947"> <div class="p"> <table class="singleColumn"> <tr> <td> <div class="pN">1947</div> <div class="G">Samuddaṃ upamaṃ katvā,</div> </td> </tr> <tr> <td> <div class="G">vācesi sāsane guṇaṃ;</div> </td> </tr> <tr> <td> <div class="G">Uposathe pātimokkhaṃ,</div> </td> </tr> <tr> <td> <div class="G">na amhe koci jānāti.</div> </td> </tr> </table> </div>
</div>
<div class="q" id="p_4V_1948"> <div class="p"> <table class="singleColumn"> <tr> <td> <div class="pN">1948</div> <div class="G">Paṭikacceva ujjhanti,</div> </td> </tr> <tr> <td> <div class="G">eko dve tīṇi cattāri;</div> </td> </tr> <tr> <td> <div class="G">Pañca cha satta aṭṭhāni,</div> </td> </tr> <tr> <td> <div class="G">navā ca dasamāni ca.</div> </td> </tr> </table> </div>
</div>
<div class="q" id="p_4V_1949"> <div class="p"> <table class="singleColumn"> <tr> <td> <div class="pN">1949</div> <div class="G">Sīlaācāradiṭṭhi ca,</div> </td> </tr> <tr> <td> <div class="G">ājīvaṃ catubhāgike;</div> </td> </tr> <tr> <td> <div class="G">Pārājikañca saṃghādi,</div> </td> </tr> <tr> <td> <div class="G">pācitti pāṭidesani.</div> </td> </tr> </table> </div>
</div>
<div class="q" id="p_4V_1950"> <div class="p"> <table class="singleColumn"> <tr> <td> <div class="pN">1950</div> <div class="G">Dukkaṭaṃ pañcabhāgesu,</div> </td> </tr> <tr> <td> <div class="G">sīlācāravipatti ca;</div> </td> </tr> <tr> <td> <div class="G">Akatāya katāya ca,</div> </td> </tr> <tr> <td> <div class="G">chabhāgesu yathāvidhi.</div> </td> </tr> </table> </div>
</div>
<div class="q" id="p_4V_1951"> <div class="p"> <table class="singleColumn"> <tr> <td> <div class="pN">1951</div> <div class="G">Pārājikañca saṃghādi,</div> </td> </tr> <tr> <td> <div class="G">thullaṃ pācittiyena ca;</div> </td> </tr> <tr> <td> <div class="G">Pāṭidesaniyañceva,</div> </td> </tr> <tr> <td> <div class="G">dukkaṭañca dubbhāsitaṃ.</div> </td> </tr> </table> </div>
</div>
<div class="q" id="p_4V_1952"> <div class="p"> <table class="singleColumn"> <tr> <td> <div class="pN">1952</div> <div class="G">Sīlācāravipatti ca,</div> </td> </tr> <tr> <td> <div class="G">Diṭṭhiājīvavipatti;</div> </td> </tr> <tr> <td> <div class="G">Yā ca aṭṭhā katākate,</div> </td> </tr> <tr> <td> <div class="G">Tenetā sīlācāradiṭṭhiyā.</div> </td> </tr> </table> </div>
</div>
<div class="q" id="p_4V_1953"> <div class="p"> <table class="singleColumn"> <tr> <td> <div class="pN">1953</div> <div class="G">Akatāya katāyāpi,</div> </td> </tr> <tr> <td> <div class="G">katākatāyameva ca;</div> </td> </tr> <tr> <td> <div class="G">Evaṃ navavidhā vuttā,</div> </td> </tr> <tr> <td> <div class="G">yathābhūtena ñāyato.</div> </td> </tr> </table> </div>
</div>
<div class="q" id="p_4V_1954"> <div class="p"> <table class="singleColumn"> <tr> <td> <div class="pN">1954</div> <div class="G">Pārājiko vippakatā,</div> </td> </tr> <tr> <td> <div class="G">paccakkhāto tatheva ca;</div> </td> </tr> <tr> <td> <div class="G">Upeti paccādiyati,</div> </td> </tr> <tr> <td> <div class="G">paccādānakathā ca yā.</div> </td> </tr> </table> </div>
</div>
<div class="q" id="p_4V_1955"> <div class="p"> <table class="singleColumn"> <tr> <td> <div class="pN">1955</div> <div class="G">Sīlācāravipatti ca,</div> </td> </tr> <tr> <td> <div class="G">tathā diṭṭhivipattiyā;</div> </td> </tr> <tr> <td> <div class="G">Diṭṭhasutaparisaṅkitaṃ,</div> </td> </tr> <tr> <td> <div class="G">dasadhā taṃ vijānātha.</div> </td> </tr> </table> </div>
</div>
<div class="q" id="p_4V_1956"> <div class="p"> <table class="singleColumn"> <tr> <td> <div class="pN">1956</div> <div class="G">Bhikkhu vipassati bhikkhuṃ,</div> </td> </tr> <tr> <td> <div class="G">añño cārocayāti taṃ;</div> </td> </tr> <tr> <td> <div class="G">Soyeva tassa akkhāti,</div> </td> </tr> <tr> <td> <div class="G">pātimokkhaṃ ṭhapeti so.</div> </td> </tr> </table> </div>
</div>
<div class="q" id="p_4V_1957"> <div class="p"> <table class="singleColumn"> <tr> <td> <div class="pN">1957</div> <div class="G">Vuṭṭhāti antarāyena,</div> </td> </tr> <tr> <td> <div class="G">Rājacoraggudakā ca;</div> </td> </tr> <tr> <td> <div class="G">Manussaamanussā ca,</div> </td> </tr> <tr> <td> <div class="G">Vāḷasarīsapā jīvibrahmaṃ.</div> </td> </tr> </table> </div>
</div>
<div class="q" id="p_4V_1958"> <div class="p"> <table class="singleColumn"> <tr> <td> <div class="pN">1958</div> <div class="G">Dasannamaññatarena,</div> </td> </tr> <tr> <td> <div class="G">tasmiṃ aññataresu vā;</div> </td> </tr> <tr> <td> <div class="G">Dhammikādhammikā ceva,</div> </td> </tr> <tr> <td> <div class="G">yathā maggena jānātha.</div> </td> </tr> </table> </div>
</div>
<div class="q" id="p_4V_1959"> <div class="p"> <table class="singleColumn"> <tr> <td> <div class="pN">1959</div> <div class="G">Kālabhūtatthasaṃhitaṃ,</div> </td> </tr> <tr> <td> <div class="G">labhissāmi bhavissati;</div> </td> </tr> <tr> <td> <div class="G">Kāyavācasikā mettā,</div> </td> </tr> <tr> <td> <div class="G">bāhusaccaṃ ubhayāni.</div> </td> </tr> </table> </div>
</div>
<div class="q" id="p_4V_1960"> <div class="p"> <table class="singleColumn"> <tr> <td> <div class="pN">1960</div> <div class="G">Kālabhūtena saṇhena,</div> </td> </tr> <tr> <td> <div class="G">atthamettena codaye;</div> </td> </tr> <tr> <td> <div class="G">Vippaṭisāradhammena,</div> </td> </tr> <tr> <td> <div class="G">tathā vācā vinodaye.</div> </td> </tr> </table> </div>
</div>
<div class="q" id="p_4V_1961"> <div class="p"> <table class="singleColumn"> <tr> <td> <div class="pN">1961</div> <div class="G">Dhammacodacuditassa,</div> </td> </tr> <tr> <td> <div class="G">vinodeti vippaṭisāro;</div> </td> </tr> <tr> <td> <div class="G">Karuṇā hitānukampi,</div> </td> </tr> <tr> <td> <div class="G">vuṭṭhānapurekkhārato.</div> </td> </tr> </table> </div>
</div>
<div class="q" id="p_4V_1962"> <div class="p"> <table class="singleColumn"> <tr> <td> <div class="pN">1962</div> <div class="G">Codakassa paṭipatti,</div> </td> </tr> <tr> <td> <div class="G">sambuddhena pakāsitā;</div> </td> </tr> <tr> <td> <div class="G">Sacce ceva akuppe ca,</div> </td> </tr> <tr> <td> <div class="G">cuditasseva dhammatāti.</div> </td> </tr> </table> </div>
</div>
<div class="ENDH3" id="p_4V_1963">
<span class="pN">1963</span>Pātimokkhaṭṭhapanakkhandhako niṭṭhito.</div>
</div>
