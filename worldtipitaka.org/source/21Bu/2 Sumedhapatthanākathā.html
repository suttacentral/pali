<div><div class="b"><a href="/">Home</a> » <a href="/tipitaka/21Bu">21Bu Buddhavaṃsapāḷi</a></div><div class="i">2 Sumedhapatthanākathā</div><div class="h">Sumedhapatthanākathā</div><div class="q" id="p_21Bu_84"> <div class="divNumber">1.</div> <div class="p"> <table class="singleColumn"> <tr> <td> <div class="pN">84</div> <div class="G">“Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Amaraṃ nāma nagaraṃ,</div> </td> </tr> <tr> <td> <div class="G">dassaneyyaṃ manoramaṃ.</div> </td> </tr> </table> </div></div><div class="q" id="p_21Bu_85"> <div class="divNumber">2.</div> <div class="p"> <table class="singleColumn"> <tr> <td> <div class="pN">85</div> <div class="G">Dasahi saddehi avivittaṃ,</div> </td> </tr> <tr> <td> <div class="G">Annapānasamāyutaṃ;</div> </td> </tr> <tr> <td> <div class="G">Hatthisaddaṃ assasaddaṃ,</div> </td> </tr> <tr> <td> <div class="G">Bherisaṅkharathāni ca;</div> </td> </tr> <tr> <td> <div class="G">Khādatha pivatha ceva,</div> </td> </tr> <tr> <td> <div class="G">Annapānena ghositaṃ.</div> </td> </tr> </table> </div></div><div class="q" id="p_21Bu_86"> <div class="divNumber">3.</div> <div class="p"> <table class="singleColumn"> <tr> <td> <div class="pN">86</div> <div class="G">Nagaraṃ sabbaṅgasampannaṃ,</div> </td> </tr> <tr> <td> <div class="G">sabbakammamupāgataṃ;</div> </td> </tr> <tr> <td> <div class="G">Sattaratanasampannaṃ,</div> </td> </tr> <tr> <td> <div class="G">nānājanasamākulaṃ;</div> </td> </tr> <tr> <td> <div class="G">Samiddhaṃ devanagaraṃva,</div> </td> </tr> <tr> <td> <div class="G">āvāsaṃ puññakamminaṃ.</div> </td> </tr> </table> </div></div><div class="q" id="p_21Bu_87"> <div class="divNumber">4.</div> <div class="p"> <table class="singleColumn"> <tr> <td> <div class="pN">87</div> <div class="G">Nagare amaravatiyā,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Anekakoṭisannicayo,</div> </td> </tr> <tr> <td> <div class="G">pahūtadhanadhaññavā.</div> </td> </tr> </table> </div></div><div class="q" id="p_21Bu_88"> <div class="divNumber">5.</div> <div class="p"> <table class="singleColumn"> <tr> <td> <div class="pN">88</div> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Lakkhaṇe itihāse ca,</div> </td> </tr> <tr> <td> <div class="G">sadhamme pāramiṃ gato.</div> </td> </tr> </table> </div></div><div class="q" id="p_21Bu_89"> <div class="divNumber">6.</div> <div class="p"> <table class="singleColumn"> <tr> <td> <div class="pN">89</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Dukkho punabbhavo nāma,</div> </td> </tr> <tr> <td> <div class="G">sarīrassa ca bhedanaṃ.</div> </td> </tr> </table> </div></div><div class="q" id="p_21Bu_90"> <div class="divNumber">7.</div> <div class="p"> <table class="singleColumn"> <tr> <td> <div class="pN">90</div> <div class="G">Jātidhammo jarādhammo,</div> </td> </tr> <tr> <td> <div class="G">Byādhidhammo sahaṃ tadā;</div> </td> </tr> <tr> <td> <div class="G">Ajaraṃ amataṃ khemaṃ,</div> </td> </tr> <tr> <td> <div class="G">Pariyesissāmi nibbutiṃ.</div> </td> </tr> </table> </div></div><div class="q" id="p_21Bu_91"> <div class="divNumber">8.</div> <div class="p"> <table class="singleColumn"> <tr> <td> <div class="pN">91</div> <div class="G">Yaṃnūnimaṃ pūtikāyaṃ,</div> </td> </tr> <tr> <td> <div class="G">nānākuṇapapūritaṃ;</div> </td> </tr> <tr> <td> <div class="G">Chaḍḍayitvāna gaccheyyaṃ,</div> </td> </tr> <tr> <td> <div class="G">anapekkho anatthiko.</div> </td> </tr> </table> </div></div><div class="q" id="p_21Bu_92"> <div class="divNumber">9.</div> <div class="p"> <table class="singleColumn"> <tr> <td> <div class="pN">92</div> <div class="G">Atthi hehiti so maggo,</div> </td> </tr> <tr> <td> <div class="G">na so sakkā na hetuye;</div> </td> </tr> <tr> <td> <div class="G">Pariyesissāmi taṃ maggaṃ,</div> </td> </tr> <tr> <td> <div class="G">bhavato parimuttiyā.</div> </td> </tr> </table> </div></div><div class="q" id="p_21Bu_93"> <div class="divNumber">10.</div> <div class="p"> <table class="singleColumn"> <tr> <td> <div class="pN">93</div> <div class="G">Yathāpi dukkhe vijjante,</div> </td> </tr> <tr> <td> <div class="G">sukhaṃ nāmapi vijjati;</div> </td> </tr> <tr> <td> <div class="G">Evaṃ bhave vijjamāne,</div> </td> </tr> <tr> <td> <div class="G">vibhavopi icchitabbako.</div> </td> </tr> </table> </div></div><div class="q" id="p_21Bu_94"> <div class="divNumber">11.</div> <div class="p"> <table class="singleColumn"> <tr> <td> <div class="pN">94</div> <div class="G">Yathāpi uṇhe vijjante,</div> </td> </tr> <tr> <td> <div class="G">aparaṃ vijjati sītalaṃ;</div> </td> </tr> <tr> <td> <div class="G">Evaṃ tividhaggi vijjante,</div> </td> </tr> <tr> <td> <div class="G">nibbānaṃ icchitabbakaṃ.</div> </td> </tr> </table> </div></div><div class="q" id="p_21Bu_95"> <div class="divNumber">12.</div> <div class="p"> <table class="singleColumn"> <tr> <td> <div class="pN">95</div> <div class="G">Yathāpi pāpe vijjante,</div> </td> </tr> <tr> <td> <div class="G">kalyāṇamapi vijjati;</div> </td> </tr> <tr> <td> <div class="G">Evamevaṃ jāti vijjante,</div> </td> </tr> <tr> <td> <div class="G">ajātipicchitabbakaṃ.</div> </td> </tr> </table> </div></div><div class="q" id="p_21Bu_96"> <div class="divNumber">13.</div> <div class="p"> <table class="singleColumn"> <tr> <td> <div class="pN">96</div> <div class="G">Yathā gūthagato puriso,</div> </td> </tr> <tr> <td> <div class="G">taḷākaṃ disvāna pūritaṃ;</div> </td> </tr> <tr> <td> <div class="G">Na gavesati taṃ taḷākaṃ,</div> </td> </tr> <tr> <td> <div class="G">na doso taḷākassa so.</div> </td> </tr> </table> </div></div><div class="q" id="p_21Bu_97"> <div class="divNumber">14.</div> <div class="p"> <table class="singleColumn"> <tr> <td> <div class="pN">97</div> <div class="G">Evaṃ kilesamaladhovaṃ,</div> </td> </tr> <tr> <td> <div class="G">vijjante amatantaḷe;</div> </td> </tr> <tr> <td> <div class="G">Na gavesati taṃ taḷākaṃ,</div> </td> </tr> <tr> <td> <div class="G">na doso amatantaḷe.</div> </td> </tr> </table> </div></div><div class="q" id="p_21Bu_98"> <div class="divNumber">15.</div> <div class="p"> <table class="singleColumn"> <tr> <td> <div class="pN">98</div> <div class="G">Yathā arīhi pariruddho,</div> </td> </tr> <tr> <td> <div class="G">vijjante gamanampathe;</div> </td> </tr> <tr> <td> <div class="G">Na palāyati so puriso,</div> </td> </tr> <tr> <td> <div class="G">na doso añjasassa so.</div> </td> </tr> </table> </div></div><div class="q" id="p_21Bu_99"> <div class="divNumber">16.</div> <div class="p"> <table class="singleColumn"> <tr> <td> <div class="pN">99</div> <div class="G">Evaṃ kilesapariruddho,</div> </td> </tr> <tr> <td> <div class="G">vijjamāne sive pathe;</div> </td> </tr> <tr> <td> <div class="G">Na gavesati taṃ maggaṃ,</div> </td> </tr> <tr> <td> <div class="G">na doso sivamañjase.</div> </td> </tr> </table> </div></div><div class="q" id="p_21Bu_100"> <div class="divNumber">17.</div> <div class="p"> <table class="singleColumn"> <tr> <td> <div class="pN">100</div> <div class="G">Yathāpi byādhito puriso,</div> </td> </tr> <tr> <td> <div class="G">vijjamāne tikicchake;</div> </td> </tr> <tr> <td> <div class="G">Na tikicchāpeti taṃ byādhiṃ,</div> </td> </tr> <tr> <td> <div class="G">na doso so tikicchake.</div> </td> </tr> </table> </div></div><div class="q" id="p_21Bu_101"> <div class="divNumber">18.</div> <div class="p"> <table class="singleColumn"> <tr> <td> <div class="pN">101</div> <div class="G">Evaṃ kilesabyādhīhi,</div> </td> </tr> <tr> <td> <div class="G">Dukkhito paripīḷito;</div> </td> </tr> <tr> <td> <div class="G">Na gavesati taṃ ācariyaṃ,</div> </td> </tr> <tr> <td> <div class="G">Na doso so vināyake.</div> </td> </tr> </table> </div></div><div class="q" id="p_21Bu_102"> <div class="divNumber">19.</div> <div class="p"> <table class="singleColumn"> <tr> <td> <div class="pN">102</div> <div class="G">Yathāpi kuṇapaṃ puriso,</div> </td> </tr> <tr> <td> <div class="G">kaṇṭhe baddhaṃ jigucchiya;</div> </td> </tr> <tr> <td> <div class="G">Mocayitvāna gaccheyya,</div> </td> </tr> <tr> <td> <div class="G">sukhī serī sayaṃvasī.</div> </td> </tr> </table> </div></div><div class="q" id="p_21Bu_103"> <div class="divNumber">20.</div> <div class="p"> <table class="singleColumn"> <tr> <td> <div class="pN">103</div> <div class="G">Tathevimaṃ pūtikāyaṃ,</div> </td> </tr> <tr> <td> <div class="G">nānākuṇapasañcayaṃ;</div> </td> </tr> <tr> <td> <div class="G">Chaḍḍayitvāna gaccheyyaṃ,</div> </td> </tr> <tr> <td> <div class="G">anapekkho anatthiko.</div> </td> </tr> </table> </div></div><div class="q" id="p_21Bu_104"> <div class="divNumber">21.</div> <div class="p"> <table class="singleColumn"> <tr> <td> <div class="pN">104</div> <div class="G">Yathā uccāraṭṭhānamhi,</div> </td> </tr> <tr> <td> <div class="G">karīsaṃ naranāriyo;</div> </td> </tr> <tr> <td> <div class="G">Chaḍḍayitvāna gacchanti,</div> </td> </tr> <tr> <td> <div class="G">anapekkhā anatthikā.</div> </td> </tr> </table> </div></div><div class="q" id="p_21Bu_105"> <div class="divNumber">22.</div> <div class="p"> <table class="singleColumn"> <tr> <td> <div class="pN">105</div> <div class="G">Evamevāhaṃ imaṃ kāyaṃ,</div> </td> </tr> <tr> <td> <div class="G">nānākuṇapapūritaṃ;</div> </td> </tr> <tr> <td> <div class="G">Chaḍḍayitvāna gacchissaṃ,</div> </td> </tr> <tr> <td> <div class="G">vaccaṃ katvā yathā kuṭiṃ.</div> </td> </tr> </table> </div></div><div class="q" id="p_21Bu_106"> <div class="divNumber">23.</div> <div class="p"> <table class="singleColumn"> <tr> <td> <div class="pN">106</div> <div class="G">Yathāpi jajjaraṃ nāvaṃ,</div> </td> </tr> <tr> <td> <div class="G">paluggaṃ udagāhiniṃ;</div> </td> </tr> <tr> <td> <div class="G">Sāmī chaḍḍetvā gacchanti,</div> </td> </tr> <tr> <td> <div class="G">anapekkhā anatthikā.</div> </td> </tr> </table> </div></div><div class="q" id="p_21Bu_107"> <div class="divNumber">24.</div> <div class="p"> <table class="singleColumn"> <tr> <td> <div class="pN">107</div> <div class="G">Evamevāhaṃ imaṃ kāyaṃ,</div> </td> </tr> <tr> <td> <div class="G">navacchiddaṃ dhuvassavaṃ;</div> </td> </tr> <tr> <td> <div class="G">Chaḍḍayitvāna gacchissaṃ,</div> </td> </tr> <tr> <td> <div class="G">jiṇṇanāvaṃva sāmikā.</div> </td> </tr> </table> </div></div><div class="q" id="p_21Bu_108"> <div class="divNumber">25.</div> <div class="p"> <table class="singleColumn"> <tr> <td> <div class="pN">108</div> <div class="G">Yathāpi puriso corehi,</div> </td> </tr> <tr> <td> <div class="G">gacchanto bhaṇḍamādiya;</div> </td> </tr> <tr> <td> <div class="G">Bhaṇḍacchedabhayaṃ disvā,</div> </td> </tr> <tr> <td> <div class="G">chaḍḍayitvāna gacchati.</div> </td> </tr> </table> </div></div><div class="q" id="p_21Bu_109"> <div class="divNumber">26.</div> <div class="p"> <table class="singleColumn"> <tr> <td> <div class="pN">109</div> <div class="G">Evamevaṃ ayaṃ kāyo,</div> </td> </tr> <tr> <td> <div class="G">mahācorasamo viya;</div> </td> </tr> <tr> <td> <div class="G">Pahāyimaṃ gamissāmi,</div> </td> </tr> <tr> <td> <div class="G">kusalacchedanā bhayā’.</div> </td> </tr> </table> </div></div><div class="q" id="p_21Bu_110"> <div class="divNumber">27.</div> <div class="p"> <table class="singleColumn"> <tr> <td> <div class="pN">110</div> <div class="G">Evāhaṃ cintayitvāna,</div> </td> </tr> <tr> <td> <div class="G">nekakoṭisataṃ dhanaṃ;</div> </td> </tr> <tr> <td> <div class="G">Nāthānāthānaṃ datvāna,</div> </td> </tr> <tr> <td> <div class="G">himavantamupāgamiṃ.</div> </td> </tr> </table> </div></div><div class="q" id="p_21Bu_111"> <div class="divNumber">28.</div> <div class="p"> <table class="singleColumn"> <tr> <td> <div class="pN">111</div> <div class="G">Himavantassāvidūre,</div> </td> </tr> <tr> <td> <div class="G">dhammiko nāma pabbato;</div> </td> </tr> <tr> <td> <div class="G">Assamo sukato mayhaṃ,</div> </td> </tr> <tr> <td> <div class="G">paṇṇasālā sumāpitā.</div> </td> </tr> </table> </div></div><div class="q" id="p_21Bu_112"> <div class="divNumber">29.</div> <div class="p"> <table class="singleColumn"> <tr> <td> <div class="pN">112</div> <div class="G">Caṅkamaṃ tattha māpesiṃ,</div> </td> </tr> <tr> <td> <div class="G">pañcadosavivajjitaṃ;</div> </td> </tr> <tr> <td> <div class="G">Aṭṭhaguṇasamupetaṃ,</div> </td> </tr> <tr> <td> <div class="G">abhiññābalamāhariṃ.</div> </td> </tr> </table> </div></div><div class="q" id="p_21Bu_113"> <div class="divNumber">30.</div> <div class="p"> <table class="singleColumn"> <tr> <td> <div class="pN">113</div> <div class="G">Sāṭakaṃ pajahiṃ tattha,</div> </td> </tr> <tr> <td> <div class="G">navadosamupāgataṃ;</div> </td> </tr> <tr> <td> <div class="G">Vākacīraṃ nivāsesiṃ,</div> </td> </tr> <tr> <td> <div class="G">dvādasaguṇamupāgataṃ.</div> </td> </tr> </table> </div></div><div class="q" id="p_21Bu_114"> <div class="divNumber">31.</div> <div class="p"> <table class="singleColumn"> <tr> <td> <div class="pN">114</div> <div class="G">Aṭṭhadosasamākiṇṇaṃ,</div> </td> </tr> <tr> <td> <div class="G">pajahiṃ paṇṇasālakaṃ;</div> </td> </tr> <tr> <td> <div class="G">Upāgamiṃ rukkhamūlaṃ,</div> </td> </tr> <tr> <td> <div class="G">guṇe dasahupāgataṃ.</div> </td> </tr> </table> </div></div><div class="q" id="p_21Bu_115"> <div class="divNumber">32.</div> <div class="p"> <table class="singleColumn"> <tr> <td> <div class="pN">115</div> <div class="G">Vāpitaṃ ropitaṃ dhaññaṃ,</div> </td> </tr> <tr> <td> <div class="G">pajahiṃ niravasesato;</div> </td> </tr> <tr> <td> <div class="G">Anekaguṇasampannaṃ,</div> </td> </tr> <tr> <td> <div class="G">pavattaphalamādiyiṃ.</div> </td> </tr> </table> </div></div><div class="q" id="p_21Bu_116"> <div class="divNumber">33.</div> <div class="p"> <table class="singleColumn"> <tr> <td> <div class="pN">116</div> <div class="G">Tatthappadhānaṃ padahiṃ,</div> </td> </tr> <tr> <td> <div class="G">nisajjaṭṭhānacaṅkame;</div> </td> </tr> <tr> <td> <div class="G">Abbhantaramhi sattāhe,</div> </td> </tr> <tr> <td> <div class="G">abhiññābalapāpuṇiṃ.</div> </td> </tr> </table> </div></div><div class="q" id="p_21Bu_117"> <div class="divNumber">34.</div> <div class="p"> <table class="singleColumn"> <tr> <td> <div class="pN">117</div> <div class="G">Evaṃ me siddhippattassa,</div> </td> </tr> <tr> <td> <div class="G">vasībhūtassa sāsane;</div> </td> </tr> <tr> <td> <div class="G">Dīpaṅkaro nāma jino,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div></div><div class="q" id="p_21Bu_118"> <div class="divNumber">35.</div> <div class="p"> <table class="singleColumn"> <tr> <td> <div class="pN">118</div> <div class="G">Uppajjante ca jāyante,</div> </td> </tr> <tr> <td> <div class="G">bujjhante dhammadesane;</div> </td> </tr> <tr> <td> <div class="G">Caturo nimitte nāddasaṃ,</div> </td> </tr> <tr> <td> <div class="G">jhānaratisamappito.</div> </td> </tr> </table> </div></div><div class="q" id="p_21Bu_119"> <div class="divNumber">36.</div> <div class="p"> <table class="singleColumn"> <tr> <td> <div class="pN">119</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div></div><div class="q" id="p_21Bu_120"> <div class="divNumber">37.</div> <div class="p"> <table class="singleColumn"> <tr> <td> <div class="pN">120</div> <div class="G">Ahaṃ tena samayena,</div> </td> </tr> <tr> <td> <div class="G">nikkhamitvā sakassamā;</div> </td> </tr> <tr> <td> <div class="G">Dhunanto vākacīrāni,</div> </td> </tr> <tr> <td> <div class="G">gacchāmi ambare tadā.</div> </td> </tr> </table> </div></div><div class="q" id="p_21Bu_121"> <div class="divNumber">38.</div> <div class="p"> <table class="singleColumn"> <tr> <td> <div class="pN">121</div> <div class="G">Vedajātaṃ janaṃ disvā,</div> </td> </tr> <tr> <td> <div class="G">tuṭṭhahaṭṭhaṃ pamoditaṃ;</div> </td> </tr> <tr> <td> <div class="G">Orohitvāna gaganā,</div> </td> </tr> <tr> <td> <div class="G">manusse pucchi tāvade.</div> </td> </tr> </table> </div></div><div class="q" id="p_21Bu_122"> <div class="divNumber">39.</div> <div class="p"> <table class="singleColumn"> <tr> <td> <div class="pN">122</div> <div class="G">‘Tuṭṭhahaṭṭho pamudito,</div> </td> </tr> <tr> <td> <div class="G">vedajāto mahājano;</div> </td> </tr> <tr> <td> <div class="G">Kassa sodhīyati maggo,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div></div><div class="q" id="p_21Bu_123"> <div class="divNumber">40.</div> <div class="p"> <table class="singleColumn"> <tr> <td> <div class="pN">123</div> <div class="G">Te me puṭṭhā viyākaṃsu,</div> </td> </tr> <tr> <td> <div class="G">‘buddho loke anuttaro;</div> </td> </tr> <tr> <td> <div class="G">Dīpaṅkaro nāma jino,</div> </td> </tr> <tr> <td> <div class="G">uppajji lokanāyako;</div> </td> </tr> <tr> <td> <div class="G">Tassa sodhīyati maggo,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div></div><div class="q" id="p_21Bu_124"> <div class="divNumber">41.</div> <div class="p"> <table class="singleColumn"> <tr> <td> <div class="pN">124</div> <div class="G">Buddhotivacanaṃ sutvāna,</div> </td> </tr> <tr> <td> <div class="G">pīti uppajji tāvade;</div> </td> </tr> <tr> <td> <div class="G">Buddho buddhoti kathayanto,</div> </td> </tr> <tr> <td> <div class="G">somanassaṃ pavedayiṃ.</div> </td> </tr> </table> </div></div><div class="q" id="p_21Bu_125"> <div class="divNumber">42.</div> <div class="p"> <table class="singleColumn"> <tr> <td> <div class="pN">125</div> <div class="G">Tattha ṭhatvā vicintesiṃ,</div> </td> </tr> <tr> <td> <div class="G">tuṭṭho saṃviggamānaso;</div> </td> </tr> <tr> <td> <div class="G">‘Idha bījāni ropissaṃ,</div> </td> </tr> <tr> <td> <div class="G">khaṇo ve mā upaccagā’.</div> </td> </tr> </table> </div></div><div class="q" id="p_21Bu_126"> <div class="divNumber">43.</div> <div class="p"> <table class="singleColumn"> <tr> <td> <div class="pN">126</div> <div class="G">‘Yadi buddhassa sodhetha,</div> </td> </tr> <tr> <td> <div class="G">ekokāsaṃ dadātha me;</div> </td> </tr> <tr> <td> <div class="G">Ahampi sodhayissāmi,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div></div><div class="q" id="p_21Bu_127"> <div class="divNumber">44.</div> <div class="p"> <table class="singleColumn"> <tr> <td> <div class="pN">127</div> <div class="G">Adaṃsu te mamokāsaṃ,</div> </td> </tr> <tr> <td> <div class="G">sodhetuṃ añjasaṃ tadā;</div> </td> </tr> <tr> <td> <div class="G">Buddho buddhoti cintento,</div> </td> </tr> <tr> <td> <div class="G">maggaṃ sodhemahaṃ tadā.</div> </td> </tr> </table> </div></div><div class="q" id="p_21Bu_128"> <div class="divNumber">45.</div> <div class="p"> <table class="singleColumn"> <tr> <td> <div class="pN">128</div> <div class="G">Aniṭṭhite mamokāse,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Catūhi satasahassehi,</div> </td> </tr> <tr> <td> <div class="G">chaḷabhiññehi tādihi;</div> </td> </tr> <tr> <td> <div class="G">Khīṇāsavehi vimalehi,</div> </td> </tr> <tr> <td> <div class="G">paṭipajji añjasaṃ jino.</div> </td> </tr> </table> </div></div><div class="q" id="p_21Bu_129"> <div class="divNumber">46.</div> <div class="p"> <table class="singleColumn"> <tr> <td> <div class="pN">129</div> <div class="G">Paccuggamanā vattanti,</div> </td> </tr> <tr> <td> <div class="G">vajjanti bheriyo bahū;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">sādhukāraṃ pavattayuṃ.</div> </td> </tr> </table> </div></div><div class="q" id="p_21Bu_130"> <div class="divNumber">47.</div> <div class="p"> <table class="singleColumn"> <tr> <td> <div class="pN">130</div> <div class="G">Devā manusse passanti,</div> </td> </tr> <tr> <td> <div class="G">manussāpi ca devatā;</div> </td> </tr> <tr> <td> <div class="G">Ubhopi te pañjalikā,</div> </td> </tr> <tr> <td> <div class="G">anuyanti tathāgataṃ.</div> </td> </tr> </table> </div></div><div class="q" id="p_21Bu_131"> <div class="divNumber">48.</div> <div class="p"> <table class="singleColumn"> <tr> <td> <div class="pN">131</div> <div class="G">Devā dibbehi turiyehi,</div> </td> </tr> <tr> <td> <div class="G">manussā mānusehi ca;</div> </td> </tr> <tr> <td> <div class="G">Ubhopi te vajjayantā,</div> </td> </tr> <tr> <td> <div class="G">anuyanti tathāgataṃ.</div> </td> </tr> </table> </div></div><div class="q" id="p_21Bu_132"> <div class="divNumber">49.</div> <div class="p"> <table class="singleColumn"> <tr> <td> <div class="pN">132</div> <div class="G">Dibbaṃ mandāravaṃ pupphaṃ,</div> </td> </tr> <tr> <td> <div class="G">padumaṃ pārichattakaṃ;</div> </td> </tr> <tr> <td> <div class="G">Disodisaṃ okiranti,</div> </td> </tr> <tr> <td> <div class="G">ākāsanabhagatā marū.</div> </td> </tr> </table> </div></div><div class="q" id="p_21Bu_133"> <div class="divNumber">50.</div> <div class="p"> <table class="singleColumn"> <tr> <td> <div class="pN">133</div> <div class="G">Dibbaṃ candanacuṇṇañca,</div> </td> </tr> <tr> <td> <div class="G">varagandhañca kevalaṃ;</div> </td> </tr> <tr> <td> <div class="G">Disodisaṃ okiranti,</div> </td> </tr> <tr> <td> <div class="G">ākāsanabhagatā marū.</div> </td> </tr> </table> </div></div><div class="q" id="p_21Bu_134"> <div class="divNumber">51.</div> <div class="p"> <table class="singleColumn"> <tr> <td> <div class="pN">134</div> <div class="G">Campakaṃ saralaṃ nīpaṃ,</div> </td> </tr> <tr> <td> <div class="G">nāgapunnāgaketakaṃ;</div> </td> </tr> <tr> <td> <div class="G">Disodisaṃ ukkhipanti,</div> </td> </tr> <tr> <td> <div class="G">bhūmitalagatā narā.</div> </td> </tr> </table> </div></div><div class="q" id="p_21Bu_135"> <div class="divNumber">52.</div> <div class="p"> <table class="singleColumn"> <tr> <td> <div class="pN">135</div> <div class="G">Kese muñcitvāhaṃ tattha,</div> </td> </tr> <tr> <td> <div class="G">vākacīrañca cammakaṃ;</div> </td> </tr> <tr> <td> <div class="G">Kalale pattharitvāna,</div> </td> </tr> <tr> <td> <div class="G">avakujjo nipajjahaṃ.</div> </td> </tr> </table> </div></div><div class="q" id="p_21Bu_136"> <div class="divNumber">53.</div> <div class="p"> <table class="singleColumn"> <tr> <td> <div class="pN">136</div> <div class="G">‘Akkamitvāna maṃ buddho,</div> </td> </tr> <tr> <td> <div class="G">saha sissehi gacchatu;</div> </td> </tr> <tr> <td> <div class="G">Mā naṃ kalale akkamittha,</div> </td> </tr> <tr> <td> <div class="G">hitāya me bhavissati’.</div> </td> </tr> </table> </div></div><div class="q" id="p_21Bu_137"> <div class="divNumber">54.</div> <div class="p"> <table class="singleColumn"> <tr> <td> <div class="pN">137</div> <div class="G">Pathaviyaṃ nipannassa,</div> </td> </tr> <tr> <td> <div class="G">evaṃ me āsi cetaso;</div> </td> </tr> <tr> <td> <div class="G">‘Icchamāno ahaṃ ajja,</div> </td> </tr> <tr> <td> <div class="G">kilese jhāpaye mama.</div> </td> </tr> </table> </div></div><div class="q" id="p_21Bu_138"> <div class="divNumber">55.</div> <div class="p"> <table class="singleColumn"> <tr> <td> <div class="pN">138</div> <div class="G">Kiṃ me aññātavesena,</div> </td> </tr> <tr> <td> <div class="G">dhammaṃ sacchikatenidha;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">buddho hessaṃ sadevake.</div> </td> </tr> </table> </div></div><div class="q" id="p_21Bu_139"> <div class="divNumber">56.</div> <div class="p"> <table class="singleColumn"> <tr> <td> <div class="pN">139</div> <div class="G">Kiṃ me ekena tiṇṇena,</div> </td> </tr> <tr> <td> <div class="G">purisena thāmadassinā;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">santāressaṃ sadevakaṃ.</div> </td> </tr> </table> </div></div><div class="q" id="p_21Bu_140"> <div class="divNumber">57.</div> <div class="p"> <table class="singleColumn"> <tr> <td> <div class="pN">140</div> <div class="G">Iminā me adhikārena,</div> </td> </tr> <tr> <td> <div class="G">katena purisuttame;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">tāremi janataṃ bahuṃ.</div> </td> </tr> </table> </div></div><div class="q" id="p_21Bu_141"> <div class="divNumber">58.</div> <div class="p"> <table class="singleColumn"> <tr> <td> <div class="pN">141</div> <div class="G">Saṃsārasotaṃ chinditvā,</div> </td> </tr> <tr> <td> <div class="G">viddhaṃsetvā tayo bhave;</div> </td> </tr> <tr> <td> <div class="G">Dhammanāvaṃ samāruyha,</div> </td> </tr> <tr> <td> <div class="G">santāressaṃ sadevakaṃ.</div> </td> </tr> </table> </div></div><div class="q" id="p_21Bu_142"> <div class="divNumber">59.</div> <div class="p"> <table class="singleColumn"> <tr> <td> <div class="pN">142</div> <div class="G">Manussattaṃ liṅgasampatti,</div> </td> </tr> <tr> <td> <div class="G">hetu satthāradassanaṃ;</div> </td> </tr> <tr> <td> <div class="G">Pabbajjā guṇasampatti,</div> </td> </tr> <tr> <td> <div class="G">adhikāro ca chandatā;</div> </td> </tr> <tr> <td> <div class="G">Aṭṭhadhammasamodhānā,</div> </td> </tr> <tr> <td> <div class="G">abhinīhāro samijjhati’.</div> </td> </tr> </table> </div></div><div class="q" id="p_21Bu_143"> <div class="divNumber">60.</div> <div class="p"> <table class="singleColumn"> <tr> <td> <div class="pN">143</div> <div class="G">Dīpaṅkaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Ussīsake maṃ ṭhatvāna,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div></div><div class="q" id="p_21Bu_144"> <div class="divNumber">61.</div> <div class="p"> <table class="singleColumn"> <tr> <td> <div class="pN">144</div> <div class="G">‘Passatha imaṃ tāpasaṃ,</div> </td> </tr> <tr> <td> <div class="G">jaṭilaṃ uggatāpanaṃ;</div> </td> </tr> <tr> <td> <div class="G">Aparimeyyito kappe,</div> </td> </tr> <tr> <td> <div class="G">buddho loke bhavissati.</div> </td> </tr> </table> </div></div><div class="q" id="p_21Bu_145"> <div class="divNumber">62.</div> <div class="p"> <table class="singleColumn"> <tr> <td> <div class="pN">145</div> <div class="G">Ahu kapilavhayā rammā,</div> </td> </tr> <tr> <td> <div class="G">nikkhamitvā tathāgato;</div> </td> </tr> <tr> <td> <div class="G">Padhānaṃ padahitvāna,</div> </td> </tr> <tr> <td> <div class="G">katvā dukkarakārikaṃ.</div> </td> </tr> </table> </div></div><div class="q" id="p_21Bu_146"> <div class="divNumber">63.</div> <div class="p"> <table class="singleColumn"> <tr> <td> <div class="pN">146</div> <div class="G">Ajapālarukkhamūlasmiṃ,</div> </td> </tr> <tr> <td> <div class="G">nisīditvā tathāgato;</div> </td> </tr> <tr> <td> <div class="G">Tattha pāyāsaṃ paggayha,</div> </td> </tr> <tr> <td> <div class="G">nerañjaramupehiti.</div> </td> </tr> </table> </div></div><div class="q" id="p_21Bu_147"> <div class="divNumber">64.</div> <div class="p"> <table class="singleColumn"> <tr> <td> <div class="pN">147</div> <div class="G">Nerañjarāya tīramhi,</div> </td> </tr> <tr> <td> <div class="G">pāyāsaṃ ada so jino;</div> </td> </tr> <tr> <td> <div class="G">Paṭiyattavaramaggena,</div> </td> </tr> <tr> <td> <div class="G">bodhimūlamupehiti.</div> </td> </tr> </table> </div></div><div class="q" id="p_21Bu_148"> <div class="divNumber">65.</div> <div class="p"> <table class="singleColumn"> <tr> <td> <div class="pN">148</div> <div class="G">Tato padakkhiṇaṃ katvā,</div> </td> </tr> <tr> <td> <div class="G">bodhimaṇḍaṃ anuttaro;</div> </td> </tr> <tr> <td> <div class="G">Assattharukkhamūlamhi,</div> </td> </tr> <tr> <td> <div class="G">bujjhissati mahāyaso.</div> </td> </tr> </table> </div></div><div class="q" id="p_21Bu_149"> <div class="divNumber">66.</div> <div class="p"> <table class="singleColumn"> <tr> <td> <div class="pN">149</div> <div class="G">Imassa janikā mātā,</div> </td> </tr> <tr> <td> <div class="G">māyā nāma bhavissati;</div> </td> </tr> <tr> <td> <div class="G">Pitā suddhodano nāma,</div> </td> </tr> <tr> <td> <div class="G">ayaṃ hessati gotamo.</div> </td> </tr> </table> </div></div><div class="q" id="p_21Bu_150"> <div class="divNumber">67.</div> <div class="p"> <table class="singleColumn"> <tr> <td> <div class="pN">150</div> <div class="G">Anāsavā vītarāgā,</div> </td> </tr> <tr> <td> <div class="G">santacittā samāhitā;</div> </td> </tr> <tr> <td> <div class="G">Kolito upatisso ca,</div> </td> </tr> <tr> <td> <div class="G">aggā hessanti sāvakā;</div> </td> </tr> <tr> <td> <div class="G">Ānando nāmupaṭṭhāko,</div> </td> </tr> <tr> <td> <div class="G">upaṭṭhissatimaṃ jinaṃ.</div> </td> </tr> </table> </div></div><div class="q" id="p_21Bu_151"> <div class="divNumber">68.</div> <div class="p"> <table class="singleColumn"> <tr> <td> <div class="pN">151</div> <div class="G">Khemā uppalavaṇṇā ca,</div> </td> </tr> <tr> <td> <div class="G">aggā hessanti sāvikā;</div> </td> </tr> <tr> <td> <div class="G">Anāsavā vītarāgā,</div> </td> </tr> <tr> <td> <div class="G">santacittā samāhitā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">assatthoti pavuccati.</div> </td> </tr> </table> </div></div><div class="q" id="p_21Bu_152"> <div class="divNumber">69.</div> <div class="p"> <table class="singleColumn"> <tr> <td> <div class="pN">152</div> <div class="G">Citto ca hatthāḷavako,</div> </td> </tr> <tr> <td> <div class="G">aggā hessantupaṭṭhakā;</div> </td> </tr> <tr> <td> <div class="G">Uttarā nandamātā ca,</div> </td> </tr> <tr> <td> <div class="G">aggā hessantupaṭṭhikā’.</div> </td> </tr> </table> </div></div><div class="q" id="p_21Bu_153"> <div class="divNumber">70.</div> <div class="p"> <table class="singleColumn"> <tr> <td> <div class="pN">153</div> <div class="G">Idaṃ sutvāna vacanaṃ,</div> </td> </tr> <tr> <td> <div class="G">asamassa mahesino;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">buddhabījaṃ kira ayaṃ.</div> </td> </tr> </table> </div></div><div class="q" id="p_21Bu_154"> <div class="divNumber">71.</div> <div class="p"> <table class="singleColumn"> <tr> <td> <div class="pN">154</div> <div class="G">Ukkuṭṭhisaddā vattanti,</div> </td> </tr> <tr> <td> <div class="G">apphoṭenti hasanti ca;</div> </td> </tr> <tr> <td> <div class="G">Katañjalī namassanti,</div> </td> </tr> <tr> <td> <div class="G">dasasahassī sadevakā.</div> </td> </tr> </table> </div></div><div class="q" id="p_21Bu_155"> <div class="divNumber">72.</div> <div class="p"> <table class="singleColumn"> <tr> <td> <div class="pN">155</div> <div class="G">‘Yadimassa lokanāthassa,</div> </td> </tr> <tr> <td> <div class="G">virajjhissāma sāsanaṃ;</div> </td> </tr> <tr> <td> <div class="G">Anāgatamhi addhāne,</div> </td> </tr> <tr> <td> <div class="G">hessāma sammukhā imaṃ.</div> </td> </tr> </table> </div></div><div class="q" id="p_21Bu_156"> <div class="divNumber">73.</div> <div class="p"> <table class="singleColumn"> <tr> <td> <div class="pN">156</div> <div class="G">Yathā manussā nadiṃ tarantā,</div> </td> </tr> <tr> <td> <div class="G">Paṭititthaṃ virajjhiya;</div> </td> </tr> <tr> <td> <div class="G">Heṭṭhātitthe gahetvāna,</div> </td> </tr> <tr> <td> <div class="G">Uttaranti mahānadiṃ.</div> </td> </tr> </table> </div></div><div class="q" id="p_21Bu_157"> <div class="divNumber">74.</div> <div class="p"> <table class="singleColumn"> <tr> <td> <div class="pN">157</div> <div class="G">Evamevaṃ mayaṃ sabbe,</div> </td> </tr> <tr> <td> <div class="G">yadi muñcāmimaṃ jinaṃ;</div> </td> </tr> <tr> <td> <div class="G">Anāgatamhi addhāne,</div> </td> </tr> <tr> <td> <div class="G">hessāma sammukhā imaṃ’.</div> </td> </tr> </table> </div></div><div class="q" id="p_21Bu_158"> <div class="divNumber">75.</div> <div class="p"> <table class="singleColumn"> <tr> <td> <div class="pN">158</div> <div class="G">Dīpaṅkaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mama kammaṃ pakittetvā,</div> </td> </tr> <tr> <td> <div class="G">dakkhiṇaṃ pādamuddhari.</div> </td> </tr> </table> </div></div><div class="q" id="p_21Bu_159"> <div class="divNumber">76.</div> <div class="p"> <table class="singleColumn"> <tr> <td> <div class="pN">159</div> <div class="G">Ye tatthāsuṃ jinaputtā,</div> </td> </tr> <tr> <td> <div class="G">Padakkhiṇamakaṃsu maṃ;</div> </td> </tr> <tr> <td> <div class="G">Devā manussā asurā ca,</div> </td> </tr> <tr> <td> <div class="G">Abhivādetvāna pakkamuṃ.</div> </td> </tr> </table> </div></div><div class="q" id="p_21Bu_160"> <div class="divNumber">77.</div> <div class="p"> <table class="singleColumn"> <tr> <td> <div class="pN">160</div> <div class="G">Dassanaṃ me atikkante,</div> </td> </tr> <tr> <td> <div class="G">sasaṃghe lokanāyake;</div> </td> </tr> <tr> <td> <div class="G">Sayanā vuṭṭhahitvāna,</div> </td> </tr> <tr> <td> <div class="G">pallaṅkaṃ ābhujiṃ tadā.</div> </td> </tr> </table> </div></div><div class="q" id="p_21Bu_161"> <div class="divNumber">78.</div> <div class="p"> <table class="singleColumn"> <tr> <td> <div class="pN">161</div> <div class="G">Sukhena sukhito homi,</div> </td> </tr> <tr> <td> <div class="G">pāmojjena pamodito;</div> </td> </tr> <tr> <td> <div class="G">Pītiyā ca abhissanno,</div> </td> </tr> <tr> <td> <div class="G">pallaṅkaṃ ābhujiṃ tadā.</div> </td> </tr> </table> </div></div><div class="q" id="p_21Bu_162"> <div class="divNumber">79.</div> <div class="p"> <table class="singleColumn"> <tr> <td> <div class="pN">162</div> <div class="G">Pallaṅkena nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Vasībhūto ahaṃ jhāne,</div> </td> </tr> <tr> <td> <div class="G">abhiññāsu pāramiṅgato.</div> </td> </tr> </table> </div></div><div class="q" id="p_21Bu_163"> <div class="divNumber">80.</div> <div class="p"> <table class="singleColumn"> <tr> <td> <div class="pN">163</div> <div class="G">Sahassiyamhi lokamhi,</div> </td> </tr> <tr> <td> <div class="G">isayo natthi me samā;</div> </td> </tr> <tr> <td> <div class="G">Asamo iddhidhammesu,</div> </td> </tr> <tr> <td> <div class="G">alabhiṃ īdisaṃ sukhaṃ’.</div> </td> </tr> </table> </div></div><div class="q" id="p_21Bu_164"> <div class="divNumber">81.</div> <div class="p"> <table class="singleColumn"> <tr> <td> <div class="pN">164</div> <div class="G">Pallaṅkābhujane mayhaṃ,</div> </td> </tr> <tr> <td> <div class="G">dasasahassādhivāsino;</div> </td> </tr> <tr> <td> <div class="G">Mahānādaṃ pavattesuṃ,</div> </td> </tr> <tr> <td> <div class="G">‘dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_165"> <div class="divNumber">82.</div> <div class="p"> <table class="singleColumn"> <tr> <td> <div class="pN">165</div> <div class="G">Yā pubbe bodhisattānaṃ,</div> </td> </tr> <tr> <td> <div class="G">pallaṅkavaramābhuje;</div> </td> </tr> <tr> <td> <div class="G">Nimittāni padissanti,</div> </td> </tr> <tr> <td> <div class="G">tāni ajja padissare.</div> </td> </tr> </table> </div></div><div class="q" id="p_21Bu_166"> <div class="divNumber">83.</div> <div class="p"> <table class="singleColumn"> <tr> <td> <div class="pN">166</div> <div class="G">Sītaṃ byapagataṃ hoti,</div> </td> </tr> <tr> <td> <div class="G">uṇhañca upasammati;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_167"> <div class="divNumber">84.</div> <div class="p"> <table class="singleColumn"> <tr> <td> <div class="pN">167</div> <div class="G">Dasasahassī lokadhātū,</div> </td> </tr> <tr> <td> <div class="G">nissaddā honti nirākulā;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_168"> <div class="divNumber">85.</div> <div class="p"> <table class="singleColumn"> <tr> <td> <div class="pN">168</div> <div class="G">Mahāvātā na vāyanti,</div> </td> </tr> <tr> <td> <div class="G">na sandanti savantiyo;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_169"> <div class="divNumber">86.</div> <div class="p"> <table class="singleColumn"> <tr> <td> <div class="pN">169</div> <div class="G">Thalajā dakajā pupphā,</div> </td> </tr> <tr> <td> <div class="G">sabbe pupphanti tāvade;</div> </td> </tr> <tr> <td> <div class="G">Tepajja pupphitā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_170"> <div class="divNumber">87.</div> <div class="p"> <table class="singleColumn"> <tr> <td> <div class="pN">170</div> <div class="G">Latā vā yadi vā rukkhā,</div> </td> </tr> <tr> <td> <div class="G">phalabhārā honti tāvade;</div> </td> </tr> <tr> <td> <div class="G">Tepajja phalitā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_171"> <div class="divNumber">88.</div> <div class="p"> <table class="singleColumn"> <tr> <td> <div class="pN">171</div> <div class="G">Ākāsaṭṭhā ca bhūmaṭṭhā,</div> </td> </tr> <tr> <td> <div class="G">ratanā jotanti tāvade;</div> </td> </tr> <tr> <td> <div class="G">Tepajja ratanā jotanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_172"> <div class="divNumber">89.</div> <div class="p"> <table class="singleColumn"> <tr> <td> <div class="pN">172</div> <div class="G">Mānussakā ca dibbā ca,</div> </td> </tr> <tr> <td> <div class="G">turiyā vajjanti tāvade;</div> </td> </tr> <tr> <td> <div class="G">Tepajjubho abhiravanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_173"> <div class="divNumber">90.</div> <div class="p"> <table class="singleColumn"> <tr> <td> <div class="pN">173</div> <div class="G">Vicitrapupphā gaganā,</div> </td> </tr> <tr> <td> <div class="G">abhivassanti tāvade;</div> </td> </tr> <tr> <td> <div class="G">Tepi ajja pavassanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_174"> <div class="divNumber">91.</div> <div class="p"> <table class="singleColumn"> <tr> <td> <div class="pN">174</div> <div class="G">Mahāsamuddo ābhujati,</div> </td> </tr> <tr> <td> <div class="G">dasasahassī pakampati;</div> </td> </tr> <tr> <td> <div class="G">Tepajjubho abhiravanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_175"> <div class="divNumber">92.</div> <div class="p"> <table class="singleColumn"> <tr> <td> <div class="pN">175</div> <div class="G">Nirayepi dasasahasse,</div> </td> </tr> <tr> <td> <div class="G">aggī nibbanti tāvade;</div> </td> </tr> <tr> <td> <div class="G">Tepajja nibbutā aggī,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_176"> <div class="divNumber">93.</div> <div class="p"> <table class="singleColumn"> <tr> <td> <div class="pN">176</div> <div class="G">Vimalo hoti sūriyo,</div> </td> </tr> <tr> <td> <div class="G">sabbā dissanti tārakā;</div> </td> </tr> <tr> <td> <div class="G">Tepi ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_177"> <div class="divNumber">94.</div> <div class="p"> <table class="singleColumn"> <tr> <td> <div class="pN">177</div> <div class="G">Anovaṭṭhena udakaṃ,</div> </td> </tr> <tr> <td> <div class="G">mahiyā ubbhijji tāvade;</div> </td> </tr> <tr> <td> <div class="G">Tampajjubbhijjate mahiyā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_178"> <div class="divNumber">95.</div> <div class="p"> <table class="singleColumn"> <tr> <td> <div class="pN">178</div> <div class="G">Tārāgaṇā virocanti,</div> </td> </tr> <tr> <td> <div class="G">nakkhattā gaganamaṇḍale;</div> </td> </tr> <tr> <td> <div class="G">Visākhā candimāyuttā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_179"> <div class="divNumber">96.</div> <div class="p"> <table class="singleColumn"> <tr> <td> <div class="pN">179</div> <div class="G">Bilāsayā darīsayā,</div> </td> </tr> <tr> <td> <div class="G">nikkhamanti sakāsayā;</div> </td> </tr> <tr> <td> <div class="G">Tepajja āsayā chuddhā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_180"> <div class="divNumber">97.</div> <div class="p"> <table class="singleColumn"> <tr> <td> <div class="pN">180</div> <div class="G">Na honti aratī sattānaṃ,</div> </td> </tr> <tr> <td> <div class="G">santuṭṭhā honti tāvade;</div> </td> </tr> <tr> <td> <div class="G">Tepajja sabbe santuṭṭhā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_181"> <div class="divNumber">98.</div> <div class="p"> <table class="singleColumn"> <tr> <td> <div class="pN">181</div> <div class="G">Rogā tadupasammanti,</div> </td> </tr> <tr> <td> <div class="G">jighacchā ca vinassati;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_182"> <div class="divNumber">99.</div> <div class="p"> <table class="singleColumn"> <tr> <td> <div class="pN">182</div> <div class="G">Rāgo tadā tanu hoti,</div> </td> </tr> <tr> <td> <div class="G">doso moho vinassati;</div> </td> </tr> <tr> <td> <div class="G">Tepajja vigatā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_183"> <div class="divNumber">100.</div> <div class="p"> <table class="singleColumn"> <tr> <td> <div class="pN">183</div> <div class="G">Bhayaṃ tadā na bhavati,</div> </td> </tr> <tr> <td> <div class="G">ajjapetaṃ padissati;</div> </td> </tr> <tr> <td> <div class="G">Tena liṅgena jānāma,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_184"> <div class="divNumber">101.</div> <div class="p"> <table class="singleColumn"> <tr> <td> <div class="pN">184</div> <div class="G">Rajonuddhaṃsati uddhaṃ,</div> </td> </tr> <tr> <td> <div class="G">ajjapetaṃ padissati;</div> </td> </tr> <tr> <td> <div class="G">Tena liṅgena jānāma,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_185"> <div class="divNumber">102.</div> <div class="p"> <table class="singleColumn"> <tr> <td> <div class="pN">185</div> <div class="G">Aniṭṭhagandho pakkamati,</div> </td> </tr> <tr> <td> <div class="G">dibbagandho pavāyati;</div> </td> </tr> <tr> <td> <div class="G">Sopajja vāyati gandho,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_186"> <div class="divNumber">103.</div> <div class="p"> <table class="singleColumn"> <tr> <td> <div class="pN">186</div> <div class="G">Sabbe devā padissanti,</div> </td> </tr> <tr> <td> <div class="G">ṭhapayitvā arūpino;</div> </td> </tr> <tr> <td> <div class="G">Tepajja sabbe dissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_187"> <div class="divNumber">104.</div> <div class="p"> <table class="singleColumn"> <tr> <td> <div class="pN">187</div> <div class="G">Yāvatā nirayā nāma,</div> </td> </tr> <tr> <td> <div class="G">sabbe dissanti tāvade;</div> </td> </tr> <tr> <td> <div class="G">Tepajja sabbe dissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_188"> <div class="divNumber">105.</div> <div class="p"> <table class="singleColumn"> <tr> <td> <div class="pN">188</div> <div class="G">Kuṭṭā kavāṭā selā ca,</div> </td> </tr> <tr> <td> <div class="G">na hontāvaraṇā tadā;</div> </td> </tr> <tr> <td> <div class="G">Ākāsabhūtā tepajja,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_189"> <div class="divNumber">106.</div> <div class="p"> <table class="singleColumn"> <tr> <td> <div class="pN">189</div> <div class="G">Cutī ca upapatti ca,</div> </td> </tr> <tr> <td> <div class="G">khaṇe tasmiṃ na vijjati;</div> </td> </tr> <tr> <td> <div class="G">Tānipajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div></div><div class="q" id="p_21Bu_190"> <div class="divNumber">107.</div> <div class="p"> <table class="singleColumn"> <tr> <td> <div class="pN">190</div> <div class="G">Daḷhaṃ paggaṇha vīriyaṃ,</div> </td> </tr> <tr> <td> <div class="G">mā nivatta abhikkama;</div> </td> </tr> <tr> <td> <div class="G">Mayampetaṃ vijānāma,</div> </td> </tr> <tr> <td> <div class="G">dhuvaṃ buddho bhavissasi’.</div> </td> </tr> </table> </div></div><div class="q" id="p_21Bu_191"> <div class="divNumber">108.</div> <div class="p"> <table class="singleColumn"> <tr> <td> <div class="pN">191</div> <div class="G">Buddhassa vacanaṃ sutvā,</div> </td> </tr> <tr> <td> <div class="G">dasasahassīna cūbhayaṃ;</div> </td> </tr> <tr> <td> <div class="G">Tuṭṭhahaṭṭho pamodito,</div> </td> </tr> <tr> <td> <div class="G">evaṃ cintesahaṃ tadā.</div> </td> </tr> </table> </div></div><div class="q" id="p_21Bu_192"> <div class="divNumber">109.</div> <div class="p"> <table class="singleColumn"> <tr> <td> <div class="pN">192</div> <div class="G">‘Advejjhavacanā buddhā,</div> </td> </tr> <tr> <td> <div class="G">Amoghavacanā jinā;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_193"> <div class="divNumber">110.</div> <div class="p"> <table class="singleColumn"> <tr> <td> <div class="pN">193</div> <div class="G">Yathā khittaṃ nabhe leḍḍu,</div> </td> </tr> <tr> <td> <div class="G">Dhuvaṃ patati bhūmiyaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_194"> <div class="divNumber">111.</div> <div class="p"> <table class="singleColumn"> <tr> <td> <div class="pN">194</div> <div class="G">Yathāpi sabbasattānaṃ,</div> </td> </tr> <tr> <td> <div class="G">Maraṇaṃ dhuvasassataṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_195"> <div class="divNumber">112.</div> <div class="p"> <table class="singleColumn"> <tr> <td> <div class="pN">195</div> <div class="G">Yathā rattikkhaye patte,</div> </td> </tr> <tr> <td> <div class="G">Sūriyuggamanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_196"> <div class="divNumber">113.</div> <div class="p"> <table class="singleColumn"> <tr> <td> <div class="pN">196</div> <div class="G">Yathā nikkhantasayanassa,</div> </td> </tr> <tr> <td> <div class="G">Sīhassa nadanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_197"> <div class="divNumber">114.</div> <div class="p"> <table class="singleColumn"> <tr> <td> <div class="pN">197</div> <div class="G">Yathā āpannasattānaṃ,</div> </td> </tr> <tr> <td> <div class="G">Bhāramoropanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div></div><div class="q" id="p_21Bu_198"> <div class="divNumber">115.</div> <div class="p"> <table class="singleColumn"> <tr> <td> <div class="pN">198</div> <div class="G">Handa buddhakare dhamme,</div> </td> </tr> <tr> <td> <div class="G">vicināmi ito cito;</div> </td> </tr> <tr> <td> <div class="G">Uddhaṃ adho dasa disā,</div> </td> </tr> <tr> <td> <div class="G">yāvatā dhammadhātuyā’.</div> </td> </tr> </table> </div></div><div class="q" id="p_21Bu_199"> <div class="divNumber">116.</div> <div class="p"> <table class="singleColumn"> <tr> <td> <div class="pN">199</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">paṭhamaṃ <span class="bold">dānapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">anuciṇṇaṃ mahāpathaṃ.</div> </td> </tr> </table> </div></div><div class="q" id="p_21Bu_200"> <div class="divNumber">117.</div> <div class="p"> <table class="singleColumn"> <tr> <td> <div class="pN">200</div> <div class="G">‘Imaṃ tvaṃ paṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Dānapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_201"> <div class="divNumber">118.</div> <div class="p"> <table class="singleColumn"> <tr> <td> <div class="pN">201</div> <div class="G">Yathāpi kumbho sampuṇṇo,</div> </td> </tr> <tr> <td> <div class="G">yassa kassaci adhokato;</div> </td> </tr> <tr> <td> <div class="G">Vamatevudakaṃ nissesaṃ,</div> </td> </tr> <tr> <td> <div class="G">na tattha parirakkhati.</div> </td> </tr> </table> </div></div><div class="q" id="p_21Bu_202"> <div class="divNumber">119.</div> <div class="p"> <table class="singleColumn"> <tr> <td> <div class="pN">202</div> <div class="G">Tatheva yācake disvā,</div> </td> </tr> <tr> <td> <div class="G">hīnamukkaṭṭhamajjhime;</div> </td> </tr> <tr> <td> <div class="G">Dadāhi dānaṃ nissesaṃ,</div> </td> </tr> <tr> <td> <div class="G">kumbho viya adhokato.</div> </td> </tr> </table> </div></div><div class="q" id="p_21Bu_203"> <div class="divNumber">120.</div> <div class="p"> <table class="singleColumn"> <tr> <td> <div class="pN">203</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_204"> <div class="divNumber">121.</div> <div class="p"> <table class="singleColumn"> <tr> <td> <div class="pN">204</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">dutiyaṃ <span class="bold">sīlapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_205"> <div class="divNumber">122.</div> <div class="p"> <table class="singleColumn"> <tr> <td> <div class="pN">205</div> <div class="G">‘Imaṃ tvaṃ dutiyaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Sīlapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_206"> <div class="divNumber">123.</div> <div class="p"> <table class="singleColumn"> <tr> <td> <div class="pN">206</div> <div class="G">Yathāpi camarī vālaṃ,</div> </td> </tr> <tr> <td> <div class="G">kismiñci paṭilaggitaṃ;</div> </td> </tr> <tr> <td> <div class="G">Upeti maraṇaṃ tattha,</div> </td> </tr> <tr> <td> <div class="G">na vikopeti vāladhiṃ.</div> </td> </tr> </table> </div></div><div class="q" id="p_21Bu_207"> <div class="divNumber">124.</div> <div class="p"> <table class="singleColumn"> <tr> <td> <div class="pN">207</div> <div class="G">Tatheva tvaṃ catūsu bhūmīsu,</div> </td> </tr> <tr> <td> <div class="G">Sīlāni paripūraya;</div> </td> </tr> <tr> <td> <div class="G">Parirakkha sabbadā sīlaṃ,</div> </td> </tr> <tr> <td> <div class="G">Camarī viya vāladhiṃ.</div> </td> </tr> </table> </div></div><div class="q" id="p_21Bu_208"> <div class="divNumber">125.</div> <div class="p"> <table class="singleColumn"> <tr> <td> <div class="pN">208</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_209"> <div class="divNumber">126.</div> <div class="p"> <table class="singleColumn"> <tr> <td> <div class="pN">209</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">tatiyaṃ <span class="bold">nekkhammapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_210"> <div class="divNumber">127.</div> <div class="p"> <table class="singleColumn"> <tr> <td> <div class="pN">210</div> <div class="G">‘Imaṃ tvaṃ tatiyaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Nekkhammapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_211"> <div class="divNumber">128.</div> <div class="p"> <table class="singleColumn"> <tr> <td> <div class="pN">211</div> <div class="G">Yathā andughare puriso,</div> </td> </tr> <tr> <td> <div class="G">ciravuttho dukhaṭṭito;</div> </td> </tr> <tr> <td> <div class="G">Na tattha rāgaṃ janesi,</div> </td> </tr> <tr> <td> <div class="G">muttiṃyeva gavesati.</div> </td> </tr> </table> </div></div><div class="q" id="p_21Bu_212"> <div class="divNumber">129.</div> <div class="p"> <table class="singleColumn"> <tr> <td> <div class="pN">212</div> <div class="G">Tatheva tvaṃ sabbabhave,</div> </td> </tr> <tr> <td> <div class="G">passa andughare viya;</div> </td> </tr> <tr> <td> <div class="G">Nekkhammābhimukho hohi,</div> </td> </tr> <tr> <td> <div class="G">bhavato parimuttiyā.</div> </td> </tr> </table> </div></div><div class="q" id="p_21Bu_213"> <div class="divNumber">130.</div> <div class="p"> <table class="singleColumn"> <tr> <td> <div class="pN">213</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_214"> <div class="divNumber">131.</div> <div class="p"> <table class="singleColumn"> <tr> <td> <div class="pN">214</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">catutthaṃ <span class="bold">paññāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_215"> <div class="divNumber">132.</div> <div class="p"> <table class="singleColumn"> <tr> <td> <div class="pN">215</div> <div class="G">‘Imaṃ tvaṃ catutthaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Paññāpāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_216"> <div class="divNumber">133.</div> <div class="p"> <table class="singleColumn"> <tr> <td> <div class="pN">216</div> <div class="G">Yathāpi bhikkhu bhikkhanto,</div> </td> </tr> <tr> <td> <div class="G">hīnamukkaṭṭhamajjhime;</div> </td> </tr> <tr> <td> <div class="G">Kulāni na vivajjento,</div> </td> </tr> <tr> <td> <div class="G">evaṃ labhati yāpanaṃ.</div> </td> </tr> </table> </div></div><div class="q" id="p_21Bu_217"> <div class="divNumber">134.</div> <div class="p"> <table class="singleColumn"> <tr> <td> <div class="pN">217</div> <div class="G">Tatheva tvaṃ sabbakālaṃ,</div> </td> </tr> <tr> <td> <div class="G">paripucchaṃ budhaṃ janaṃ;</div> </td> </tr> <tr> <td> <div class="G">Paññāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_218"> <div class="divNumber">135.</div> <div class="p"> <table class="singleColumn"> <tr> <td> <div class="pN">218</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_219"> <div class="divNumber">136.</div> <div class="p"> <table class="singleColumn"> <tr> <td> <div class="pN">219</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">pañcamaṃ <span class="bold">vīriyapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_220"> <div class="divNumber">137.</div> <div class="p"> <table class="singleColumn"> <tr> <td> <div class="pN">220</div> <div class="G">‘Imaṃ tvaṃ pañcamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Vīriyapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_221"> <div class="divNumber">138.</div> <div class="p"> <table class="singleColumn"> <tr> <td> <div class="pN">221</div> <div class="G">Yathāpi sīho migarājā,</div> </td> </tr> <tr> <td> <div class="G">nisajjaṭṭhānacaṅkame;</div> </td> </tr> <tr> <td> <div class="G">Alīnavīriyo hoti,</div> </td> </tr> <tr> <td> <div class="G">paggahitamano sadā.</div> </td> </tr> </table> </div></div><div class="q" id="p_21Bu_222"> <div class="divNumber">139.</div> <div class="p"> <table class="singleColumn"> <tr> <td> <div class="pN">222</div> <div class="G">Tatheva tvaṃ sabbabhave,</div> </td> </tr> <tr> <td> <div class="G">paggaṇha vīriyaṃ daḷhaṃ;</div> </td> </tr> <tr> <td> <div class="G">Vīriyapāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_223"> <div class="divNumber">140.</div> <div class="p"> <table class="singleColumn"> <tr> <td> <div class="pN">223</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_224"> <div class="divNumber">141.</div> <div class="p"> <table class="singleColumn"> <tr> <td> <div class="pN">224</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">chaṭṭhamaṃ <span class="bold">khantipāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_225"> <div class="divNumber">142.</div> <div class="p"> <table class="singleColumn"> <tr> <td> <div class="pN">225</div> <div class="G">‘Imaṃ tvaṃ chaṭṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha advejjhamānaso,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_226"> <div class="divNumber">143.</div> <div class="p"> <table class="singleColumn"> <tr> <td> <div class="pN">226</div> <div class="G">Yathāpi pathavī nāma,</div> </td> </tr> <tr> <td> <div class="G">sucimpi asucimpi ca;</div> </td> </tr> <tr> <td> <div class="G">Sabbaṃ sahati nikkhepaṃ,</div> </td> </tr> <tr> <td> <div class="G">na karoti paṭighaṃ tayā.</div> </td> </tr> </table> </div></div><div class="q" id="p_21Bu_227"> <div class="divNumber">144.</div> <div class="p"> <table class="singleColumn"> <tr> <td> <div class="pN">227</div> <div class="G">Tatheva tvampi sabbesaṃ,</div> </td> </tr> <tr> <td> <div class="G">sammānāvamānakkhamo;</div> </td> </tr> <tr> <td> <div class="G">Khantipāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_228"> <div class="divNumber">145.</div> <div class="p"> <table class="singleColumn"> <tr> <td> <div class="pN">228</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_229"> <div class="divNumber">146.</div> <div class="p"> <table class="singleColumn"> <tr> <td> <div class="pN">229</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">sattamaṃ <span class="bold">saccapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_230"> <div class="divNumber">147.</div> <div class="p"> <table class="singleColumn"> <tr> <td> <div class="pN">230</div> <div class="G">‘Imaṃ tvaṃ sattamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha advejjhavacano,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_231"> <div class="divNumber">148.</div> <div class="p"> <table class="singleColumn"> <tr> <td> <div class="pN">231</div> <div class="G">Yathāpi osadhī nāma,</div> </td> </tr> <tr> <td> <div class="G">tulābhūtā sadevake;</div> </td> </tr> <tr> <td> <div class="G">Samaye utuvasse vā,</div> </td> </tr> <tr> <td> <div class="G">na vokkamati vīthito.</div> </td> </tr> </table> </div></div><div class="q" id="p_21Bu_232"> <div class="divNumber">149.</div> <div class="p"> <table class="singleColumn"> <tr> <td> <div class="pN">232</div> <div class="G">Tatheva tvampi saccesu,</div> </td> </tr> <tr> <td> <div class="G">mā vokkama hi vīthito;</div> </td> </tr> <tr> <td> <div class="G">Saccapāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_233"> <div class="divNumber">150.</div> <div class="p"> <table class="singleColumn"> <tr> <td> <div class="pN">233</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_234"> <div class="divNumber">151.</div> <div class="p"> <table class="singleColumn"> <tr> <td> <div class="pN">234</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">Aṭṭhamaṃ <span class="bold">adhiṭṭhānapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">Āsevitanisevitaṃ.</div> </td> </tr> </table> </div></div><div class="q" id="p_21Bu_235"> <div class="divNumber">152.</div> <div class="p"> <table class="singleColumn"> <tr> <td> <div class="pN">235</div> <div class="G">‘Imaṃ tvaṃ aṭṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha tvaṃ acalo hutvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_236"> <div class="divNumber">153.</div> <div class="p"> <table class="singleColumn"> <tr> <td> <div class="pN">236</div> <div class="G">Yathāpi pabbato selo,</div> </td> </tr> <tr> <td> <div class="G">acalo suppatiṭṭhito;</div> </td> </tr> <tr> <td> <div class="G">Na kampati bhusavātehi,</div> </td> </tr> <tr> <td> <div class="G">sakaṭṭhāneva tiṭṭhati.</div> </td> </tr> </table> </div></div><div class="q" id="p_21Bu_237"> <div class="divNumber">154.</div> <div class="p"> <table class="singleColumn"> <tr> <td> <div class="pN">237</div> <div class="G">Tatheva tvampi adhiṭṭhāne,</div> </td> </tr> <tr> <td> <div class="G">Sabbadā acalo bhava;</div> </td> </tr> <tr> <td> <div class="G">Adhiṭṭhānapāramitaṃ gantvā,</div> </td> </tr> <tr> <td> <div class="G">Sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_238"> <div class="divNumber">155.</div> <div class="p"> <table class="singleColumn"> <tr> <td> <div class="pN">238</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_239"> <div class="divNumber">156.</div> <div class="p"> <table class="singleColumn"> <tr> <td> <div class="pN">239</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">navamaṃ <span class="bold">mettāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_240"> <div class="divNumber">157.</div> <div class="p"> <table class="singleColumn"> <tr> <td> <div class="pN">240</div> <div class="G">‘Imaṃ tvaṃ navamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Mettāya asamo hohi,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div></div><div class="q" id="p_21Bu_241"> <div class="divNumber">158.</div> <div class="p"> <table class="singleColumn"> <tr> <td> <div class="pN">241</div> <div class="G">Yathāpi udakaṃ nāma,</div> </td> </tr> <tr> <td> <div class="G">kalyāṇe pāpake jane;</div> </td> </tr> <tr> <td> <div class="G">Samaṃ pharati sītena,</div> </td> </tr> <tr> <td> <div class="G">pavāheti rajomalaṃ.</div> </td> </tr> </table> </div></div><div class="q" id="p_21Bu_242"> <div class="divNumber">159.</div> <div class="p"> <table class="singleColumn"> <tr> <td> <div class="pN">242</div> <div class="G">Tatheva tvaṃ hitāhite,</div> </td> </tr> <tr> <td> <div class="G">samaṃ mettāya bhāvaya;</div> </td> </tr> <tr> <td> <div class="G">Mettāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_243"> <div class="divNumber">160.</div> <div class="p"> <table class="singleColumn"> <tr> <td> <div class="pN">243</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div></div><div class="q" id="p_21Bu_244"> <div class="divNumber">161.</div> <div class="p"> <table class="singleColumn"> <tr> <td> <div class="pN">244</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">dasamaṃ <span class="bold">upekkhāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div></div><div class="q" id="p_21Bu_245"> <div class="divNumber">162.</div> <div class="p"> <table class="singleColumn"> <tr> <td> <div class="pN">245</div> <div class="G">‘Imaṃ tvaṃ dasamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tulābhūto daḷho hutvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_246"> <div class="divNumber">163.</div> <div class="p"> <table class="singleColumn"> <tr> <td> <div class="pN">246</div> <div class="G">Yathāpi pathavī nāma,</div> </td> </tr> <tr> <td> <div class="G">nikkhittaṃ asuciṃ suciṃ;</div> </td> </tr> <tr> <td> <div class="G">Upekkhati ubhopete,</div> </td> </tr> <tr> <td> <div class="G">kopānunayavajjitā.</div> </td> </tr> </table> </div></div><div class="q" id="p_21Bu_247"> <div class="divNumber">164.</div> <div class="p"> <table class="singleColumn"> <tr> <td> <div class="pN">247</div> <div class="G">Tatheva tvaṃ sukhadukkhe,</div> </td> </tr> <tr> <td> <div class="G">tulābhūto sadā bhava;</div> </td> </tr> <tr> <td> <div class="G">Upekkhāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div></div><div class="q" id="p_21Bu_248"> <div class="divNumber">165.</div> <div class="p"> <table class="singleColumn"> <tr> <td> <div class="pN">248</div> <div class="G">Ettakāyeva te loke,</div> </td> </tr> <tr> <td> <div class="G">ye dhammā bodhipācanā;</div> </td> </tr> <tr> <td> <div class="G">Tatuddhaṃ natthi aññatra,</div> </td> </tr> <tr> <td> <div class="G">daḷhaṃ tattha patiṭṭhaha’.</div> </td> </tr> </table> </div></div><div class="q" id="p_21Bu_249"> <div class="divNumber">166.</div> <div class="p"> <table class="singleColumn"> <tr> <td> <div class="pN">249</div> <div class="G">Ime dhamme sammasato,</div> </td> </tr> <tr> <td> <div class="G">sabhāvasarasalakkhaṇe;</div> </td> </tr> <tr> <td> <div class="G">Dhammatejena vasudhā,</div> </td> </tr> <tr> <td> <div class="G">dasasahassī pakampatha.</div> </td> </tr> </table> </div></div><div class="q" id="p_21Bu_250"> <div class="divNumber">167.</div> <div class="p"> <table class="singleColumn"> <tr> <td> <div class="pN">250</div> <div class="G">Calatī ravatī pathavī,</div> </td> </tr> <tr> <td> <div class="G">ucchuyantaṃva pīḷitaṃ;</div> </td> </tr> <tr> <td> <div class="G">Telayante yathā cakkaṃ,</div> </td> </tr> <tr> <td> <div class="G">evaṃ kampati medanī.</div> </td> </tr> </table> </div></div><div class="q" id="p_21Bu_251"> <div class="divNumber">168.</div> <div class="p"> <table class="singleColumn"> <tr> <td> <div class="pN">251</div> <div class="G">Yāvatā parisā āsi,</div> </td> </tr> <tr> <td> <div class="G">buddhassa parivesane;</div> </td> </tr> <tr> <td> <div class="G">Pavedhamānā sā tattha,</div> </td> </tr> <tr> <td> <div class="G">mucchitā seti bhūmiyaṃ.</div> </td> </tr> </table> </div></div><div class="q" id="p_21Bu_252"> <div class="divNumber">169.</div> <div class="p"> <table class="singleColumn"> <tr> <td> <div class="pN">252</div> <div class="G">Ghaṭānekasahassāni,</div> </td> </tr> <tr> <td> <div class="G">kumbhīnañca satā bahū;</div> </td> </tr> <tr> <td> <div class="G">Sañcuṇṇamathitā tattha,</div> </td> </tr> <tr> <td> <div class="G">aññamaññaṃ paghaṭṭitā.</div> </td> </tr> </table> </div></div><div class="q" id="p_21Bu_253"> <div class="divNumber">170.</div> <div class="p"> <table class="singleColumn"> <tr> <td> <div class="pN">253</div> <div class="G">Ubbiggā tasitā bhītā,</div> </td> </tr> <tr> <td> <div class="G">bhantā byathitamānasā;</div> </td> </tr> <tr> <td> <div class="G">Mahājanā samāgamma,</div> </td> </tr> <tr> <td> <div class="G">dīpaṅkaramupāgamuṃ.</div> </td> </tr> </table> </div></div><div class="q" id="p_21Bu_254"> <div class="divNumber">171.</div> <div class="p"> <table class="singleColumn"> <tr> <td> <div class="pN">254</div> <div class="G">‘Kiṃ bhavissati lokassa,</div> </td> </tr> <tr> <td> <div class="G">kalyāṇamatha pāpakaṃ;</div> </td> </tr> <tr> <td> <div class="G">Sabbo upadduto loko,</div> </td> </tr> <tr> <td> <div class="G">taṃ vinodehi cakkhuma’.</div> </td> </tr> </table> </div></div><div class="q" id="p_21Bu_255"> <div class="divNumber">172.</div> <div class="p"> <table class="singleColumn"> <tr> <td> <div class="pN">255</div> <div class="G">Tesaṃ tadā saññapesi,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">‘Visaṭṭhā hotha mā bhetha,</div> </td> </tr> <tr> <td> <div class="G">imasmiṃ pathavikampane.</div> </td> </tr> </table> </div></div><div class="q" id="p_21Bu_256"> <div class="divNumber">173.</div> <div class="p"> <table class="singleColumn"> <tr> <td> <div class="pN">256</div> <div class="G">Yamahaṃ ajja byākāsiṃ,</div> </td> </tr> <tr> <td> <div class="G">buddho loke bhavissati;</div> </td> </tr> <tr> <td> <div class="G">Eso sammasati dhammaṃ,</div> </td> </tr> <tr> <td> <div class="G">pubbakaṃ jinasevitaṃ.</div> </td> </tr> </table> </div></div><div class="q" id="p_21Bu_257"> <div class="divNumber">174.</div> <div class="p"> <table class="singleColumn"> <tr> <td> <div class="pN">257</div> <div class="G">Tassa sammasato dhammaṃ,</div> </td> </tr> <tr> <td> <div class="G">buddhabhūmiṃ asesato;</div> </td> </tr> <tr> <td> <div class="G">Tenāyaṃ kampitā pathavī,</div> </td> </tr> <tr> <td> <div class="G">dasasahassī sadevake’.</div> </td> </tr> </table> </div></div><div class="q" id="p_21Bu_258"> <div class="divNumber">175.</div> <div class="p"> <table class="singleColumn"> <tr> <td> <div class="pN">258</div> <div class="G">Buddhassa vacanaṃ sutvā,</div> </td> </tr> <tr> <td> <div class="G">mano nibbāyi tāvade;</div> </td> </tr> <tr> <td> <div class="G">Sabbe maṃ upasaṅkamma,</div> </td> </tr> <tr> <td> <div class="G">punāpi abhivandisuṃ.</div> </td> </tr> </table> </div></div><div class="q" id="p_21Bu_259"> <div class="divNumber">176.</div> <div class="p"> <table class="singleColumn"> <tr> <td> <div class="pN">259</div> <div class="G">Samādiyitvā buddhaguṇaṃ,</div> </td> </tr> <tr> <td> <div class="G">daḷhaṃ katvāna mānasaṃ;</div> </td> </tr> <tr> <td> <div class="G">Dīpaṅkaraṃ namassitvā,</div> </td> </tr> <tr> <td> <div class="G">āsanā vuṭṭhahiṃ tadā.</div> </td> </tr> </table> </div></div><div class="q" id="p_21Bu_260"> <div class="divNumber">177.</div> <div class="p"> <table class="singleColumn"> <tr> <td> <div class="pN">260</div> <div class="G">Dibbaṃ mānusakaṃ pupphaṃ,</div> </td> </tr> <tr> <td> <div class="G">devā mānusakā ubho;</div> </td> </tr> <tr> <td> <div class="G">Samokiranti pupphehi,</div> </td> </tr> <tr> <td> <div class="G">vuṭṭhahantassa āsanā.</div> </td> </tr> </table> </div></div><div class="q" id="p_21Bu_261"> <div class="divNumber">178.</div> <div class="p"> <table class="singleColumn"> <tr> <td> <div class="pN">261</div> <div class="G">Vedayanti ca te sotthiṃ,</div> </td> </tr> <tr> <td> <div class="G">devā mānusakā ubho;</div> </td> </tr> <tr> <td> <div class="G">‘Mahantaṃ patthitaṃ tuyhaṃ,</div> </td> </tr> <tr> <td> <div class="G">taṃ labhassu yathicchitaṃ.</div> </td> </tr> </table> </div></div><div class="q" id="p_21Bu_262"> <div class="divNumber">179.</div> <div class="p"> <table class="singleColumn"> <tr> <td> <div class="pN">262</div> <div class="G">Sabbītiyo vivajjantu,</div> </td> </tr> <tr> <td> <div class="G">Soko rogo vinassatu;</div> </td> </tr> <tr> <td> <div class="G">Mā te bhavantvantarāyā,</div> </td> </tr> <tr> <td> <div class="G">Phusa khippaṃ bodhimuttamaṃ.</div> </td> </tr> </table> </div></div><div class="q" id="p_21Bu_263"> <div class="divNumber">180.</div> <div class="p"> <table class="singleColumn"> <tr> <td> <div class="pN">263</div> <div class="G">Yathāpi samaye patte,</div> </td> </tr> <tr> <td> <div class="G">pupphanti pupphino dumā;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">buddhañāṇena pupphasi.</div> </td> </tr> </table> </div></div><div class="q" id="p_21Bu_264"> <div class="divNumber">181.</div> <div class="p"> <table class="singleColumn"> <tr> <td> <div class="pN">264</div> <div class="G">Yathā ye keci sambuddhā,</div> </td> </tr> <tr> <td> <div class="G">pūrayuṃ dasa pāramī;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">pūraya dasa pāramī.</div> </td> </tr> </table> </div></div><div class="q" id="p_21Bu_265"> <div class="divNumber">182.</div> <div class="p"> <table class="singleColumn"> <tr> <td> <div class="pN">265</div> <div class="G">Yathā ye keci sambuddhā,</div> </td> </tr> <tr> <td> <div class="G">bodhimaṇḍamhi bujjhare;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">bujjhassu jinabodhiyaṃ.</div> </td> </tr> </table> </div></div><div class="q" id="p_21Bu_266"> <div class="divNumber">183.</div> <div class="p"> <table class="singleColumn"> <tr> <td> <div class="pN">266</div> <div class="G">Yathā ye keci sambuddhā,</div> </td> </tr> <tr> <td> <div class="G">dhammacakkaṃ pavattayuṃ;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">dhammacakkaṃ pavattaya.</div> </td> </tr> </table> </div></div><div class="q" id="p_21Bu_267"> <div class="divNumber">184.</div> <div class="p"> <table class="singleColumn"> <tr> <td> <div class="pN">267</div> <div class="G">Puṇṇamāye yathā cando,</div> </td> </tr> <tr> <td> <div class="G">parisuddho virocati;</div> </td> </tr> <tr> <td> <div class="G">Tatheva tvaṃ puṇṇamano,</div> </td> </tr> <tr> <td> <div class="G">viroca dasasahassiyaṃ.</div> </td> </tr> </table> </div></div><div class="q" id="p_21Bu_268"> <div class="divNumber">185.</div> <div class="p"> <table class="singleColumn"> <tr> <td> <div class="pN">268</div> <div class="G">Rāhumutto yathā sūriyo,</div> </td> </tr> <tr> <td> <div class="G">tāpena atirocati;</div> </td> </tr> <tr> <td> <div class="G">Tatheva lokā muñcitvā,</div> </td> </tr> <tr> <td> <div class="G">viroca siriyā tuvaṃ.</div> </td> </tr> </table> </div></div><div class="q" id="p_21Bu_269"> <div class="divNumber">186.</div> <div class="p"> <table class="singleColumn"> <tr> <td> <div class="pN">269</div> <div class="G">Yathā yā kāci nadiyo,</div> </td> </tr> <tr> <td> <div class="G">osaranti mahodadhiṃ;</div> </td> </tr> <tr> <td> <div class="G">Evaṃ sadevakā lokā,</div> </td> </tr> <tr> <td> <div class="G">osarantu tavantike’.</div> </td> </tr> </table> </div></div><div class="q" id="p_21Bu_270"> <div class="divNumber">187.</div> <div class="p"> <table class="singleColumn"> <tr> <td> <div class="pN">270</div> <div class="G">Tehi thutappasattho so,</div> </td> </tr> <tr> <td> <div class="G">Dasa dhamme samādiya;</div> </td> </tr> <tr> <td> <div class="G">Te dhamme paripūrento,</div> </td> </tr> <tr> <td> <div class="G">Pavanaṃ pāvisī tadā”ti. (268)</div> </td> </tr> </table> </div></div><div class="CENTER" id="p_21Bu_271"><span class="pN">271</span>Sumedhapatthanākathā niṭṭhitā.</div></div><div>
<div class="b">
<a href="/">Home</a> » <a href="/tipitaka/21Bu">21Bu Buddhavaṃsapāḷi</a>
</div>
<div class="i">2 Sumedhapatthanākathā</div>
<div class="h">Sumedhapatthanākathā</div>
<div class="q" id="p_21Bu_84"> <div class="divNumber">1.</div> <div class="p"> <table class="singleColumn"> <tr> <td> <div class="pN">84</div> <div class="G">“Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Amaraṃ nāma nagaraṃ,</div> </td> </tr> <tr> <td> <div class="G">dassaneyyaṃ manoramaṃ.</div> </td> </tr> </table> </div>
</div>
<div class="q" id="p_21Bu_85"> <div class="divNumber">2.</div> <div class="p"> <table class="singleColumn"> <tr> <td> <div class="pN">85</div> <div class="G">Dasahi saddehi avivittaṃ,</div> </td> </tr> <tr> <td> <div class="G">Annapānasamāyutaṃ;</div> </td> </tr> <tr> <td> <div class="G">Hatthisaddaṃ assasaddaṃ,</div> </td> </tr> <tr> <td> <div class="G">Bherisaṅkharathāni ca;</div> </td> </tr> <tr> <td> <div class="G">Khādatha pivatha ceva,</div> </td> </tr> <tr> <td> <div class="G">Annapānena ghositaṃ.</div> </td> </tr> </table> </div>
</div>
<div class="q" id="p_21Bu_86"> <div class="divNumber">3.</div> <div class="p"> <table class="singleColumn"> <tr> <td> <div class="pN">86</div> <div class="G">Nagaraṃ sabbaṅgasampannaṃ,</div> </td> </tr> <tr> <td> <div class="G">sabbakammamupāgataṃ;</div> </td> </tr> <tr> <td> <div class="G">Sattaratanasampannaṃ,</div> </td> </tr> <tr> <td> <div class="G">nānājanasamākulaṃ;</div> </td> </tr> <tr> <td> <div class="G">Samiddhaṃ devanagaraṃva,</div> </td> </tr> <tr> <td> <div class="G">āvāsaṃ puññakamminaṃ.</div> </td> </tr> </table> </div>
</div>
<div class="q" id="p_21Bu_87"> <div class="divNumber">4.</div> <div class="p"> <table class="singleColumn"> <tr> <td> <div class="pN">87</div> <div class="G">Nagare amaravatiyā,</div> </td> </tr> <tr> <td> <div class="G">sumedho nāma brāhmaṇo;</div> </td> </tr> <tr> <td> <div class="G">Anekakoṭisannicayo,</div> </td> </tr> <tr> <td> <div class="G">pahūtadhanadhaññavā.</div> </td> </tr> </table> </div>
</div>
<div class="q" id="p_21Bu_88"> <div class="divNumber">5.</div> <div class="p"> <table class="singleColumn"> <tr> <td> <div class="pN">88</div> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Lakkhaṇe itihāse ca,</div> </td> </tr> <tr> <td> <div class="G">sadhamme pāramiṃ gato.</div> </td> </tr> </table> </div>
</div>
<div class="q" id="p_21Bu_89"> <div class="divNumber">6.</div> <div class="p"> <table class="singleColumn"> <tr> <td> <div class="pN">89</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Dukkho punabbhavo nāma,</div> </td> </tr> <tr> <td> <div class="G">sarīrassa ca bhedanaṃ.</div> </td> </tr> </table> </div>
</div>
<div class="q" id="p_21Bu_90"> <div class="divNumber">7.</div> <div class="p"> <table class="singleColumn"> <tr> <td> <div class="pN">90</div> <div class="G">Jātidhammo jarādhammo,</div> </td> </tr> <tr> <td> <div class="G">Byādhidhammo sahaṃ tadā;</div> </td> </tr> <tr> <td> <div class="G">Ajaraṃ amataṃ khemaṃ,</div> </td> </tr> <tr> <td> <div class="G">Pariyesissāmi nibbutiṃ.</div> </td> </tr> </table> </div>
</div>
<div class="q" id="p_21Bu_91"> <div class="divNumber">8.</div> <div class="p"> <table class="singleColumn"> <tr> <td> <div class="pN">91</div> <div class="G">Yaṃnūnimaṃ pūtikāyaṃ,</div> </td> </tr> <tr> <td> <div class="G">nānākuṇapapūritaṃ;</div> </td> </tr> <tr> <td> <div class="G">Chaḍḍayitvāna gaccheyyaṃ,</div> </td> </tr> <tr> <td> <div class="G">anapekkho anatthiko.</div> </td> </tr> </table> </div>
</div>
<div class="q" id="p_21Bu_92"> <div class="divNumber">9.</div> <div class="p"> <table class="singleColumn"> <tr> <td> <div class="pN">92</div> <div class="G">Atthi hehiti so maggo,</div> </td> </tr> <tr> <td> <div class="G">na so sakkā na hetuye;</div> </td> </tr> <tr> <td> <div class="G">Pariyesissāmi taṃ maggaṃ,</div> </td> </tr> <tr> <td> <div class="G">bhavato parimuttiyā.</div> </td> </tr> </table> </div>
</div>
<div class="q" id="p_21Bu_93"> <div class="divNumber">10.</div> <div class="p"> <table class="singleColumn"> <tr> <td> <div class="pN">93</div> <div class="G">Yathāpi dukkhe vijjante,</div> </td> </tr> <tr> <td> <div class="G">sukhaṃ nāmapi vijjati;</div> </td> </tr> <tr> <td> <div class="G">Evaṃ bhave vijjamāne,</div> </td> </tr> <tr> <td> <div class="G">vibhavopi icchitabbako.</div> </td> </tr> </table> </div>
</div>
<div class="q" id="p_21Bu_94"> <div class="divNumber">11.</div> <div class="p"> <table class="singleColumn"> <tr> <td> <div class="pN">94</div> <div class="G">Yathāpi uṇhe vijjante,</div> </td> </tr> <tr> <td> <div class="G">aparaṃ vijjati sītalaṃ;</div> </td> </tr> <tr> <td> <div class="G">Evaṃ tividhaggi vijjante,</div> </td> </tr> <tr> <td> <div class="G">nibbānaṃ icchitabbakaṃ.</div> </td> </tr> </table> </div>
</div>
<div class="q" id="p_21Bu_95"> <div class="divNumber">12.</div> <div class="p"> <table class="singleColumn"> <tr> <td> <div class="pN">95</div> <div class="G">Yathāpi pāpe vijjante,</div> </td> </tr> <tr> <td> <div class="G">kalyāṇamapi vijjati;</div> </td> </tr> <tr> <td> <div class="G">Evamevaṃ jāti vijjante,</div> </td> </tr> <tr> <td> <div class="G">ajātipicchitabbakaṃ.</div> </td> </tr> </table> </div>
</div>
<div class="q" id="p_21Bu_96"> <div class="divNumber">13.</div> <div class="p"> <table class="singleColumn"> <tr> <td> <div class="pN">96</div> <div class="G">Yathā gūthagato puriso,</div> </td> </tr> <tr> <td> <div class="G">taḷākaṃ disvāna pūritaṃ;</div> </td> </tr> <tr> <td> <div class="G">Na gavesati taṃ taḷākaṃ,</div> </td> </tr> <tr> <td> <div class="G">na doso taḷākassa so.</div> </td> </tr> </table> </div>
</div>
<div class="q" id="p_21Bu_97"> <div class="divNumber">14.</div> <div class="p"> <table class="singleColumn"> <tr> <td> <div class="pN">97</div> <div class="G">Evaṃ kilesamaladhovaṃ,</div> </td> </tr> <tr> <td> <div class="G">vijjante amatantaḷe;</div> </td> </tr> <tr> <td> <div class="G">Na gavesati taṃ taḷākaṃ,</div> </td> </tr> <tr> <td> <div class="G">na doso amatantaḷe.</div> </td> </tr> </table> </div>
</div>
<div class="q" id="p_21Bu_98"> <div class="divNumber">15.</div> <div class="p"> <table class="singleColumn"> <tr> <td> <div class="pN">98</div> <div class="G">Yathā arīhi pariruddho,</div> </td> </tr> <tr> <td> <div class="G">vijjante gamanampathe;</div> </td> </tr> <tr> <td> <div class="G">Na palāyati so puriso,</div> </td> </tr> <tr> <td> <div class="G">na doso añjasassa so.</div> </td> </tr> </table> </div>
</div>
<div class="q" id="p_21Bu_99"> <div class="divNumber">16.</div> <div class="p"> <table class="singleColumn"> <tr> <td> <div class="pN">99</div> <div class="G">Evaṃ kilesapariruddho,</div> </td> </tr> <tr> <td> <div class="G">vijjamāne sive pathe;</div> </td> </tr> <tr> <td> <div class="G">Na gavesati taṃ maggaṃ,</div> </td> </tr> <tr> <td> <div class="G">na doso sivamañjase.</div> </td> </tr> </table> </div>
</div>
<div class="q" id="p_21Bu_100"> <div class="divNumber">17.</div> <div class="p"> <table class="singleColumn"> <tr> <td> <div class="pN">100</div> <div class="G">Yathāpi byādhito puriso,</div> </td> </tr> <tr> <td> <div class="G">vijjamāne tikicchake;</div> </td> </tr> <tr> <td> <div class="G">Na tikicchāpeti taṃ byādhiṃ,</div> </td> </tr> <tr> <td> <div class="G">na doso so tikicchake.</div> </td> </tr> </table> </div>
</div>
<div class="q" id="p_21Bu_101"> <div class="divNumber">18.</div> <div class="p"> <table class="singleColumn"> <tr> <td> <div class="pN">101</div> <div class="G">Evaṃ kilesabyādhīhi,</div> </td> </tr> <tr> <td> <div class="G">Dukkhito paripīḷito;</div> </td> </tr> <tr> <td> <div class="G">Na gavesati taṃ ācariyaṃ,</div> </td> </tr> <tr> <td> <div class="G">Na doso so vināyake.</div> </td> </tr> </table> </div>
</div>
<div class="q" id="p_21Bu_102"> <div class="divNumber">19.</div> <div class="p"> <table class="singleColumn"> <tr> <td> <div class="pN">102</div> <div class="G">Yathāpi kuṇapaṃ puriso,</div> </td> </tr> <tr> <td> <div class="G">kaṇṭhe baddhaṃ jigucchiya;</div> </td> </tr> <tr> <td> <div class="G">Mocayitvāna gaccheyya,</div> </td> </tr> <tr> <td> <div class="G">sukhī serī sayaṃvasī.</div> </td> </tr> </table> </div>
</div>
<div class="q" id="p_21Bu_103"> <div class="divNumber">20.</div> <div class="p"> <table class="singleColumn"> <tr> <td> <div class="pN">103</div> <div class="G">Tathevimaṃ pūtikāyaṃ,</div> </td> </tr> <tr> <td> <div class="G">nānākuṇapasañcayaṃ;</div> </td> </tr> <tr> <td> <div class="G">Chaḍḍayitvāna gaccheyyaṃ,</div> </td> </tr> <tr> <td> <div class="G">anapekkho anatthiko.</div> </td> </tr> </table> </div>
</div>
<div class="q" id="p_21Bu_104"> <div class="divNumber">21.</div> <div class="p"> <table class="singleColumn"> <tr> <td> <div class="pN">104</div> <div class="G">Yathā uccāraṭṭhānamhi,</div> </td> </tr> <tr> <td> <div class="G">karīsaṃ naranāriyo;</div> </td> </tr> <tr> <td> <div class="G">Chaḍḍayitvāna gacchanti,</div> </td> </tr> <tr> <td> <div class="G">anapekkhā anatthikā.</div> </td> </tr> </table> </div>
</div>
<div class="q" id="p_21Bu_105"> <div class="divNumber">22.</div> <div class="p"> <table class="singleColumn"> <tr> <td> <div class="pN">105</div> <div class="G">Evamevāhaṃ imaṃ kāyaṃ,</div> </td> </tr> <tr> <td> <div class="G">nānākuṇapapūritaṃ;</div> </td> </tr> <tr> <td> <div class="G">Chaḍḍayitvāna gacchissaṃ,</div> </td> </tr> <tr> <td> <div class="G">vaccaṃ katvā yathā kuṭiṃ.</div> </td> </tr> </table> </div>
</div>
<div class="q" id="p_21Bu_106"> <div class="divNumber">23.</div> <div class="p"> <table class="singleColumn"> <tr> <td> <div class="pN">106</div> <div class="G">Yathāpi jajjaraṃ nāvaṃ,</div> </td> </tr> <tr> <td> <div class="G">paluggaṃ udagāhiniṃ;</div> </td> </tr> <tr> <td> <div class="G">Sāmī chaḍḍetvā gacchanti,</div> </td> </tr> <tr> <td> <div class="G">anapekkhā anatthikā.</div> </td> </tr> </table> </div>
</div>
<div class="q" id="p_21Bu_107"> <div class="divNumber">24.</div> <div class="p"> <table class="singleColumn"> <tr> <td> <div class="pN">107</div> <div class="G">Evamevāhaṃ imaṃ kāyaṃ,</div> </td> </tr> <tr> <td> <div class="G">navacchiddaṃ dhuvassavaṃ;</div> </td> </tr> <tr> <td> <div class="G">Chaḍḍayitvāna gacchissaṃ,</div> </td> </tr> <tr> <td> <div class="G">jiṇṇanāvaṃva sāmikā.</div> </td> </tr> </table> </div>
</div>
<div class="q" id="p_21Bu_108"> <div class="divNumber">25.</div> <div class="p"> <table class="singleColumn"> <tr> <td> <div class="pN">108</div> <div class="G">Yathāpi puriso corehi,</div> </td> </tr> <tr> <td> <div class="G">gacchanto bhaṇḍamādiya;</div> </td> </tr> <tr> <td> <div class="G">Bhaṇḍacchedabhayaṃ disvā,</div> </td> </tr> <tr> <td> <div class="G">chaḍḍayitvāna gacchati.</div> </td> </tr> </table> </div>
</div>
<div class="q" id="p_21Bu_109"> <div class="divNumber">26.</div> <div class="p"> <table class="singleColumn"> <tr> <td> <div class="pN">109</div> <div class="G">Evamevaṃ ayaṃ kāyo,</div> </td> </tr> <tr> <td> <div class="G">mahācorasamo viya;</div> </td> </tr> <tr> <td> <div class="G">Pahāyimaṃ gamissāmi,</div> </td> </tr> <tr> <td> <div class="G">kusalacchedanā bhayā’.</div> </td> </tr> </table> </div>
</div>
<div class="q" id="p_21Bu_110"> <div class="divNumber">27.</div> <div class="p"> <table class="singleColumn"> <tr> <td> <div class="pN">110</div> <div class="G">Evāhaṃ cintayitvāna,</div> </td> </tr> <tr> <td> <div class="G">nekakoṭisataṃ dhanaṃ;</div> </td> </tr> <tr> <td> <div class="G">Nāthānāthānaṃ datvāna,</div> </td> </tr> <tr> <td> <div class="G">himavantamupāgamiṃ.</div> </td> </tr> </table> </div>
</div>
<div class="q" id="p_21Bu_111"> <div class="divNumber">28.</div> <div class="p"> <table class="singleColumn"> <tr> <td> <div class="pN">111</div> <div class="G">Himavantassāvidūre,</div> </td> </tr> <tr> <td> <div class="G">dhammiko nāma pabbato;</div> </td> </tr> <tr> <td> <div class="G">Assamo sukato mayhaṃ,</div> </td> </tr> <tr> <td> <div class="G">paṇṇasālā sumāpitā.</div> </td> </tr> </table> </div>
</div>
<div class="q" id="p_21Bu_112"> <div class="divNumber">29.</div> <div class="p"> <table class="singleColumn"> <tr> <td> <div class="pN">112</div> <div class="G">Caṅkamaṃ tattha māpesiṃ,</div> </td> </tr> <tr> <td> <div class="G">pañcadosavivajjitaṃ;</div> </td> </tr> <tr> <td> <div class="G">Aṭṭhaguṇasamupetaṃ,</div> </td> </tr> <tr> <td> <div class="G">abhiññābalamāhariṃ.</div> </td> </tr> </table> </div>
</div>
<div class="q" id="p_21Bu_113"> <div class="divNumber">30.</div> <div class="p"> <table class="singleColumn"> <tr> <td> <div class="pN">113</div> <div class="G">Sāṭakaṃ pajahiṃ tattha,</div> </td> </tr> <tr> <td> <div class="G">navadosamupāgataṃ;</div> </td> </tr> <tr> <td> <div class="G">Vākacīraṃ nivāsesiṃ,</div> </td> </tr> <tr> <td> <div class="G">dvādasaguṇamupāgataṃ.</div> </td> </tr> </table> </div>
</div>
<div class="q" id="p_21Bu_114"> <div class="divNumber">31.</div> <div class="p"> <table class="singleColumn"> <tr> <td> <div class="pN">114</div> <div class="G">Aṭṭhadosasamākiṇṇaṃ,</div> </td> </tr> <tr> <td> <div class="G">pajahiṃ paṇṇasālakaṃ;</div> </td> </tr> <tr> <td> <div class="G">Upāgamiṃ rukkhamūlaṃ,</div> </td> </tr> <tr> <td> <div class="G">guṇe dasahupāgataṃ.</div> </td> </tr> </table> </div>
</div>
<div class="q" id="p_21Bu_115"> <div class="divNumber">32.</div> <div class="p"> <table class="singleColumn"> <tr> <td> <div class="pN">115</div> <div class="G">Vāpitaṃ ropitaṃ dhaññaṃ,</div> </td> </tr> <tr> <td> <div class="G">pajahiṃ niravasesato;</div> </td> </tr> <tr> <td> <div class="G">Anekaguṇasampannaṃ,</div> </td> </tr> <tr> <td> <div class="G">pavattaphalamādiyiṃ.</div> </td> </tr> </table> </div>
</div>
<div class="q" id="p_21Bu_116"> <div class="divNumber">33.</div> <div class="p"> <table class="singleColumn"> <tr> <td> <div class="pN">116</div> <div class="G">Tatthappadhānaṃ padahiṃ,</div> </td> </tr> <tr> <td> <div class="G">nisajjaṭṭhānacaṅkame;</div> </td> </tr> <tr> <td> <div class="G">Abbhantaramhi sattāhe,</div> </td> </tr> <tr> <td> <div class="G">abhiññābalapāpuṇiṃ.</div> </td> </tr> </table> </div>
</div>
<div class="q" id="p_21Bu_117"> <div class="divNumber">34.</div> <div class="p"> <table class="singleColumn"> <tr> <td> <div class="pN">117</div> <div class="G">Evaṃ me siddhippattassa,</div> </td> </tr> <tr> <td> <div class="G">vasībhūtassa sāsane;</div> </td> </tr> <tr> <td> <div class="G">Dīpaṅkaro nāma jino,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div>
</div>
<div class="q" id="p_21Bu_118"> <div class="divNumber">35.</div> <div class="p"> <table class="singleColumn"> <tr> <td> <div class="pN">118</div> <div class="G">Uppajjante ca jāyante,</div> </td> </tr> <tr> <td> <div class="G">bujjhante dhammadesane;</div> </td> </tr> <tr> <td> <div class="G">Caturo nimitte nāddasaṃ,</div> </td> </tr> <tr> <td> <div class="G">jhānaratisamappito.</div> </td> </tr> </table> </div>
</div>
<div class="q" id="p_21Bu_119"> <div class="divNumber">36.</div> <div class="p"> <table class="singleColumn"> <tr> <td> <div class="pN">119</div> <div class="G">Paccantadesavisaye,</div> </td> </tr> <tr> <td> <div class="G">nimantetvā tathāgataṃ;</div> </td> </tr> <tr> <td> <div class="G">Tassa āgamanaṃ maggaṃ,</div> </td> </tr> <tr> <td> <div class="G">sodhenti tuṭṭhamānasā.</div> </td> </tr> </table> </div>
</div>
<div class="q" id="p_21Bu_120"> <div class="divNumber">37.</div> <div class="p"> <table class="singleColumn"> <tr> <td> <div class="pN">120</div> <div class="G">Ahaṃ tena samayena,</div> </td> </tr> <tr> <td> <div class="G">nikkhamitvā sakassamā;</div> </td> </tr> <tr> <td> <div class="G">Dhunanto vākacīrāni,</div> </td> </tr> <tr> <td> <div class="G">gacchāmi ambare tadā.</div> </td> </tr> </table> </div>
</div>
<div class="q" id="p_21Bu_121"> <div class="divNumber">38.</div> <div class="p"> <table class="singleColumn"> <tr> <td> <div class="pN">121</div> <div class="G">Vedajātaṃ janaṃ disvā,</div> </td> </tr> <tr> <td> <div class="G">tuṭṭhahaṭṭhaṃ pamoditaṃ;</div> </td> </tr> <tr> <td> <div class="G">Orohitvāna gaganā,</div> </td> </tr> <tr> <td> <div class="G">manusse pucchi tāvade.</div> </td> </tr> </table> </div>
</div>
<div class="q" id="p_21Bu_122"> <div class="divNumber">39.</div> <div class="p"> <table class="singleColumn"> <tr> <td> <div class="pN">122</div> <div class="G">‘Tuṭṭhahaṭṭho pamudito,</div> </td> </tr> <tr> <td> <div class="G">vedajāto mahājano;</div> </td> </tr> <tr> <td> <div class="G">Kassa sodhīyati maggo,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div>
</div>
<div class="q" id="p_21Bu_123"> <div class="divNumber">40.</div> <div class="p"> <table class="singleColumn"> <tr> <td> <div class="pN">123</div> <div class="G">Te me puṭṭhā viyākaṃsu,</div> </td> </tr> <tr> <td> <div class="G">‘buddho loke anuttaro;</div> </td> </tr> <tr> <td> <div class="G">Dīpaṅkaro nāma jino,</div> </td> </tr> <tr> <td> <div class="G">uppajji lokanāyako;</div> </td> </tr> <tr> <td> <div class="G">Tassa sodhīyati maggo,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div>
</div>
<div class="q" id="p_21Bu_124"> <div class="divNumber">41.</div> <div class="p"> <table class="singleColumn"> <tr> <td> <div class="pN">124</div> <div class="G">Buddhotivacanaṃ sutvāna,</div> </td> </tr> <tr> <td> <div class="G">pīti uppajji tāvade;</div> </td> </tr> <tr> <td> <div class="G">Buddho buddhoti kathayanto,</div> </td> </tr> <tr> <td> <div class="G">somanassaṃ pavedayiṃ.</div> </td> </tr> </table> </div>
</div>
<div class="q" id="p_21Bu_125"> <div class="divNumber">42.</div> <div class="p"> <table class="singleColumn"> <tr> <td> <div class="pN">125</div> <div class="G">Tattha ṭhatvā vicintesiṃ,</div> </td> </tr> <tr> <td> <div class="G">tuṭṭho saṃviggamānaso;</div> </td> </tr> <tr> <td> <div class="G">‘Idha bījāni ropissaṃ,</div> </td> </tr> <tr> <td> <div class="G">khaṇo ve mā upaccagā’.</div> </td> </tr> </table> </div>
</div>
<div class="q" id="p_21Bu_126"> <div class="divNumber">43.</div> <div class="p"> <table class="singleColumn"> <tr> <td> <div class="pN">126</div> <div class="G">‘Yadi buddhassa sodhetha,</div> </td> </tr> <tr> <td> <div class="G">ekokāsaṃ dadātha me;</div> </td> </tr> <tr> <td> <div class="G">Ahampi sodhayissāmi,</div> </td> </tr> <tr> <td> <div class="G">añjasaṃ vaṭumāyanaṃ’.</div> </td> </tr> </table> </div>
</div>
<div class="q" id="p_21Bu_127"> <div class="divNumber">44.</div> <div class="p"> <table class="singleColumn"> <tr> <td> <div class="pN">127</div> <div class="G">Adaṃsu te mamokāsaṃ,</div> </td> </tr> <tr> <td> <div class="G">sodhetuṃ añjasaṃ tadā;</div> </td> </tr> <tr> <td> <div class="G">Buddho buddhoti cintento,</div> </td> </tr> <tr> <td> <div class="G">maggaṃ sodhemahaṃ tadā.</div> </td> </tr> </table> </div>
</div>
<div class="q" id="p_21Bu_128"> <div class="divNumber">45.</div> <div class="p"> <table class="singleColumn"> <tr> <td> <div class="pN">128</div> <div class="G">Aniṭṭhite mamokāse,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">Catūhi satasahassehi,</div> </td> </tr> <tr> <td> <div class="G">chaḷabhiññehi tādihi;</div> </td> </tr> <tr> <td> <div class="G">Khīṇāsavehi vimalehi,</div> </td> </tr> <tr> <td> <div class="G">paṭipajji añjasaṃ jino.</div> </td> </tr> </table> </div>
</div>
<div class="q" id="p_21Bu_129"> <div class="divNumber">46.</div> <div class="p"> <table class="singleColumn"> <tr> <td> <div class="pN">129</div> <div class="G">Paccuggamanā vattanti,</div> </td> </tr> <tr> <td> <div class="G">vajjanti bheriyo bahū;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">sādhukāraṃ pavattayuṃ.</div> </td> </tr> </table> </div>
</div>
<div class="q" id="p_21Bu_130"> <div class="divNumber">47.</div> <div class="p"> <table class="singleColumn"> <tr> <td> <div class="pN">130</div> <div class="G">Devā manusse passanti,</div> </td> </tr> <tr> <td> <div class="G">manussāpi ca devatā;</div> </td> </tr> <tr> <td> <div class="G">Ubhopi te pañjalikā,</div> </td> </tr> <tr> <td> <div class="G">anuyanti tathāgataṃ.</div> </td> </tr> </table> </div>
</div>
<div class="q" id="p_21Bu_131"> <div class="divNumber">48.</div> <div class="p"> <table class="singleColumn"> <tr> <td> <div class="pN">131</div> <div class="G">Devā dibbehi turiyehi,</div> </td> </tr> <tr> <td> <div class="G">manussā mānusehi ca;</div> </td> </tr> <tr> <td> <div class="G">Ubhopi te vajjayantā,</div> </td> </tr> <tr> <td> <div class="G">anuyanti tathāgataṃ.</div> </td> </tr> </table> </div>
</div>
<div class="q" id="p_21Bu_132"> <div class="divNumber">49.</div> <div class="p"> <table class="singleColumn"> <tr> <td> <div class="pN">132</div> <div class="G">Dibbaṃ mandāravaṃ pupphaṃ,</div> </td> </tr> <tr> <td> <div class="G">padumaṃ pārichattakaṃ;</div> </td> </tr> <tr> <td> <div class="G">Disodisaṃ okiranti,</div> </td> </tr> <tr> <td> <div class="G">ākāsanabhagatā marū.</div> </td> </tr> </table> </div>
</div>
<div class="q" id="p_21Bu_133"> <div class="divNumber">50.</div> <div class="p"> <table class="singleColumn"> <tr> <td> <div class="pN">133</div> <div class="G">Dibbaṃ candanacuṇṇañca,</div> </td> </tr> <tr> <td> <div class="G">varagandhañca kevalaṃ;</div> </td> </tr> <tr> <td> <div class="G">Disodisaṃ okiranti,</div> </td> </tr> <tr> <td> <div class="G">ākāsanabhagatā marū.</div> </td> </tr> </table> </div>
</div>
<div class="q" id="p_21Bu_134"> <div class="divNumber">51.</div> <div class="p"> <table class="singleColumn"> <tr> <td> <div class="pN">134</div> <div class="G">Campakaṃ saralaṃ nīpaṃ,</div> </td> </tr> <tr> <td> <div class="G">nāgapunnāgaketakaṃ;</div> </td> </tr> <tr> <td> <div class="G">Disodisaṃ ukkhipanti,</div> </td> </tr> <tr> <td> <div class="G">bhūmitalagatā narā.</div> </td> </tr> </table> </div>
</div>
<div class="q" id="p_21Bu_135"> <div class="divNumber">52.</div> <div class="p"> <table class="singleColumn"> <tr> <td> <div class="pN">135</div> <div class="G">Kese muñcitvāhaṃ tattha,</div> </td> </tr> <tr> <td> <div class="G">vākacīrañca cammakaṃ;</div> </td> </tr> <tr> <td> <div class="G">Kalale pattharitvāna,</div> </td> </tr> <tr> <td> <div class="G">avakujjo nipajjahaṃ.</div> </td> </tr> </table> </div>
</div>
<div class="q" id="p_21Bu_136"> <div class="divNumber">53.</div> <div class="p"> <table class="singleColumn"> <tr> <td> <div class="pN">136</div> <div class="G">‘Akkamitvāna maṃ buddho,</div> </td> </tr> <tr> <td> <div class="G">saha sissehi gacchatu;</div> </td> </tr> <tr> <td> <div class="G">Mā naṃ kalale akkamittha,</div> </td> </tr> <tr> <td> <div class="G">hitāya me bhavissati’.</div> </td> </tr> </table> </div>
</div>
<div class="q" id="p_21Bu_137"> <div class="divNumber">54.</div> <div class="p"> <table class="singleColumn"> <tr> <td> <div class="pN">137</div> <div class="G">Pathaviyaṃ nipannassa,</div> </td> </tr> <tr> <td> <div class="G">evaṃ me āsi cetaso;</div> </td> </tr> <tr> <td> <div class="G">‘Icchamāno ahaṃ ajja,</div> </td> </tr> <tr> <td> <div class="G">kilese jhāpaye mama.</div> </td> </tr> </table> </div>
</div>
<div class="q" id="p_21Bu_138"> <div class="divNumber">55.</div> <div class="p"> <table class="singleColumn"> <tr> <td> <div class="pN">138</div> <div class="G">Kiṃ me aññātavesena,</div> </td> </tr> <tr> <td> <div class="G">dhammaṃ sacchikatenidha;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">buddho hessaṃ sadevake.</div> </td> </tr> </table> </div>
</div>
<div class="q" id="p_21Bu_139"> <div class="divNumber">56.</div> <div class="p"> <table class="singleColumn"> <tr> <td> <div class="pN">139</div> <div class="G">Kiṃ me ekena tiṇṇena,</div> </td> </tr> <tr> <td> <div class="G">purisena thāmadassinā;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">santāressaṃ sadevakaṃ.</div> </td> </tr> </table> </div>
</div>
<div class="q" id="p_21Bu_140"> <div class="divNumber">57.</div> <div class="p"> <table class="singleColumn"> <tr> <td> <div class="pN">140</div> <div class="G">Iminā me adhikārena,</div> </td> </tr> <tr> <td> <div class="G">katena purisuttame;</div> </td> </tr> <tr> <td> <div class="G">Sabbaññutaṃ pāpuṇitvā,</div> </td> </tr> <tr> <td> <div class="G">tāremi janataṃ bahuṃ.</div> </td> </tr> </table> </div>
</div>
<div class="q" id="p_21Bu_141"> <div class="divNumber">58.</div> <div class="p"> <table class="singleColumn"> <tr> <td> <div class="pN">141</div> <div class="G">Saṃsārasotaṃ chinditvā,</div> </td> </tr> <tr> <td> <div class="G">viddhaṃsetvā tayo bhave;</div> </td> </tr> <tr> <td> <div class="G">Dhammanāvaṃ samāruyha,</div> </td> </tr> <tr> <td> <div class="G">santāressaṃ sadevakaṃ.</div> </td> </tr> </table> </div>
</div>
<div class="q" id="p_21Bu_142"> <div class="divNumber">59.</div> <div class="p"> <table class="singleColumn"> <tr> <td> <div class="pN">142</div> <div class="G">Manussattaṃ liṅgasampatti,</div> </td> </tr> <tr> <td> <div class="G">hetu satthāradassanaṃ;</div> </td> </tr> <tr> <td> <div class="G">Pabbajjā guṇasampatti,</div> </td> </tr> <tr> <td> <div class="G">adhikāro ca chandatā;</div> </td> </tr> <tr> <td> <div class="G">Aṭṭhadhammasamodhānā,</div> </td> </tr> <tr> <td> <div class="G">abhinīhāro samijjhati’.</div> </td> </tr> </table> </div>
</div>
<div class="q" id="p_21Bu_143"> <div class="divNumber">60.</div> <div class="p"> <table class="singleColumn"> <tr> <td> <div class="pN">143</div> <div class="G">Dīpaṅkaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Ussīsake maṃ ṭhatvāna,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_21Bu_144"> <div class="divNumber">61.</div> <div class="p"> <table class="singleColumn"> <tr> <td> <div class="pN">144</div> <div class="G">‘Passatha imaṃ tāpasaṃ,</div> </td> </tr> <tr> <td> <div class="G">jaṭilaṃ uggatāpanaṃ;</div> </td> </tr> <tr> <td> <div class="G">Aparimeyyito kappe,</div> </td> </tr> <tr> <td> <div class="G">buddho loke bhavissati.</div> </td> </tr> </table> </div>
</div>
<div class="q" id="p_21Bu_145"> <div class="divNumber">62.</div> <div class="p"> <table class="singleColumn"> <tr> <td> <div class="pN">145</div> <div class="G">Ahu kapilavhayā rammā,</div> </td> </tr> <tr> <td> <div class="G">nikkhamitvā tathāgato;</div> </td> </tr> <tr> <td> <div class="G">Padhānaṃ padahitvāna,</div> </td> </tr> <tr> <td> <div class="G">katvā dukkarakārikaṃ.</div> </td> </tr> </table> </div>
</div>
<div class="q" id="p_21Bu_146"> <div class="divNumber">63.</div> <div class="p"> <table class="singleColumn"> <tr> <td> <div class="pN">146</div> <div class="G">Ajapālarukkhamūlasmiṃ,</div> </td> </tr> <tr> <td> <div class="G">nisīditvā tathāgato;</div> </td> </tr> <tr> <td> <div class="G">Tattha pāyāsaṃ paggayha,</div> </td> </tr> <tr> <td> <div class="G">nerañjaramupehiti.</div> </td> </tr> </table> </div>
</div>
<div class="q" id="p_21Bu_147"> <div class="divNumber">64.</div> <div class="p"> <table class="singleColumn"> <tr> <td> <div class="pN">147</div> <div class="G">Nerañjarāya tīramhi,</div> </td> </tr> <tr> <td> <div class="G">pāyāsaṃ ada so jino;</div> </td> </tr> <tr> <td> <div class="G">Paṭiyattavaramaggena,</div> </td> </tr> <tr> <td> <div class="G">bodhimūlamupehiti.</div> </td> </tr> </table> </div>
</div>
<div class="q" id="p_21Bu_148"> <div class="divNumber">65.</div> <div class="p"> <table class="singleColumn"> <tr> <td> <div class="pN">148</div> <div class="G">Tato padakkhiṇaṃ katvā,</div> </td> </tr> <tr> <td> <div class="G">bodhimaṇḍaṃ anuttaro;</div> </td> </tr> <tr> <td> <div class="G">Assattharukkhamūlamhi,</div> </td> </tr> <tr> <td> <div class="G">bujjhissati mahāyaso.</div> </td> </tr> </table> </div>
</div>
<div class="q" id="p_21Bu_149"> <div class="divNumber">66.</div> <div class="p"> <table class="singleColumn"> <tr> <td> <div class="pN">149</div> <div class="G">Imassa janikā mātā,</div> </td> </tr> <tr> <td> <div class="G">māyā nāma bhavissati;</div> </td> </tr> <tr> <td> <div class="G">Pitā suddhodano nāma,</div> </td> </tr> <tr> <td> <div class="G">ayaṃ hessati gotamo.</div> </td> </tr> </table> </div>
</div>
<div class="q" id="p_21Bu_150"> <div class="divNumber">67.</div> <div class="p"> <table class="singleColumn"> <tr> <td> <div class="pN">150</div> <div class="G">Anāsavā vītarāgā,</div> </td> </tr> <tr> <td> <div class="G">santacittā samāhitā;</div> </td> </tr> <tr> <td> <div class="G">Kolito upatisso ca,</div> </td> </tr> <tr> <td> <div class="G">aggā hessanti sāvakā;</div> </td> </tr> <tr> <td> <div class="G">Ānando nāmupaṭṭhāko,</div> </td> </tr> <tr> <td> <div class="G">upaṭṭhissatimaṃ jinaṃ.</div> </td> </tr> </table> </div>
</div>
<div class="q" id="p_21Bu_151"> <div class="divNumber">68.</div> <div class="p"> <table class="singleColumn"> <tr> <td> <div class="pN">151</div> <div class="G">Khemā uppalavaṇṇā ca,</div> </td> </tr> <tr> <td> <div class="G">aggā hessanti sāvikā;</div> </td> </tr> <tr> <td> <div class="G">Anāsavā vītarāgā,</div> </td> </tr> <tr> <td> <div class="G">santacittā samāhitā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">assatthoti pavuccati.</div> </td> </tr> </table> </div>
</div>
<div class="q" id="p_21Bu_152"> <div class="divNumber">69.</div> <div class="p"> <table class="singleColumn"> <tr> <td> <div class="pN">152</div> <div class="G">Citto ca hatthāḷavako,</div> </td> </tr> <tr> <td> <div class="G">aggā hessantupaṭṭhakā;</div> </td> </tr> <tr> <td> <div class="G">Uttarā nandamātā ca,</div> </td> </tr> <tr> <td> <div class="G">aggā hessantupaṭṭhikā’.</div> </td> </tr> </table> </div>
</div>
<div class="q" id="p_21Bu_153"> <div class="divNumber">70.</div> <div class="p"> <table class="singleColumn"> <tr> <td> <div class="pN">153</div> <div class="G">Idaṃ sutvāna vacanaṃ,</div> </td> </tr> <tr> <td> <div class="G">asamassa mahesino;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">buddhabījaṃ kira ayaṃ.</div> </td> </tr> </table> </div>
</div>
<div class="q" id="p_21Bu_154"> <div class="divNumber">71.</div> <div class="p"> <table class="singleColumn"> <tr> <td> <div class="pN">154</div> <div class="G">Ukkuṭṭhisaddā vattanti,</div> </td> </tr> <tr> <td> <div class="G">apphoṭenti hasanti ca;</div> </td> </tr> <tr> <td> <div class="G">Katañjalī namassanti,</div> </td> </tr> <tr> <td> <div class="G">dasasahassī sadevakā.</div> </td> </tr> </table> </div>
</div>
<div class="q" id="p_21Bu_155"> <div class="divNumber">72.</div> <div class="p"> <table class="singleColumn"> <tr> <td> <div class="pN">155</div> <div class="G">‘Yadimassa lokanāthassa,</div> </td> </tr> <tr> <td> <div class="G">virajjhissāma sāsanaṃ;</div> </td> </tr> <tr> <td> <div class="G">Anāgatamhi addhāne,</div> </td> </tr> <tr> <td> <div class="G">hessāma sammukhā imaṃ.</div> </td> </tr> </table> </div>
</div>
<div class="q" id="p_21Bu_156"> <div class="divNumber">73.</div> <div class="p"> <table class="singleColumn"> <tr> <td> <div class="pN">156</div> <div class="G">Yathā manussā nadiṃ tarantā,</div> </td> </tr> <tr> <td> <div class="G">Paṭititthaṃ virajjhiya;</div> </td> </tr> <tr> <td> <div class="G">Heṭṭhātitthe gahetvāna,</div> </td> </tr> <tr> <td> <div class="G">Uttaranti mahānadiṃ.</div> </td> </tr> </table> </div>
</div>
<div class="q" id="p_21Bu_157"> <div class="divNumber">74.</div> <div class="p"> <table class="singleColumn"> <tr> <td> <div class="pN">157</div> <div class="G">Evamevaṃ mayaṃ sabbe,</div> </td> </tr> <tr> <td> <div class="G">yadi muñcāmimaṃ jinaṃ;</div> </td> </tr> <tr> <td> <div class="G">Anāgatamhi addhāne,</div> </td> </tr> <tr> <td> <div class="G">hessāma sammukhā imaṃ’.</div> </td> </tr> </table> </div>
</div>
<div class="q" id="p_21Bu_158"> <div class="divNumber">75.</div> <div class="p"> <table class="singleColumn"> <tr> <td> <div class="pN">158</div> <div class="G">Dīpaṅkaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mama kammaṃ pakittetvā,</div> </td> </tr> <tr> <td> <div class="G">dakkhiṇaṃ pādamuddhari.</div> </td> </tr> </table> </div>
</div>
<div class="q" id="p_21Bu_159"> <div class="divNumber">76.</div> <div class="p"> <table class="singleColumn"> <tr> <td> <div class="pN">159</div> <div class="G">Ye tatthāsuṃ jinaputtā,</div> </td> </tr> <tr> <td> <div class="G">Padakkhiṇamakaṃsu maṃ;</div> </td> </tr> <tr> <td> <div class="G">Devā manussā asurā ca,</div> </td> </tr> <tr> <td> <div class="G">Abhivādetvāna pakkamuṃ.</div> </td> </tr> </table> </div>
</div>
<div class="q" id="p_21Bu_160"> <div class="divNumber">77.</div> <div class="p"> <table class="singleColumn"> <tr> <td> <div class="pN">160</div> <div class="G">Dassanaṃ me atikkante,</div> </td> </tr> <tr> <td> <div class="G">sasaṃghe lokanāyake;</div> </td> </tr> <tr> <td> <div class="G">Sayanā vuṭṭhahitvāna,</div> </td> </tr> <tr> <td> <div class="G">pallaṅkaṃ ābhujiṃ tadā.</div> </td> </tr> </table> </div>
</div>
<div class="q" id="p_21Bu_161"> <div class="divNumber">78.</div> <div class="p"> <table class="singleColumn"> <tr> <td> <div class="pN">161</div> <div class="G">Sukhena sukhito homi,</div> </td> </tr> <tr> <td> <div class="G">pāmojjena pamodito;</div> </td> </tr> <tr> <td> <div class="G">Pītiyā ca abhissanno,</div> </td> </tr> <tr> <td> <div class="G">pallaṅkaṃ ābhujiṃ tadā.</div> </td> </tr> </table> </div>
</div>
<div class="q" id="p_21Bu_162"> <div class="divNumber">79.</div> <div class="p"> <table class="singleColumn"> <tr> <td> <div class="pN">162</div> <div class="G">Pallaṅkena nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Vasībhūto ahaṃ jhāne,</div> </td> </tr> <tr> <td> <div class="G">abhiññāsu pāramiṅgato.</div> </td> </tr> </table> </div>
</div>
<div class="q" id="p_21Bu_163"> <div class="divNumber">80.</div> <div class="p"> <table class="singleColumn"> <tr> <td> <div class="pN">163</div> <div class="G">Sahassiyamhi lokamhi,</div> </td> </tr> <tr> <td> <div class="G">isayo natthi me samā;</div> </td> </tr> <tr> <td> <div class="G">Asamo iddhidhammesu,</div> </td> </tr> <tr> <td> <div class="G">alabhiṃ īdisaṃ sukhaṃ’.</div> </td> </tr> </table> </div>
</div>
<div class="q" id="p_21Bu_164"> <div class="divNumber">81.</div> <div class="p"> <table class="singleColumn"> <tr> <td> <div class="pN">164</div> <div class="G">Pallaṅkābhujane mayhaṃ,</div> </td> </tr> <tr> <td> <div class="G">dasasahassādhivāsino;</div> </td> </tr> <tr> <td> <div class="G">Mahānādaṃ pavattesuṃ,</div> </td> </tr> <tr> <td> <div class="G">‘dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_165"> <div class="divNumber">82.</div> <div class="p"> <table class="singleColumn"> <tr> <td> <div class="pN">165</div> <div class="G">Yā pubbe bodhisattānaṃ,</div> </td> </tr> <tr> <td> <div class="G">pallaṅkavaramābhuje;</div> </td> </tr> <tr> <td> <div class="G">Nimittāni padissanti,</div> </td> </tr> <tr> <td> <div class="G">tāni ajja padissare.</div> </td> </tr> </table> </div>
</div>
<div class="q" id="p_21Bu_166"> <div class="divNumber">83.</div> <div class="p"> <table class="singleColumn"> <tr> <td> <div class="pN">166</div> <div class="G">Sītaṃ byapagataṃ hoti,</div> </td> </tr> <tr> <td> <div class="G">uṇhañca upasammati;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_167"> <div class="divNumber">84.</div> <div class="p"> <table class="singleColumn"> <tr> <td> <div class="pN">167</div> <div class="G">Dasasahassī lokadhātū,</div> </td> </tr> <tr> <td> <div class="G">nissaddā honti nirākulā;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_168"> <div class="divNumber">85.</div> <div class="p"> <table class="singleColumn"> <tr> <td> <div class="pN">168</div> <div class="G">Mahāvātā na vāyanti,</div> </td> </tr> <tr> <td> <div class="G">na sandanti savantiyo;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_169"> <div class="divNumber">86.</div> <div class="p"> <table class="singleColumn"> <tr> <td> <div class="pN">169</div> <div class="G">Thalajā dakajā pupphā,</div> </td> </tr> <tr> <td> <div class="G">sabbe pupphanti tāvade;</div> </td> </tr> <tr> <td> <div class="G">Tepajja pupphitā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_170"> <div class="divNumber">87.</div> <div class="p"> <table class="singleColumn"> <tr> <td> <div class="pN">170</div> <div class="G">Latā vā yadi vā rukkhā,</div> </td> </tr> <tr> <td> <div class="G">phalabhārā honti tāvade;</div> </td> </tr> <tr> <td> <div class="G">Tepajja phalitā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_171"> <div class="divNumber">88.</div> <div class="p"> <table class="singleColumn"> <tr> <td> <div class="pN">171</div> <div class="G">Ākāsaṭṭhā ca bhūmaṭṭhā,</div> </td> </tr> <tr> <td> <div class="G">ratanā jotanti tāvade;</div> </td> </tr> <tr> <td> <div class="G">Tepajja ratanā jotanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_172"> <div class="divNumber">89.</div> <div class="p"> <table class="singleColumn"> <tr> <td> <div class="pN">172</div> <div class="G">Mānussakā ca dibbā ca,</div> </td> </tr> <tr> <td> <div class="G">turiyā vajjanti tāvade;</div> </td> </tr> <tr> <td> <div class="G">Tepajjubho abhiravanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_173"> <div class="divNumber">90.</div> <div class="p"> <table class="singleColumn"> <tr> <td> <div class="pN">173</div> <div class="G">Vicitrapupphā gaganā,</div> </td> </tr> <tr> <td> <div class="G">abhivassanti tāvade;</div> </td> </tr> <tr> <td> <div class="G">Tepi ajja pavassanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_174"> <div class="divNumber">91.</div> <div class="p"> <table class="singleColumn"> <tr> <td> <div class="pN">174</div> <div class="G">Mahāsamuddo ābhujati,</div> </td> </tr> <tr> <td> <div class="G">dasasahassī pakampati;</div> </td> </tr> <tr> <td> <div class="G">Tepajjubho abhiravanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_175"> <div class="divNumber">92.</div> <div class="p"> <table class="singleColumn"> <tr> <td> <div class="pN">175</div> <div class="G">Nirayepi dasasahasse,</div> </td> </tr> <tr> <td> <div class="G">aggī nibbanti tāvade;</div> </td> </tr> <tr> <td> <div class="G">Tepajja nibbutā aggī,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_176"> <div class="divNumber">93.</div> <div class="p"> <table class="singleColumn"> <tr> <td> <div class="pN">176</div> <div class="G">Vimalo hoti sūriyo,</div> </td> </tr> <tr> <td> <div class="G">sabbā dissanti tārakā;</div> </td> </tr> <tr> <td> <div class="G">Tepi ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_177"> <div class="divNumber">94.</div> <div class="p"> <table class="singleColumn"> <tr> <td> <div class="pN">177</div> <div class="G">Anovaṭṭhena udakaṃ,</div> </td> </tr> <tr> <td> <div class="G">mahiyā ubbhijji tāvade;</div> </td> </tr> <tr> <td> <div class="G">Tampajjubbhijjate mahiyā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_178"> <div class="divNumber">95.</div> <div class="p"> <table class="singleColumn"> <tr> <td> <div class="pN">178</div> <div class="G">Tārāgaṇā virocanti,</div> </td> </tr> <tr> <td> <div class="G">nakkhattā gaganamaṇḍale;</div> </td> </tr> <tr> <td> <div class="G">Visākhā candimāyuttā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_179"> <div class="divNumber">96.</div> <div class="p"> <table class="singleColumn"> <tr> <td> <div class="pN">179</div> <div class="G">Bilāsayā darīsayā,</div> </td> </tr> <tr> <td> <div class="G">nikkhamanti sakāsayā;</div> </td> </tr> <tr> <td> <div class="G">Tepajja āsayā chuddhā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_180"> <div class="divNumber">97.</div> <div class="p"> <table class="singleColumn"> <tr> <td> <div class="pN">180</div> <div class="G">Na honti aratī sattānaṃ,</div> </td> </tr> <tr> <td> <div class="G">santuṭṭhā honti tāvade;</div> </td> </tr> <tr> <td> <div class="G">Tepajja sabbe santuṭṭhā,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_181"> <div class="divNumber">98.</div> <div class="p"> <table class="singleColumn"> <tr> <td> <div class="pN">181</div> <div class="G">Rogā tadupasammanti,</div> </td> </tr> <tr> <td> <div class="G">jighacchā ca vinassati;</div> </td> </tr> <tr> <td> <div class="G">Tāni ajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_182"> <div class="divNumber">99.</div> <div class="p"> <table class="singleColumn"> <tr> <td> <div class="pN">182</div> <div class="G">Rāgo tadā tanu hoti,</div> </td> </tr> <tr> <td> <div class="G">doso moho vinassati;</div> </td> </tr> <tr> <td> <div class="G">Tepajja vigatā sabbe,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_183"> <div class="divNumber">100.</div> <div class="p"> <table class="singleColumn"> <tr> <td> <div class="pN">183</div> <div class="G">Bhayaṃ tadā na bhavati,</div> </td> </tr> <tr> <td> <div class="G">ajjapetaṃ padissati;</div> </td> </tr> <tr> <td> <div class="G">Tena liṅgena jānāma,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_184"> <div class="divNumber">101.</div> <div class="p"> <table class="singleColumn"> <tr> <td> <div class="pN">184</div> <div class="G">Rajonuddhaṃsati uddhaṃ,</div> </td> </tr> <tr> <td> <div class="G">ajjapetaṃ padissati;</div> </td> </tr> <tr> <td> <div class="G">Tena liṅgena jānāma,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_185"> <div class="divNumber">102.</div> <div class="p"> <table class="singleColumn"> <tr> <td> <div class="pN">185</div> <div class="G">Aniṭṭhagandho pakkamati,</div> </td> </tr> <tr> <td> <div class="G">dibbagandho pavāyati;</div> </td> </tr> <tr> <td> <div class="G">Sopajja vāyati gandho,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_186"> <div class="divNumber">103.</div> <div class="p"> <table class="singleColumn"> <tr> <td> <div class="pN">186</div> <div class="G">Sabbe devā padissanti,</div> </td> </tr> <tr> <td> <div class="G">ṭhapayitvā arūpino;</div> </td> </tr> <tr> <td> <div class="G">Tepajja sabbe dissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_187"> <div class="divNumber">104.</div> <div class="p"> <table class="singleColumn"> <tr> <td> <div class="pN">187</div> <div class="G">Yāvatā nirayā nāma,</div> </td> </tr> <tr> <td> <div class="G">sabbe dissanti tāvade;</div> </td> </tr> <tr> <td> <div class="G">Tepajja sabbe dissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_188"> <div class="divNumber">105.</div> <div class="p"> <table class="singleColumn"> <tr> <td> <div class="pN">188</div> <div class="G">Kuṭṭā kavāṭā selā ca,</div> </td> </tr> <tr> <td> <div class="G">na hontāvaraṇā tadā;</div> </td> </tr> <tr> <td> <div class="G">Ākāsabhūtā tepajja,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_189"> <div class="divNumber">106.</div> <div class="p"> <table class="singleColumn"> <tr> <td> <div class="pN">189</div> <div class="G">Cutī ca upapatti ca,</div> </td> </tr> <tr> <td> <div class="G">khaṇe tasmiṃ na vijjati;</div> </td> </tr> <tr> <td> <div class="G">Tānipajja padissanti,</div> </td> </tr> <tr> <td> <div class="G">dhuvaṃ buddho bhavissasi.</div> </td> </tr> </table> </div>
</div>
<div class="q" id="p_21Bu_190"> <div class="divNumber">107.</div> <div class="p"> <table class="singleColumn"> <tr> <td> <div class="pN">190</div> <div class="G">Daḷhaṃ paggaṇha vīriyaṃ,</div> </td> </tr> <tr> <td> <div class="G">mā nivatta abhikkama;</div> </td> </tr> <tr> <td> <div class="G">Mayampetaṃ vijānāma,</div> </td> </tr> <tr> <td> <div class="G">dhuvaṃ buddho bhavissasi’.</div> </td> </tr> </table> </div>
</div>
<div class="q" id="p_21Bu_191"> <div class="divNumber">108.</div> <div class="p"> <table class="singleColumn"> <tr> <td> <div class="pN">191</div> <div class="G">Buddhassa vacanaṃ sutvā,</div> </td> </tr> <tr> <td> <div class="G">dasasahassīna cūbhayaṃ;</div> </td> </tr> <tr> <td> <div class="G">Tuṭṭhahaṭṭho pamodito,</div> </td> </tr> <tr> <td> <div class="G">evaṃ cintesahaṃ tadā.</div> </td> </tr> </table> </div>
</div>
<div class="q" id="p_21Bu_192"> <div class="divNumber">109.</div> <div class="p"> <table class="singleColumn"> <tr> <td> <div class="pN">192</div> <div class="G">‘Advejjhavacanā buddhā,</div> </td> </tr> <tr> <td> <div class="G">Amoghavacanā jinā;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_193"> <div class="divNumber">110.</div> <div class="p"> <table class="singleColumn"> <tr> <td> <div class="pN">193</div> <div class="G">Yathā khittaṃ nabhe leḍḍu,</div> </td> </tr> <tr> <td> <div class="G">Dhuvaṃ patati bhūmiyaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_194"> <div class="divNumber">111.</div> <div class="p"> <table class="singleColumn"> <tr> <td> <div class="pN">194</div> <div class="G">Yathāpi sabbasattānaṃ,</div> </td> </tr> <tr> <td> <div class="G">Maraṇaṃ dhuvasassataṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_195"> <div class="divNumber">112.</div> <div class="p"> <table class="singleColumn"> <tr> <td> <div class="pN">195</div> <div class="G">Yathā rattikkhaye patte,</div> </td> </tr> <tr> <td> <div class="G">Sūriyuggamanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_196"> <div class="divNumber">113.</div> <div class="p"> <table class="singleColumn"> <tr> <td> <div class="pN">196</div> <div class="G">Yathā nikkhantasayanassa,</div> </td> </tr> <tr> <td> <div class="G">Sīhassa nadanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_197"> <div class="divNumber">114.</div> <div class="p"> <table class="singleColumn"> <tr> <td> <div class="pN">197</div> <div class="G">Yathā āpannasattānaṃ,</div> </td> </tr> <tr> <td> <div class="G">Bhāramoropanaṃ dhuvaṃ;</div> </td> </tr> <tr> <td> <div class="G">Tatheva buddhaseṭṭhānaṃ,</div> </td> </tr> <tr> <td> <div class="G">Vacanaṃ dhuvasassataṃ;</div> </td> </tr> <tr> <td> <div class="G">Vitathaṃ natthi buddhānaṃ,</div> </td> </tr> <tr> <td> <div class="G">Dhuvaṃ buddho bhavāmahaṃ.</div> </td> </tr> </table> </div>
</div>
<div class="q" id="p_21Bu_198"> <div class="divNumber">115.</div> <div class="p"> <table class="singleColumn"> <tr> <td> <div class="pN">198</div> <div class="G">Handa buddhakare dhamme,</div> </td> </tr> <tr> <td> <div class="G">vicināmi ito cito;</div> </td> </tr> <tr> <td> <div class="G">Uddhaṃ adho dasa disā,</div> </td> </tr> <tr> <td> <div class="G">yāvatā dhammadhātuyā’.</div> </td> </tr> </table> </div>
</div>
<div class="q" id="p_21Bu_199"> <div class="divNumber">116.</div> <div class="p"> <table class="singleColumn"> <tr> <td> <div class="pN">199</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">paṭhamaṃ <span class="bold">dānapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">anuciṇṇaṃ mahāpathaṃ.</div> </td> </tr> </table> </div>
</div>
<div class="q" id="p_21Bu_200"> <div class="divNumber">117.</div> <div class="p"> <table class="singleColumn"> <tr> <td> <div class="pN">200</div> <div class="G">‘Imaṃ tvaṃ paṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Dānapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_201"> <div class="divNumber">118.</div> <div class="p"> <table class="singleColumn"> <tr> <td> <div class="pN">201</div> <div class="G">Yathāpi kumbho sampuṇṇo,</div> </td> </tr> <tr> <td> <div class="G">yassa kassaci adhokato;</div> </td> </tr> <tr> <td> <div class="G">Vamatevudakaṃ nissesaṃ,</div> </td> </tr> <tr> <td> <div class="G">na tattha parirakkhati.</div> </td> </tr> </table> </div>
</div>
<div class="q" id="p_21Bu_202"> <div class="divNumber">119.</div> <div class="p"> <table class="singleColumn"> <tr> <td> <div class="pN">202</div> <div class="G">Tatheva yācake disvā,</div> </td> </tr> <tr> <td> <div class="G">hīnamukkaṭṭhamajjhime;</div> </td> </tr> <tr> <td> <div class="G">Dadāhi dānaṃ nissesaṃ,</div> </td> </tr> <tr> <td> <div class="G">kumbho viya adhokato.</div> </td> </tr> </table> </div>
</div>
<div class="q" id="p_21Bu_203"> <div class="divNumber">120.</div> <div class="p"> <table class="singleColumn"> <tr> <td> <div class="pN">203</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_204"> <div class="divNumber">121.</div> <div class="p"> <table class="singleColumn"> <tr> <td> <div class="pN">204</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">dutiyaṃ <span class="bold">sīlapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_205"> <div class="divNumber">122.</div> <div class="p"> <table class="singleColumn"> <tr> <td> <div class="pN">205</div> <div class="G">‘Imaṃ tvaṃ dutiyaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Sīlapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_206"> <div class="divNumber">123.</div> <div class="p"> <table class="singleColumn"> <tr> <td> <div class="pN">206</div> <div class="G">Yathāpi camarī vālaṃ,</div> </td> </tr> <tr> <td> <div class="G">kismiñci paṭilaggitaṃ;</div> </td> </tr> <tr> <td> <div class="G">Upeti maraṇaṃ tattha,</div> </td> </tr> <tr> <td> <div class="G">na vikopeti vāladhiṃ.</div> </td> </tr> </table> </div>
</div>
<div class="q" id="p_21Bu_207"> <div class="divNumber">124.</div> <div class="p"> <table class="singleColumn"> <tr> <td> <div class="pN">207</div> <div class="G">Tatheva tvaṃ catūsu bhūmīsu,</div> </td> </tr> <tr> <td> <div class="G">Sīlāni paripūraya;</div> </td> </tr> <tr> <td> <div class="G">Parirakkha sabbadā sīlaṃ,</div> </td> </tr> <tr> <td> <div class="G">Camarī viya vāladhiṃ.</div> </td> </tr> </table> </div>
</div>
<div class="q" id="p_21Bu_208"> <div class="divNumber">125.</div> <div class="p"> <table class="singleColumn"> <tr> <td> <div class="pN">208</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_209"> <div class="divNumber">126.</div> <div class="p"> <table class="singleColumn"> <tr> <td> <div class="pN">209</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">tatiyaṃ <span class="bold">nekkhammapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_210"> <div class="divNumber">127.</div> <div class="p"> <table class="singleColumn"> <tr> <td> <div class="pN">210</div> <div class="G">‘Imaṃ tvaṃ tatiyaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Nekkhammapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_211"> <div class="divNumber">128.</div> <div class="p"> <table class="singleColumn"> <tr> <td> <div class="pN">211</div> <div class="G">Yathā andughare puriso,</div> </td> </tr> <tr> <td> <div class="G">ciravuttho dukhaṭṭito;</div> </td> </tr> <tr> <td> <div class="G">Na tattha rāgaṃ janesi,</div> </td> </tr> <tr> <td> <div class="G">muttiṃyeva gavesati.</div> </td> </tr> </table> </div>
</div>
<div class="q" id="p_21Bu_212"> <div class="divNumber">129.</div> <div class="p"> <table class="singleColumn"> <tr> <td> <div class="pN">212</div> <div class="G">Tatheva tvaṃ sabbabhave,</div> </td> </tr> <tr> <td> <div class="G">passa andughare viya;</div> </td> </tr> <tr> <td> <div class="G">Nekkhammābhimukho hohi,</div> </td> </tr> <tr> <td> <div class="G">bhavato parimuttiyā.</div> </td> </tr> </table> </div>
</div>
<div class="q" id="p_21Bu_213"> <div class="divNumber">130.</div> <div class="p"> <table class="singleColumn"> <tr> <td> <div class="pN">213</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_214"> <div class="divNumber">131.</div> <div class="p"> <table class="singleColumn"> <tr> <td> <div class="pN">214</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">catutthaṃ <span class="bold">paññāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_215"> <div class="divNumber">132.</div> <div class="p"> <table class="singleColumn"> <tr> <td> <div class="pN">215</div> <div class="G">‘Imaṃ tvaṃ catutthaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Paññāpāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_216"> <div class="divNumber">133.</div> <div class="p"> <table class="singleColumn"> <tr> <td> <div class="pN">216</div> <div class="G">Yathāpi bhikkhu bhikkhanto,</div> </td> </tr> <tr> <td> <div class="G">hīnamukkaṭṭhamajjhime;</div> </td> </tr> <tr> <td> <div class="G">Kulāni na vivajjento,</div> </td> </tr> <tr> <td> <div class="G">evaṃ labhati yāpanaṃ.</div> </td> </tr> </table> </div>
</div>
<div class="q" id="p_21Bu_217"> <div class="divNumber">134.</div> <div class="p"> <table class="singleColumn"> <tr> <td> <div class="pN">217</div> <div class="G">Tatheva tvaṃ sabbakālaṃ,</div> </td> </tr> <tr> <td> <div class="G">paripucchaṃ budhaṃ janaṃ;</div> </td> </tr> <tr> <td> <div class="G">Paññāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_218"> <div class="divNumber">135.</div> <div class="p"> <table class="singleColumn"> <tr> <td> <div class="pN">218</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_219"> <div class="divNumber">136.</div> <div class="p"> <table class="singleColumn"> <tr> <td> <div class="pN">219</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">pañcamaṃ <span class="bold">vīriyapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_220"> <div class="divNumber">137.</div> <div class="p"> <table class="singleColumn"> <tr> <td> <div class="pN">220</div> <div class="G">‘Imaṃ tvaṃ pañcamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Vīriyapāramitaṃ gaccha,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_221"> <div class="divNumber">138.</div> <div class="p"> <table class="singleColumn"> <tr> <td> <div class="pN">221</div> <div class="G">Yathāpi sīho migarājā,</div> </td> </tr> <tr> <td> <div class="G">nisajjaṭṭhānacaṅkame;</div> </td> </tr> <tr> <td> <div class="G">Alīnavīriyo hoti,</div> </td> </tr> <tr> <td> <div class="G">paggahitamano sadā.</div> </td> </tr> </table> </div>
</div>
<div class="q" id="p_21Bu_222"> <div class="divNumber">139.</div> <div class="p"> <table class="singleColumn"> <tr> <td> <div class="pN">222</div> <div class="G">Tatheva tvaṃ sabbabhave,</div> </td> </tr> <tr> <td> <div class="G">paggaṇha vīriyaṃ daḷhaṃ;</div> </td> </tr> <tr> <td> <div class="G">Vīriyapāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_223"> <div class="divNumber">140.</div> <div class="p"> <table class="singleColumn"> <tr> <td> <div class="pN">223</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_224"> <div class="divNumber">141.</div> <div class="p"> <table class="singleColumn"> <tr> <td> <div class="pN">224</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">chaṭṭhamaṃ <span class="bold">khantipāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_225"> <div class="divNumber">142.</div> <div class="p"> <table class="singleColumn"> <tr> <td> <div class="pN">225</div> <div class="G">‘Imaṃ tvaṃ chaṭṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha advejjhamānaso,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_226"> <div class="divNumber">143.</div> <div class="p"> <table class="singleColumn"> <tr> <td> <div class="pN">226</div> <div class="G">Yathāpi pathavī nāma,</div> </td> </tr> <tr> <td> <div class="G">sucimpi asucimpi ca;</div> </td> </tr> <tr> <td> <div class="G">Sabbaṃ sahati nikkhepaṃ,</div> </td> </tr> <tr> <td> <div class="G">na karoti paṭighaṃ tayā.</div> </td> </tr> </table> </div>
</div>
<div class="q" id="p_21Bu_227"> <div class="divNumber">144.</div> <div class="p"> <table class="singleColumn"> <tr> <td> <div class="pN">227</div> <div class="G">Tatheva tvampi sabbesaṃ,</div> </td> </tr> <tr> <td> <div class="G">sammānāvamānakkhamo;</div> </td> </tr> <tr> <td> <div class="G">Khantipāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_228"> <div class="divNumber">145.</div> <div class="p"> <table class="singleColumn"> <tr> <td> <div class="pN">228</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_229"> <div class="divNumber">146.</div> <div class="p"> <table class="singleColumn"> <tr> <td> <div class="pN">229</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">sattamaṃ <span class="bold">saccapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_230"> <div class="divNumber">147.</div> <div class="p"> <table class="singleColumn"> <tr> <td> <div class="pN">230</div> <div class="G">‘Imaṃ tvaṃ sattamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha advejjhavacano,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_231"> <div class="divNumber">148.</div> <div class="p"> <table class="singleColumn"> <tr> <td> <div class="pN">231</div> <div class="G">Yathāpi osadhī nāma,</div> </td> </tr> <tr> <td> <div class="G">tulābhūtā sadevake;</div> </td> </tr> <tr> <td> <div class="G">Samaye utuvasse vā,</div> </td> </tr> <tr> <td> <div class="G">na vokkamati vīthito.</div> </td> </tr> </table> </div>
</div>
<div class="q" id="p_21Bu_232"> <div class="divNumber">149.</div> <div class="p"> <table class="singleColumn"> <tr> <td> <div class="pN">232</div> <div class="G">Tatheva tvampi saccesu,</div> </td> </tr> <tr> <td> <div class="G">mā vokkama hi vīthito;</div> </td> </tr> <tr> <td> <div class="G">Saccapāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_233"> <div class="divNumber">150.</div> <div class="p"> <table class="singleColumn"> <tr> <td> <div class="pN">233</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_234"> <div class="divNumber">151.</div> <div class="p"> <table class="singleColumn"> <tr> <td> <div class="pN">234</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">Aṭṭhamaṃ <span class="bold">adhiṭṭhānapāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">Āsevitanisevitaṃ.</div> </td> </tr> </table> </div>
</div>
<div class="q" id="p_21Bu_235"> <div class="divNumber">152.</div> <div class="p"> <table class="singleColumn"> <tr> <td> <div class="pN">235</div> <div class="G">‘Imaṃ tvaṃ aṭṭhamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tattha tvaṃ acalo hutvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_236"> <div class="divNumber">153.</div> <div class="p"> <table class="singleColumn"> <tr> <td> <div class="pN">236</div> <div class="G">Yathāpi pabbato selo,</div> </td> </tr> <tr> <td> <div class="G">acalo suppatiṭṭhito;</div> </td> </tr> <tr> <td> <div class="G">Na kampati bhusavātehi,</div> </td> </tr> <tr> <td> <div class="G">sakaṭṭhāneva tiṭṭhati.</div> </td> </tr> </table> </div>
</div>
<div class="q" id="p_21Bu_237"> <div class="divNumber">154.</div> <div class="p"> <table class="singleColumn"> <tr> <td> <div class="pN">237</div> <div class="G">Tatheva tvampi adhiṭṭhāne,</div> </td> </tr> <tr> <td> <div class="G">Sabbadā acalo bhava;</div> </td> </tr> <tr> <td> <div class="G">Adhiṭṭhānapāramitaṃ gantvā,</div> </td> </tr> <tr> <td> <div class="G">Sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_238"> <div class="divNumber">155.</div> <div class="p"> <table class="singleColumn"> <tr> <td> <div class="pN">238</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_239"> <div class="divNumber">156.</div> <div class="p"> <table class="singleColumn"> <tr> <td> <div class="pN">239</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">navamaṃ <span class="bold">mettāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_240"> <div class="divNumber">157.</div> <div class="p"> <table class="singleColumn"> <tr> <td> <div class="pN">240</div> <div class="G">‘Imaṃ tvaṃ navamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Mettāya asamo hohi,</div> </td> </tr> <tr> <td> <div class="G">yadi bodhiṃ pattumicchasi.</div> </td> </tr> </table> </div>
</div>
<div class="q" id="p_21Bu_241"> <div class="divNumber">158.</div> <div class="p"> <table class="singleColumn"> <tr> <td> <div class="pN">241</div> <div class="G">Yathāpi udakaṃ nāma,</div> </td> </tr> <tr> <td> <div class="G">kalyāṇe pāpake jane;</div> </td> </tr> <tr> <td> <div class="G">Samaṃ pharati sītena,</div> </td> </tr> <tr> <td> <div class="G">pavāheti rajomalaṃ.</div> </td> </tr> </table> </div>
</div>
<div class="q" id="p_21Bu_242"> <div class="divNumber">159.</div> <div class="p"> <table class="singleColumn"> <tr> <td> <div class="pN">242</div> <div class="G">Tatheva tvaṃ hitāhite,</div> </td> </tr> <tr> <td> <div class="G">samaṃ mettāya bhāvaya;</div> </td> </tr> <tr> <td> <div class="G">Mettāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_243"> <div class="divNumber">160.</div> <div class="p"> <table class="singleColumn"> <tr> <td> <div class="pN">243</div> <div class="G">Na hete ettakāyeva,</div> </td> </tr> <tr> <td> <div class="G">buddhadhammā bhavissare;</div> </td> </tr> <tr> <td> <div class="G">Aññepi vicinissāmi,</div> </td> </tr> <tr> <td> <div class="G">ye dhammā bodhipācanā’.</div> </td> </tr> </table> </div>
</div>
<div class="q" id="p_21Bu_244"> <div class="divNumber">161.</div> <div class="p"> <table class="singleColumn"> <tr> <td> <div class="pN">244</div> <div class="G">Vicinanto tadā dakkhiṃ,</div> </td> </tr> <tr> <td> <div class="G">dasamaṃ <span class="bold">upekkhāpāramiṃ</span>; </div> </td> </tr> <tr> <td> <div class="G">Pubbakehi mahesīhi,</div> </td> </tr> <tr> <td> <div class="G">āsevitanisevitaṃ.</div> </td> </tr> </table> </div>
</div>
<div class="q" id="p_21Bu_245"> <div class="divNumber">162.</div> <div class="p"> <table class="singleColumn"> <tr> <td> <div class="pN">245</div> <div class="G">‘Imaṃ tvaṃ dasamaṃ tāva,</div> </td> </tr> <tr> <td> <div class="G">daḷhaṃ katvā samādiya;</div> </td> </tr> <tr> <td> <div class="G">Tulābhūto daḷho hutvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_246"> <div class="divNumber">163.</div> <div class="p"> <table class="singleColumn"> <tr> <td> <div class="pN">246</div> <div class="G">Yathāpi pathavī nāma,</div> </td> </tr> <tr> <td> <div class="G">nikkhittaṃ asuciṃ suciṃ;</div> </td> </tr> <tr> <td> <div class="G">Upekkhati ubhopete,</div> </td> </tr> <tr> <td> <div class="G">kopānunayavajjitā.</div> </td> </tr> </table> </div>
</div>
<div class="q" id="p_21Bu_247"> <div class="divNumber">164.</div> <div class="p"> <table class="singleColumn"> <tr> <td> <div class="pN">247</div> <div class="G">Tatheva tvaṃ sukhadukkhe,</div> </td> </tr> <tr> <td> <div class="G">tulābhūto sadā bhava;</div> </td> </tr> <tr> <td> <div class="G">Upekkhāpāramitaṃ gantvā,</div> </td> </tr> <tr> <td> <div class="G">sambodhiṃ pāpuṇissasi.</div> </td> </tr> </table> </div>
</div>
<div class="q" id="p_21Bu_248"> <div class="divNumber">165.</div> <div class="p"> <table class="singleColumn"> <tr> <td> <div class="pN">248</div> <div class="G">Ettakāyeva te loke,</div> </td> </tr> <tr> <td> <div class="G">ye dhammā bodhipācanā;</div> </td> </tr> <tr> <td> <div class="G">Tatuddhaṃ natthi aññatra,</div> </td> </tr> <tr> <td> <div class="G">daḷhaṃ tattha patiṭṭhaha’.</div> </td> </tr> </table> </div>
</div>
<div class="q" id="p_21Bu_249"> <div class="divNumber">166.</div> <div class="p"> <table class="singleColumn"> <tr> <td> <div class="pN">249</div> <div class="G">Ime dhamme sammasato,</div> </td> </tr> <tr> <td> <div class="G">sabhāvasarasalakkhaṇe;</div> </td> </tr> <tr> <td> <div class="G">Dhammatejena vasudhā,</div> </td> </tr> <tr> <td> <div class="G">dasasahassī pakampatha.</div> </td> </tr> </table> </div>
</div>
<div class="q" id="p_21Bu_250"> <div class="divNumber">167.</div> <div class="p"> <table class="singleColumn"> <tr> <td> <div class="pN">250</div> <div class="G">Calatī ravatī pathavī,</div> </td> </tr> <tr> <td> <div class="G">ucchuyantaṃva pīḷitaṃ;</div> </td> </tr> <tr> <td> <div class="G">Telayante yathā cakkaṃ,</div> </td> </tr> <tr> <td> <div class="G">evaṃ kampati medanī.</div> </td> </tr> </table> </div>
</div>
<div class="q" id="p_21Bu_251"> <div class="divNumber">168.</div> <div class="p"> <table class="singleColumn"> <tr> <td> <div class="pN">251</div> <div class="G">Yāvatā parisā āsi,</div> </td> </tr> <tr> <td> <div class="G">buddhassa parivesane;</div> </td> </tr> <tr> <td> <div class="G">Pavedhamānā sā tattha,</div> </td> </tr> <tr> <td> <div class="G">mucchitā seti bhūmiyaṃ.</div> </td> </tr> </table> </div>
</div>
<div class="q" id="p_21Bu_252"> <div class="divNumber">169.</div> <div class="p"> <table class="singleColumn"> <tr> <td> <div class="pN">252</div> <div class="G">Ghaṭānekasahassāni,</div> </td> </tr> <tr> <td> <div class="G">kumbhīnañca satā bahū;</div> </td> </tr> <tr> <td> <div class="G">Sañcuṇṇamathitā tattha,</div> </td> </tr> <tr> <td> <div class="G">aññamaññaṃ paghaṭṭitā.</div> </td> </tr> </table> </div>
</div>
<div class="q" id="p_21Bu_253"> <div class="divNumber">170.</div> <div class="p"> <table class="singleColumn"> <tr> <td> <div class="pN">253</div> <div class="G">Ubbiggā tasitā bhītā,</div> </td> </tr> <tr> <td> <div class="G">bhantā byathitamānasā;</div> </td> </tr> <tr> <td> <div class="G">Mahājanā samāgamma,</div> </td> </tr> <tr> <td> <div class="G">dīpaṅkaramupāgamuṃ.</div> </td> </tr> </table> </div>
</div>
<div class="q" id="p_21Bu_254"> <div class="divNumber">171.</div> <div class="p"> <table class="singleColumn"> <tr> <td> <div class="pN">254</div> <div class="G">‘Kiṃ bhavissati lokassa,</div> </td> </tr> <tr> <td> <div class="G">kalyāṇamatha pāpakaṃ;</div> </td> </tr> <tr> <td> <div class="G">Sabbo upadduto loko,</div> </td> </tr> <tr> <td> <div class="G">taṃ vinodehi cakkhuma’.</div> </td> </tr> </table> </div>
</div>
<div class="q" id="p_21Bu_255"> <div class="divNumber">172.</div> <div class="p"> <table class="singleColumn"> <tr> <td> <div class="pN">255</div> <div class="G">Tesaṃ tadā saññapesi,</div> </td> </tr> <tr> <td> <div class="G">dīpaṅkaro mahāmuni;</div> </td> </tr> <tr> <td> <div class="G">‘Visaṭṭhā hotha mā bhetha,</div> </td> </tr> <tr> <td> <div class="G">imasmiṃ pathavikampane.</div> </td> </tr> </table> </div>
</div>
<div class="q" id="p_21Bu_256"> <div class="divNumber">173.</div> <div class="p"> <table class="singleColumn"> <tr> <td> <div class="pN">256</div> <div class="G">Yamahaṃ ajja byākāsiṃ,</div> </td> </tr> <tr> <td> <div class="G">buddho loke bhavissati;</div> </td> </tr> <tr> <td> <div class="G">Eso sammasati dhammaṃ,</div> </td> </tr> <tr> <td> <div class="G">pubbakaṃ jinasevitaṃ.</div> </td> </tr> </table> </div>
</div>
<div class="q" id="p_21Bu_257"> <div class="divNumber">174.</div> <div class="p"> <table class="singleColumn"> <tr> <td> <div class="pN">257</div> <div class="G">Tassa sammasato dhammaṃ,</div> </td> </tr> <tr> <td> <div class="G">buddhabhūmiṃ asesato;</div> </td> </tr> <tr> <td> <div class="G">Tenāyaṃ kampitā pathavī,</div> </td> </tr> <tr> <td> <div class="G">dasasahassī sadevake’.</div> </td> </tr> </table> </div>
</div>
<div class="q" id="p_21Bu_258"> <div class="divNumber">175.</div> <div class="p"> <table class="singleColumn"> <tr> <td> <div class="pN">258</div> <div class="G">Buddhassa vacanaṃ sutvā,</div> </td> </tr> <tr> <td> <div class="G">mano nibbāyi tāvade;</div> </td> </tr> <tr> <td> <div class="G">Sabbe maṃ upasaṅkamma,</div> </td> </tr> <tr> <td> <div class="G">punāpi abhivandisuṃ.</div> </td> </tr> </table> </div>
</div>
<div class="q" id="p_21Bu_259"> <div class="divNumber">176.</div> <div class="p"> <table class="singleColumn"> <tr> <td> <div class="pN">259</div> <div class="G">Samādiyitvā buddhaguṇaṃ,</div> </td> </tr> <tr> <td> <div class="G">daḷhaṃ katvāna mānasaṃ;</div> </td> </tr> <tr> <td> <div class="G">Dīpaṅkaraṃ namassitvā,</div> </td> </tr> <tr> <td> <div class="G">āsanā vuṭṭhahiṃ tadā.</div> </td> </tr> </table> </div>
</div>
<div class="q" id="p_21Bu_260"> <div class="divNumber">177.</div> <div class="p"> <table class="singleColumn"> <tr> <td> <div class="pN">260</div> <div class="G">Dibbaṃ mānusakaṃ pupphaṃ,</div> </td> </tr> <tr> <td> <div class="G">devā mānusakā ubho;</div> </td> </tr> <tr> <td> <div class="G">Samokiranti pupphehi,</div> </td> </tr> <tr> <td> <div class="G">vuṭṭhahantassa āsanā.</div> </td> </tr> </table> </div>
</div>
<div class="q" id="p_21Bu_261"> <div class="divNumber">178.</div> <div class="p"> <table class="singleColumn"> <tr> <td> <div class="pN">261</div> <div class="G">Vedayanti ca te sotthiṃ,</div> </td> </tr> <tr> <td> <div class="G">devā mānusakā ubho;</div> </td> </tr> <tr> <td> <div class="G">‘Mahantaṃ patthitaṃ tuyhaṃ,</div> </td> </tr> <tr> <td> <div class="G">taṃ labhassu yathicchitaṃ.</div> </td> </tr> </table> </div>
</div>
<div class="q" id="p_21Bu_262"> <div class="divNumber">179.</div> <div class="p"> <table class="singleColumn"> <tr> <td> <div class="pN">262</div> <div class="G">Sabbītiyo vivajjantu,</div> </td> </tr> <tr> <td> <div class="G">Soko rogo vinassatu;</div> </td> </tr> <tr> <td> <div class="G">Mā te bhavantvantarāyā,</div> </td> </tr> <tr> <td> <div class="G">Phusa khippaṃ bodhimuttamaṃ.</div> </td> </tr> </table> </div>
</div>
<div class="q" id="p_21Bu_263"> <div class="divNumber">180.</div> <div class="p"> <table class="singleColumn"> <tr> <td> <div class="pN">263</div> <div class="G">Yathāpi samaye patte,</div> </td> </tr> <tr> <td> <div class="G">pupphanti pupphino dumā;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">buddhañāṇena pupphasi.</div> </td> </tr> </table> </div>
</div>
<div class="q" id="p_21Bu_264"> <div class="divNumber">181.</div> <div class="p"> <table class="singleColumn"> <tr> <td> <div class="pN">264</div> <div class="G">Yathā ye keci sambuddhā,</div> </td> </tr> <tr> <td> <div class="G">pūrayuṃ dasa pāramī;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">pūraya dasa pāramī.</div> </td> </tr> </table> </div>
</div>
<div class="q" id="p_21Bu_265"> <div class="divNumber">182.</div> <div class="p"> <table class="singleColumn"> <tr> <td> <div class="pN">265</div> <div class="G">Yathā ye keci sambuddhā,</div> </td> </tr> <tr> <td> <div class="G">bodhimaṇḍamhi bujjhare;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">bujjhassu jinabodhiyaṃ.</div> </td> </tr> </table> </div>
</div>
<div class="q" id="p_21Bu_266"> <div class="divNumber">183.</div> <div class="p"> <table class="singleColumn"> <tr> <td> <div class="pN">266</div> <div class="G">Yathā ye keci sambuddhā,</div> </td> </tr> <tr> <td> <div class="G">dhammacakkaṃ pavattayuṃ;</div> </td> </tr> <tr> <td> <div class="G">Tatheva tvaṃ mahāvīra,</div> </td> </tr> <tr> <td> <div class="G">dhammacakkaṃ pavattaya.</div> </td> </tr> </table> </div>
</div>
<div class="q" id="p_21Bu_267"> <div class="divNumber">184.</div> <div class="p"> <table class="singleColumn"> <tr> <td> <div class="pN">267</div> <div class="G">Puṇṇamāye yathā cando,</div> </td> </tr> <tr> <td> <div class="G">parisuddho virocati;</div> </td> </tr> <tr> <td> <div class="G">Tatheva tvaṃ puṇṇamano,</div> </td> </tr> <tr> <td> <div class="G">viroca dasasahassiyaṃ.</div> </td> </tr> </table> </div>
</div>
<div class="q" id="p_21Bu_268"> <div class="divNumber">185.</div> <div class="p"> <table class="singleColumn"> <tr> <td> <div class="pN">268</div> <div class="G">Rāhumutto yathā sūriyo,</div> </td> </tr> <tr> <td> <div class="G">tāpena atirocati;</div> </td> </tr> <tr> <td> <div class="G">Tatheva lokā muñcitvā,</div> </td> </tr> <tr> <td> <div class="G">viroca siriyā tuvaṃ.</div> </td> </tr> </table> </div>
</div>
<div class="q" id="p_21Bu_269"> <div class="divNumber">186.</div> <div class="p"> <table class="singleColumn"> <tr> <td> <div class="pN">269</div> <div class="G">Yathā yā kāci nadiyo,</div> </td> </tr> <tr> <td> <div class="G">osaranti mahodadhiṃ;</div> </td> </tr> <tr> <td> <div class="G">Evaṃ sadevakā lokā,</div> </td> </tr> <tr> <td> <div class="G">osarantu tavantike’.</div> </td> </tr> </table> </div>
</div>
<div class="q" id="p_21Bu_270"> <div class="divNumber">187.</div> <div class="p"> <table class="singleColumn"> <tr> <td> <div class="pN">270</div> <div class="G">Tehi thutappasattho so,</div> </td> </tr> <tr> <td> <div class="G">Dasa dhamme samādiya;</div> </td> </tr> <tr> <td> <div class="G">Te dhamme paripūrento,</div> </td> </tr> <tr> <td> <div class="G">Pavanaṃ pāvisī tadā”ti. (268)</div> </td> </tr> </table> </div>
</div>
<div class="CENTER" id="p_21Bu_271">
<span class="pN">271</span>Sumedhapatthanākathā niṭṭhitā.</div>
</div>
