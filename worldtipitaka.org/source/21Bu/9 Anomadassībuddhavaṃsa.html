<div><div class="b"><a href="/">Home</a> » <a href="/tipitaka/21Bu">21Bu Buddhavaṃsapāḷi</a></div><div class="i">9 Anomadassībuddhavaṃsa</div><div class="h">Anomadassībuddhavaṃsa</div><div class="q" id="p_21Bu_472"> <div class="divNumber">1.</div> <div class="p"> <table class="singleColumn"> <tr> <td> <div class="pN">472</div> <div class="G">“Sobhitassa aparena,</div> </td> </tr> <tr> <td> <div class="G">Sambuddho dvipaduttamo;</div> </td> </tr> <tr> <td> <div class="G">Anomadassī amitayaso,</div> </td> </tr> <tr> <td> <div class="G">Tejassī duratikkamo.</div> </td> </tr> </table> </div></div><div class="q" id="p_21Bu_473"> <div class="divNumber">2.</div> <div class="p"> <table class="singleColumn"> <tr> <td> <div class="pN">473</div> <div class="G">So chetvā bandhanaṃ sabbaṃ,</div> </td> </tr> <tr> <td> <div class="G">viddhaṃsetvā tayo bhave;</div> </td> </tr> <tr> <td> <div class="G">Anivattigamanaṃ maggaṃ,</div> </td> </tr> <tr> <td> <div class="G">desesi devamānuse.</div> </td> </tr> </table> </div></div><div class="q" id="p_21Bu_474"> <div class="divNumber">3.</div> <div class="p"> <table class="singleColumn"> <tr> <td> <div class="pN">474</div> <div class="G">Sāgarova asaṅkhobbho,</div> </td> </tr> <tr> <td> <div class="G">pabbatova durāsado;</div> </td> </tr> <tr> <td> <div class="G">Ākāsova ananto so,</div> </td> </tr> <tr> <td> <div class="G">sālarājāva phullito.</div> </td> </tr> </table> </div></div><div class="q" id="p_21Bu_475"> <div class="divNumber">4.</div> <div class="p"> <table class="singleColumn"> <tr> <td> <div class="pN">475</div> <div class="G">Dassanenapi taṃ buddhaṃ,</div> </td> </tr> <tr> <td> <div class="G">tositā honti pāṇino;</div> </td> </tr> <tr> <td> <div class="G">Byāharantaṃ giraṃ sutvā,</div> </td> </tr> <tr> <td> <div class="G">amataṃ pāpuṇanti te.</div> </td> </tr> </table> </div></div><div class="q" id="p_21Bu_476"> <div class="divNumber">5.</div> <div class="p"> <table class="singleColumn"> <tr> <td> <div class="pN">476</div> <div class="G">Dhammābhisamayo tassa,</div> </td> </tr> <tr> <td> <div class="G">Iddho phīto tadā ahu;</div> </td> </tr> <tr> <td> <div class="G">Koṭisatāni abhisamiṃsu,</div> </td> </tr> <tr> <td> <div class="G">Paṭhame dhammadesane.</div> </td> </tr> </table> </div></div><div class="q" id="p_21Bu_477"> <div class="divNumber">6.</div> <div class="p"> <table class="singleColumn"> <tr> <td> <div class="pN">477</div> <div class="G">Tato paraṃ abhisamaye,</div> </td> </tr> <tr> <td> <div class="G">Vassante dhammavuṭṭhiyo;</div> </td> </tr> <tr> <td> <div class="G">Asītikoṭiyobhisamiṃsu,</div> </td> </tr> <tr> <td> <div class="G">Dutiye dhammadesane.</div> </td> </tr> </table> </div></div><div class="q" id="p_21Bu_478"> <div class="divNumber">7.</div> <div class="p"> <table class="singleColumn"> <tr> <td> <div class="pN">478</div> <div class="G">Tatoparañhi vassante,</div> </td> </tr> <tr> <td> <div class="G">tappayante ca pāṇinaṃ;</div> </td> </tr> <tr> <td> <div class="G">Aṭṭhasattatikoṭīnaṃ,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div></div><div class="q" id="p_21Bu_479"> <div class="divNumber">8.</div> <div class="p"> <table class="singleColumn"> <tr> <td> <div class="pN">479</div> <div class="G">Sannipātā tayo āsuṃ,</div> </td> </tr> <tr> <td> <div class="G">tassāpi ca mahesino;</div> </td> </tr> <tr> <td> <div class="G">Abhiññābalappattānaṃ,</div> </td> </tr> <tr> <td> <div class="G">pupphitānaṃ vimuttiyā.</div> </td> </tr> </table> </div></div><div class="q" id="p_21Bu_480"> <div class="divNumber">9.</div> <div class="p"> <table class="singleColumn"> <tr> <td> <div class="pN">480</div> <div class="G">Aṭṭhasatasahassānaṃ,</div> </td> </tr> <tr> <td> <div class="G">sannipāto tadā ahu;</div> </td> </tr> <tr> <td> <div class="G">Pahīnamadamohānaṃ,</div> </td> </tr> <tr> <td> <div class="G">santacittāna tādinaṃ.</div> </td> </tr> </table> </div></div><div class="q" id="p_21Bu_481"> <div class="divNumber">10.</div> <div class="p"> <table class="singleColumn"> <tr> <td> <div class="pN">481</div> <div class="G">Sattasatasahassānaṃ,</div> </td> </tr> <tr> <td> <div class="G">dutiyo āsi samāgamo;</div> </td> </tr> <tr> <td> <div class="G">Anaṅgaṇānaṃ virajānaṃ,</div> </td> </tr> <tr> <td> <div class="G">upasantāna tādinaṃ.</div> </td> </tr> </table> </div></div><div class="q" id="p_21Bu_482"> <div class="divNumber">11.</div> <div class="p"> <table class="singleColumn"> <tr> <td> <div class="pN">482</div> <div class="G">Channaṃ satasahassānaṃ,</div> </td> </tr> <tr> <td> <div class="G">tatiyo āsi samāgamo;</div> </td> </tr> <tr> <td> <div class="G">Abhiññābalappattānaṃ,</div> </td> </tr> <tr> <td> <div class="G">nibbutānaṃ tapassinaṃ.</div> </td> </tr> </table> </div></div><div class="q" id="p_21Bu_483"> <div class="divNumber">12.</div> <div class="p"> <table class="singleColumn"> <tr> <td> <div class="pN">483</div> <div class="G">Ahaṃ tena samayena,</div> </td> </tr> <tr> <td> <div class="G">yakkho āsiṃ mahiddhiko;</div> </td> </tr> <tr> <td> <div class="G">Nekānaṃ yakkhakoṭīnaṃ,</div> </td> </tr> <tr> <td> <div class="G">vasavattimhi issaro.</div> </td> </tr> </table> </div></div><div class="q" id="p_21Bu_484"> <div class="divNumber">13.</div> <div class="p"> <table class="singleColumn"> <tr> <td> <div class="pN">484</div> <div class="G">Tadāpi taṃ buddhavaraṃ,</div> </td> </tr> <tr> <td> <div class="G">upagantvā mahesinaṃ;</div> </td> </tr> <tr> <td> <div class="G">Annapānena tappesiṃ,</div> </td> </tr> <tr> <td> <div class="G">sasaṃghaṃ lokanāyakaṃ.</div> </td> </tr> </table> </div></div><div class="q" id="p_21Bu_485"> <div class="divNumber">14.</div> <div class="p"> <table class="singleColumn"> <tr> <td> <div class="pN">485</div> <div class="G">Sopi maṃ tadā byākāsi,</div> </td> </tr> <tr> <td> <div class="G">visuddhanayano muni;</div> </td> </tr> <tr> <td> <div class="G">‘Aparimeyyito kappe,</div> </td> </tr> <tr> <td> <div class="G">ayaṃ buddho bhavissati.</div> </td> </tr> </table> </div></div><div class="q" id="p_21Bu_486"> <div class="divNumber">15.</div> <div class="p"> <table class="singleColumn"> <tr> <td> <div class="pN">486</div> <div class="G">Padhānaṃ padahitvāna,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">hessāma sammukhā imaṃ’.</div> </td> </tr> </table> </div></div><div class="q" id="p_21Bu_487"> <div class="divNumber">16.</div> <div class="p"> <table class="singleColumn"> <tr> <td> <div class="pN">487</div> <div class="G">Tassāpi vacanaṃ sutvā,</div> </td> </tr> <tr> <td> <div class="G">haṭṭho saṃviggamānaso;</div> </td> </tr> <tr> <td> <div class="G">Uttariṃ vatamadhiṭṭhāsiṃ,</div> </td> </tr> <tr> <td> <div class="G">dasapāramipūriyā.</div> </td> </tr> </table> </div></div><div class="q" id="p_21Bu_488"> <div class="divNumber">17.</div> <div class="p"> <table class="singleColumn"> <tr> <td> <div class="pN">488</div> <div class="G">Nagaraṃ candavatī nāma,</div> </td> </tr> <tr> <td> <div class="G">yasavā nāma khattiyo;</div> </td> </tr> <tr> <td> <div class="G">Mātā yasodharā nāma,</div> </td> </tr> <tr> <td> <div class="G">anomadassissa satthuno.</div> </td> </tr> </table> </div></div><div class="q" id="p_21Bu_489"> <div class="divNumber">18.</div> <div class="p"> <table class="singleColumn"> <tr> <td> <div class="pN">489</div> <div class="G">Dasavassasahassāni,</div> </td> </tr> <tr> <td> <div class="G">agāraṃ ajjha so vasi;</div> </td> </tr> <tr> <td> <div class="G">Sirī upasirī vaḍḍho,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div></div><div class="q" id="p_21Bu_490"> <div class="divNumber">19.</div> <div class="p"> <table class="singleColumn"> <tr> <td> <div class="pN">490</div> <div class="G">Tevīsatisahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Sirimā nāma sā nārī,</div> </td> </tr> <tr> <td> <div class="G">upavāṇo nāma atrajo.</div> </td> </tr> </table> </div></div><div class="q" id="p_21Bu_491"> <div class="divNumber">20.</div> <div class="p"> <table class="singleColumn"> <tr> <td> <div class="pN">491</div> <div class="G">Nimitte caturo disvā,</div> </td> </tr> <tr> <td> <div class="G">sivikāyābhinikkhami;</div> </td> </tr> <tr> <td> <div class="G">Anūnadasamāsāni,</div> </td> </tr> <tr> <td> <div class="G">padhānaṃ padahī jino.</div> </td> </tr> </table> </div></div><div class="q" id="p_21Bu_492"> <div class="divNumber">21.</div> <div class="p"> <table class="singleColumn"> <tr> <td> <div class="pN">492</div> <div class="G">Brahmunā yācito santo,</div> </td> </tr> <tr> <td> <div class="G">anomadassī mahāmuni;</div> </td> </tr> <tr> <td> <div class="G">Vatti cakkaṃ mahāvīro,</div> </td> </tr> <tr> <td> <div class="G">uyyāne so sudassane.</div> </td> </tr> </table> </div></div><div class="q" id="p_21Bu_493"> <div class="divNumber">22.</div> <div class="p"> <table class="singleColumn"> <tr> <td> <div class="pN">493</div> <div class="G">Nisabho ca anomo ca,</div> </td> </tr> <tr> <td> <div class="G">ahesuṃ aggasāvakā;</div> </td> </tr> <tr> <td> <div class="G">Varuṇo nāmupaṭṭhāko,</div> </td> </tr> <tr> <td> <div class="G">anomadassissa satthuno.</div> </td> </tr> </table> </div></div><div class="q" id="p_21Bu_494"> <div class="divNumber">23.</div> <div class="p"> <table class="singleColumn"> <tr> <td> <div class="pN">494</div> <div class="G">Sundarī ca sumanā ca,</div> </td> </tr> <tr> <td> <div class="G">ahesuṃ aggasāvikā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">ajjunoti pavuccati.</div> </td> </tr> </table> </div></div><div class="q" id="p_21Bu_495"> <div class="divNumber">24.</div> <div class="p"> <table class="singleColumn"> <tr> <td> <div class="pN">495</div> <div class="G">Nandivaḍḍho sirivaḍḍho,</div> </td> </tr> <tr> <td> <div class="G">ahesuṃ aggupaṭṭhakā;</div> </td> </tr> <tr> <td> <div class="G">Uppalā ceva padumā ca,</div> </td> </tr> <tr> <td> <div class="G">ahesuṃ aggupaṭṭhikā.</div> </td> </tr> </table> </div></div><div class="q" id="p_21Bu_496"> <div class="divNumber">25.</div> <div class="p"> <table class="singleColumn"> <tr> <td> <div class="pN">496</div> <div class="G">Aṭṭhapaṇṇāsaratanaṃ,</div> </td> </tr> <tr> <td> <div class="G">accuggato mahāmuni;</div> </td> </tr> <tr> <td> <div class="G">Pabhā niddhāvatī tassa,</div> </td> </tr> <tr> <td> <div class="G">sataraṃsīva uggato.</div> </td> </tr> </table> </div></div><div class="q" id="p_21Bu_497"> <div class="divNumber">26.</div> <div class="p"> <table class="singleColumn"> <tr> <td> <div class="pN">497</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div></div><div class="q" id="p_21Bu_498"> <div class="divNumber">27.</div> <div class="p"> <table class="singleColumn"> <tr> <td> <div class="pN">498</div> <div class="G">Supupphitaṃ pāvacanaṃ,</div> </td> </tr> <tr> <td> <div class="G">arahantehi tādihi;</div> </td> </tr> <tr> <td> <div class="G">Vītarāgehi vimalehi,</div> </td> </tr> <tr> <td> <div class="G">sobhittha jinasāsanaṃ.</div> </td> </tr> </table> </div></div><div class="q" id="p_21Bu_499"> <div class="divNumber">28.</div> <div class="p"> <table class="singleColumn"> <tr> <td> <div class="pN">499</div> <div class="G">So ca satthā amitayaso,</div> </td> </tr> <tr> <td> <div class="G">Yugāni tāni atuliyāni;</div> </td> </tr> <tr> <td> <div class="G">Sabbaṃ tamantarahitaṃ,</div> </td> </tr> <tr> <td> <div class="G">Nanu rittā sabbasaṅkhārā.</div> </td> </tr> </table> </div></div><div class="q" id="p_21Bu_500"> <div class="divNumber">29.</div> <div class="p"> <table class="singleColumn"> <tr> <td> <div class="pN">500</div> <div class="G">Anomadassī jino satthā,</div> </td> </tr> <tr> <td> <div class="G">Dhammārāmamhi nibbuto;</div> </td> </tr> <tr> <td> <div class="G">Tatthevassa jinathūpo,</div> </td> </tr> <tr> <td> <div class="G">Ubbedho pañcavīsatī”ti. (491)</div> </td> </tr> </table> </div></div><div class="CENTER" id="p_21Bu_501"><span class="pN">501</span>Anomadassissa bhagavato vaṃso sattamo.</div></div><div>
<div class="b">
<a href="/">Home</a> » <a href="/tipitaka/21Bu">21Bu Buddhavaṃsapāḷi</a>
</div>
<div class="i">9 Anomadassībuddhavaṃsa</div>
<div class="h">Anomadassībuddhavaṃsa</div>
<div class="q" id="p_21Bu_472"> <div class="divNumber">1.</div> <div class="p"> <table class="singleColumn"> <tr> <td> <div class="pN">472</div> <div class="G">“Sobhitassa aparena,</div> </td> </tr> <tr> <td> <div class="G">Sambuddho dvipaduttamo;</div> </td> </tr> <tr> <td> <div class="G">Anomadassī amitayaso,</div> </td> </tr> <tr> <td> <div class="G">Tejassī duratikkamo.</div> </td> </tr> </table> </div>
</div>
<div class="q" id="p_21Bu_473"> <div class="divNumber">2.</div> <div class="p"> <table class="singleColumn"> <tr> <td> <div class="pN">473</div> <div class="G">So chetvā bandhanaṃ sabbaṃ,</div> </td> </tr> <tr> <td> <div class="G">viddhaṃsetvā tayo bhave;</div> </td> </tr> <tr> <td> <div class="G">Anivattigamanaṃ maggaṃ,</div> </td> </tr> <tr> <td> <div class="G">desesi devamānuse.</div> </td> </tr> </table> </div>
</div>
<div class="q" id="p_21Bu_474"> <div class="divNumber">3.</div> <div class="p"> <table class="singleColumn"> <tr> <td> <div class="pN">474</div> <div class="G">Sāgarova asaṅkhobbho,</div> </td> </tr> <tr> <td> <div class="G">pabbatova durāsado;</div> </td> </tr> <tr> <td> <div class="G">Ākāsova ananto so,</div> </td> </tr> <tr> <td> <div class="G">sālarājāva phullito.</div> </td> </tr> </table> </div>
</div>
<div class="q" id="p_21Bu_475"> <div class="divNumber">4.</div> <div class="p"> <table class="singleColumn"> <tr> <td> <div class="pN">475</div> <div class="G">Dassanenapi taṃ buddhaṃ,</div> </td> </tr> <tr> <td> <div class="G">tositā honti pāṇino;</div> </td> </tr> <tr> <td> <div class="G">Byāharantaṃ giraṃ sutvā,</div> </td> </tr> <tr> <td> <div class="G">amataṃ pāpuṇanti te.</div> </td> </tr> </table> </div>
</div>
<div class="q" id="p_21Bu_476"> <div class="divNumber">5.</div> <div class="p"> <table class="singleColumn"> <tr> <td> <div class="pN">476</div> <div class="G">Dhammābhisamayo tassa,</div> </td> </tr> <tr> <td> <div class="G">Iddho phīto tadā ahu;</div> </td> </tr> <tr> <td> <div class="G">Koṭisatāni abhisamiṃsu,</div> </td> </tr> <tr> <td> <div class="G">Paṭhame dhammadesane.</div> </td> </tr> </table> </div>
</div>
<div class="q" id="p_21Bu_477"> <div class="divNumber">6.</div> <div class="p"> <table class="singleColumn"> <tr> <td> <div class="pN">477</div> <div class="G">Tato paraṃ abhisamaye,</div> </td> </tr> <tr> <td> <div class="G">Vassante dhammavuṭṭhiyo;</div> </td> </tr> <tr> <td> <div class="G">Asītikoṭiyobhisamiṃsu,</div> </td> </tr> <tr> <td> <div class="G">Dutiye dhammadesane.</div> </td> </tr> </table> </div>
</div>
<div class="q" id="p_21Bu_478"> <div class="divNumber">7.</div> <div class="p"> <table class="singleColumn"> <tr> <td> <div class="pN">478</div> <div class="G">Tatoparañhi vassante,</div> </td> </tr> <tr> <td> <div class="G">tappayante ca pāṇinaṃ;</div> </td> </tr> <tr> <td> <div class="G">Aṭṭhasattatikoṭīnaṃ,</div> </td> </tr> <tr> <td> <div class="G">tatiyābhisamayo ahu.</div> </td> </tr> </table> </div>
</div>
<div class="q" id="p_21Bu_479"> <div class="divNumber">8.</div> <div class="p"> <table class="singleColumn"> <tr> <td> <div class="pN">479</div> <div class="G">Sannipātā tayo āsuṃ,</div> </td> </tr> <tr> <td> <div class="G">tassāpi ca mahesino;</div> </td> </tr> <tr> <td> <div class="G">Abhiññābalappattānaṃ,</div> </td> </tr> <tr> <td> <div class="G">pupphitānaṃ vimuttiyā.</div> </td> </tr> </table> </div>
</div>
<div class="q" id="p_21Bu_480"> <div class="divNumber">9.</div> <div class="p"> <table class="singleColumn"> <tr> <td> <div class="pN">480</div> <div class="G">Aṭṭhasatasahassānaṃ,</div> </td> </tr> <tr> <td> <div class="G">sannipāto tadā ahu;</div> </td> </tr> <tr> <td> <div class="G">Pahīnamadamohānaṃ,</div> </td> </tr> <tr> <td> <div class="G">santacittāna tādinaṃ.</div> </td> </tr> </table> </div>
</div>
<div class="q" id="p_21Bu_481"> <div class="divNumber">10.</div> <div class="p"> <table class="singleColumn"> <tr> <td> <div class="pN">481</div> <div class="G">Sattasatasahassānaṃ,</div> </td> </tr> <tr> <td> <div class="G">dutiyo āsi samāgamo;</div> </td> </tr> <tr> <td> <div class="G">Anaṅgaṇānaṃ virajānaṃ,</div> </td> </tr> <tr> <td> <div class="G">upasantāna tādinaṃ.</div> </td> </tr> </table> </div>
</div>
<div class="q" id="p_21Bu_482"> <div class="divNumber">11.</div> <div class="p"> <table class="singleColumn"> <tr> <td> <div class="pN">482</div> <div class="G">Channaṃ satasahassānaṃ,</div> </td> </tr> <tr> <td> <div class="G">tatiyo āsi samāgamo;</div> </td> </tr> <tr> <td> <div class="G">Abhiññābalappattānaṃ,</div> </td> </tr> <tr> <td> <div class="G">nibbutānaṃ tapassinaṃ.</div> </td> </tr> </table> </div>
</div>
<div class="q" id="p_21Bu_483"> <div class="divNumber">12.</div> <div class="p"> <table class="singleColumn"> <tr> <td> <div class="pN">483</div> <div class="G">Ahaṃ tena samayena,</div> </td> </tr> <tr> <td> <div class="G">yakkho āsiṃ mahiddhiko;</div> </td> </tr> <tr> <td> <div class="G">Nekānaṃ yakkhakoṭīnaṃ,</div> </td> </tr> <tr> <td> <div class="G">vasavattimhi issaro.</div> </td> </tr> </table> </div>
</div>
<div class="q" id="p_21Bu_484"> <div class="divNumber">13.</div> <div class="p"> <table class="singleColumn"> <tr> <td> <div class="pN">484</div> <div class="G">Tadāpi taṃ buddhavaraṃ,</div> </td> </tr> <tr> <td> <div class="G">upagantvā mahesinaṃ;</div> </td> </tr> <tr> <td> <div class="G">Annapānena tappesiṃ,</div> </td> </tr> <tr> <td> <div class="G">sasaṃghaṃ lokanāyakaṃ.</div> </td> </tr> </table> </div>
</div>
<div class="q" id="p_21Bu_485"> <div class="divNumber">14.</div> <div class="p"> <table class="singleColumn"> <tr> <td> <div class="pN">485</div> <div class="G">Sopi maṃ tadā byākāsi,</div> </td> </tr> <tr> <td> <div class="G">visuddhanayano muni;</div> </td> </tr> <tr> <td> <div class="G">‘Aparimeyyito kappe,</div> </td> </tr> <tr> <td> <div class="G">ayaṃ buddho bhavissati.</div> </td> </tr> </table> </div>
</div>
<div class="q" id="p_21Bu_486"> <div class="divNumber">15.</div> <div class="p"> <table class="singleColumn"> <tr> <td> <div class="pN">486</div> <div class="G">Padhānaṃ padahitvāna,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">hessāma sammukhā imaṃ’.</div> </td> </tr> </table> </div>
</div>
<div class="q" id="p_21Bu_487"> <div class="divNumber">16.</div> <div class="p"> <table class="singleColumn"> <tr> <td> <div class="pN">487</div> <div class="G">Tassāpi vacanaṃ sutvā,</div> </td> </tr> <tr> <td> <div class="G">haṭṭho saṃviggamānaso;</div> </td> </tr> <tr> <td> <div class="G">Uttariṃ vatamadhiṭṭhāsiṃ,</div> </td> </tr> <tr> <td> <div class="G">dasapāramipūriyā.</div> </td> </tr> </table> </div>
</div>
<div class="q" id="p_21Bu_488"> <div class="divNumber">17.</div> <div class="p"> <table class="singleColumn"> <tr> <td> <div class="pN">488</div> <div class="G">Nagaraṃ candavatī nāma,</div> </td> </tr> <tr> <td> <div class="G">yasavā nāma khattiyo;</div> </td> </tr> <tr> <td> <div class="G">Mātā yasodharā nāma,</div> </td> </tr> <tr> <td> <div class="G">anomadassissa satthuno.</div> </td> </tr> </table> </div>
</div>
<div class="q" id="p_21Bu_489"> <div class="divNumber">18.</div> <div class="p"> <table class="singleColumn"> <tr> <td> <div class="pN">489</div> <div class="G">Dasavassasahassāni,</div> </td> </tr> <tr> <td> <div class="G">agāraṃ ajjha so vasi;</div> </td> </tr> <tr> <td> <div class="G">Sirī upasirī vaḍḍho,</div> </td> </tr> <tr> <td> <div class="G">tayo pāsādamuttamā.</div> </td> </tr> </table> </div>
</div>
<div class="q" id="p_21Bu_490"> <div class="divNumber">19.</div> <div class="p"> <table class="singleColumn"> <tr> <td> <div class="pN">490</div> <div class="G">Tevīsatisahassāni,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Sirimā nāma sā nārī,</div> </td> </tr> <tr> <td> <div class="G">upavāṇo nāma atrajo.</div> </td> </tr> </table> </div>
</div>
<div class="q" id="p_21Bu_491"> <div class="divNumber">20.</div> <div class="p"> <table class="singleColumn"> <tr> <td> <div class="pN">491</div> <div class="G">Nimitte caturo disvā,</div> </td> </tr> <tr> <td> <div class="G">sivikāyābhinikkhami;</div> </td> </tr> <tr> <td> <div class="G">Anūnadasamāsāni,</div> </td> </tr> <tr> <td> <div class="G">padhānaṃ padahī jino.</div> </td> </tr> </table> </div>
</div>
<div class="q" id="p_21Bu_492"> <div class="divNumber">21.</div> <div class="p"> <table class="singleColumn"> <tr> <td> <div class="pN">492</div> <div class="G">Brahmunā yācito santo,</div> </td> </tr> <tr> <td> <div class="G">anomadassī mahāmuni;</div> </td> </tr> <tr> <td> <div class="G">Vatti cakkaṃ mahāvīro,</div> </td> </tr> <tr> <td> <div class="G">uyyāne so sudassane.</div> </td> </tr> </table> </div>
</div>
<div class="q" id="p_21Bu_493"> <div class="divNumber">22.</div> <div class="p"> <table class="singleColumn"> <tr> <td> <div class="pN">493</div> <div class="G">Nisabho ca anomo ca,</div> </td> </tr> <tr> <td> <div class="G">ahesuṃ aggasāvakā;</div> </td> </tr> <tr> <td> <div class="G">Varuṇo nāmupaṭṭhāko,</div> </td> </tr> <tr> <td> <div class="G">anomadassissa satthuno.</div> </td> </tr> </table> </div>
</div>
<div class="q" id="p_21Bu_494"> <div class="divNumber">23.</div> <div class="p"> <table class="singleColumn"> <tr> <td> <div class="pN">494</div> <div class="G">Sundarī ca sumanā ca,</div> </td> </tr> <tr> <td> <div class="G">ahesuṃ aggasāvikā;</div> </td> </tr> <tr> <td> <div class="G">Bodhi tassa bhagavato,</div> </td> </tr> <tr> <td> <div class="G">ajjunoti pavuccati.</div> </td> </tr> </table> </div>
</div>
<div class="q" id="p_21Bu_495"> <div class="divNumber">24.</div> <div class="p"> <table class="singleColumn"> <tr> <td> <div class="pN">495</div> <div class="G">Nandivaḍḍho sirivaḍḍho,</div> </td> </tr> <tr> <td> <div class="G">ahesuṃ aggupaṭṭhakā;</div> </td> </tr> <tr> <td> <div class="G">Uppalā ceva padumā ca,</div> </td> </tr> <tr> <td> <div class="G">ahesuṃ aggupaṭṭhikā.</div> </td> </tr> </table> </div>
</div>
<div class="q" id="p_21Bu_496"> <div class="divNumber">25.</div> <div class="p"> <table class="singleColumn"> <tr> <td> <div class="pN">496</div> <div class="G">Aṭṭhapaṇṇāsaratanaṃ,</div> </td> </tr> <tr> <td> <div class="G">accuggato mahāmuni;</div> </td> </tr> <tr> <td> <div class="G">Pabhā niddhāvatī tassa,</div> </td> </tr> <tr> <td> <div class="G">sataraṃsīva uggato.</div> </td> </tr> </table> </div>
</div>
<div class="q" id="p_21Bu_497"> <div class="divNumber">26.</div> <div class="p"> <table class="singleColumn"> <tr> <td> <div class="pN">497</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā tiṭṭhamāno so,</div> </td> </tr> <tr> <td> <div class="G">tāresi janataṃ bahuṃ.</div> </td> </tr> </table> </div>
</div>
<div class="q" id="p_21Bu_498"> <div class="divNumber">27.</div> <div class="p"> <table class="singleColumn"> <tr> <td> <div class="pN">498</div> <div class="G">Supupphitaṃ pāvacanaṃ,</div> </td> </tr> <tr> <td> <div class="G">arahantehi tādihi;</div> </td> </tr> <tr> <td> <div class="G">Vītarāgehi vimalehi,</div> </td> </tr> <tr> <td> <div class="G">sobhittha jinasāsanaṃ.</div> </td> </tr> </table> </div>
</div>
<div class="q" id="p_21Bu_499"> <div class="divNumber">28.</div> <div class="p"> <table class="singleColumn"> <tr> <td> <div class="pN">499</div> <div class="G">So ca satthā amitayaso,</div> </td> </tr> <tr> <td> <div class="G">Yugāni tāni atuliyāni;</div> </td> </tr> <tr> <td> <div class="G">Sabbaṃ tamantarahitaṃ,</div> </td> </tr> <tr> <td> <div class="G">Nanu rittā sabbasaṅkhārā.</div> </td> </tr> </table> </div>
</div>
<div class="q" id="p_21Bu_500"> <div class="divNumber">29.</div> <div class="p"> <table class="singleColumn"> <tr> <td> <div class="pN">500</div> <div class="G">Anomadassī jino satthā,</div> </td> </tr> <tr> <td> <div class="G">Dhammārāmamhi nibbuto;</div> </td> </tr> <tr> <td> <div class="G">Tatthevassa jinathūpo,</div> </td> </tr> <tr> <td> <div class="G">Ubbedho pañcavīsatī”ti. (491)</div> </td> </tr> </table> </div>
</div>
<div class="CENTER" id="p_21Bu_501">
<span class="pN">501</span>Anomadassissa bhagavato vaṃso sattamo.</div>
</div>
