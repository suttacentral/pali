<div><div class="b"><a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/2">2 Cūḷavagga</a></div><div class="i">2.14 Dhammikasutta</div><div class="h">Cūḷavagga</div><div class="h">Dhammikasutta</div><div class="q" id="p_18Sn_437"> <div class="p"><span class="pN">437</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho dhammiko upāsako pañcahi upāsakasatehi saddhiṃ yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho dhammiko upāsako bhagavantaṃ gāthāhi ajjhabhāsi—  </div></div><div class="q" id="p_18Sn_438"> <div class="divNumber">379.</div> <div class="p"> <table class="singleColumn"> <tr> <td> <div class="pN">438</div> <div class="G">“Pucchāmi taṃ gotama bhūripañña,</div> </td> </tr> <tr> <td> <div class="G">Kathaṃkaro sāvako sādhu hoti;</div> </td> </tr> <tr> <td> <div class="G">Yo vā agārā anagārameti,</div> </td> </tr> <tr> <td> <div class="G">Agārino vā panupāsakāse. (1)</div> </td> </tr> </table> </div></div><div class="q" id="p_18Sn_439"> <div class="divNumber">380.</div> <div class="p"> <table class="singleColumn"> <tr> <td> <div class="pN">439</div> <div class="G">Tuvañhi lokassa sadevakassa,</div> </td> </tr> <tr> <td> <div class="G">Gatiṃ pajānāsi parāyaṇañca;</div> </td> </tr> <tr> <td> <div class="G">Na catthi tulyo nipuṇatthadassī,</div> </td> </tr> <tr> <td> <div class="G">Tuvañhi buddhaṃ pavaraṃ vadanti. (2)</div> </td> </tr> </table> </div></div><div class="q" id="p_18Sn_440"> <div class="divNumber">381.</div> <div class="p"> <table class="singleColumn"> <tr> <td> <div class="pN">440</div> <div class="G">Sabbaṃ tuvaṃ ñāṇamavecca dhammaṃ,</div> </td> </tr> <tr> <td> <div class="G">Pakāsesi satte anukampamāno;</div> </td> </tr> <tr> <td> <div class="G">Vivaṭṭacchadosi samantacakkhu,</div> </td> </tr> <tr> <td> <div class="G">Virocasi vimalo sabbaloke. (3)</div> </td> </tr> </table> </div></div><div class="q" id="p_18Sn_441"> <div class="divNumber">382.</div> <div class="p"> <table class="singleColumn"> <tr> <td> <div class="pN">441</div> <div class="G">Āgañchi te santike nāgarājā,</div> </td> </tr> <tr> <td> <div class="G">Erāvaṇo nāma jinoti sutvā;</div> </td> </tr> <tr> <td> <div class="G">Sopi tayā mantayitvājjhagamā,</div> </td> </tr> <tr> <td> <div class="G">Sādhūti sutvāna patītarūpo. (4)</div> </td> </tr> </table> </div></div><div class="q" id="p_18Sn_442"> <div class="divNumber">383.</div> <div class="p"> <table class="singleColumn"> <tr> <td> <div class="pN">442</div> <div class="G">Rājāpi taṃ vessavaṇo kuvero,</div> </td> </tr> <tr> <td> <div class="G">Upeti dhammaṃ paripucchamāno;</div> </td> </tr> <tr> <td> <div class="G">Tassāpi tvaṃ pucchito brūsi dhīra,</div> </td> </tr> <tr> <td> <div class="G">So cāpi sutvāna patītarūpo. (5)</div> </td> </tr> </table> </div></div><div class="q" id="p_18Sn_443"> <div class="divNumber">384.</div> <div class="p"> <table class="singleColumn"> <tr> <td> <div class="pN">443</div> <div class="G">Ye kecime titthiyā vādasīlā,</div> </td> </tr> <tr> <td> <div class="G">Ājīvakā vā yadi vā nigaṇṭhā;</div> </td> </tr> <tr> <td> <div class="G">Paññāya taṃ nātitaranti sabbe,</div> </td> </tr> <tr> <td> <div class="G">Ṭhito vajantaṃ viya sīghagāmiṃ. (6)</div> </td> </tr> </table> </div></div><div class="q" id="p_18Sn_444"> <div class="divNumber">385.</div> <div class="p"> <table class="singleColumn"> <tr> <td> <div class="pN">444</div> <div class="G">Ye kecime brāhmaṇā vādasīlā,</div> </td> </tr> <tr> <td> <div class="G">Vuddhā cāpi brāhmaṇā santi keci;</div> </td> </tr> <tr> <td> <div class="G">Sabbe tayi atthabaddhā bhavanti,</div> </td> </tr> <tr> <td> <div class="G">Ye cāpi aññe vādino maññamānā. (7)</div> </td> </tr> </table> </div></div><div class="q" id="p_18Sn_445"> <div class="divNumber">386.</div> <div class="p"> <table class="singleColumn"> <tr> <td> <div class="pN">445</div> <div class="G">Ayañhi dhammo nipuṇo sukho ca,</div> </td> </tr> <tr> <td> <div class="G">Yoyaṃ tayā bhagavā suppavutto;</div> </td> </tr> <tr> <td> <div class="G">Tameva sabbepi sussūsamānā,</div> </td> </tr> <tr> <td> <div class="G">Taṃ no vada pucchito buddhaseṭṭha. (8)</div> </td> </tr> </table> </div></div><div class="q" id="p_18Sn_446"> <div class="divNumber">387.</div> <div class="p"> <table class="singleColumn"> <tr> <td> <div class="pN">446</div> <div class="G">Sabbepime bhikkhavo sannisinnā,</div> </td> </tr> <tr> <td> <div class="G">Upāsakā cāpi tatheva sotuṃ;</div> </td> </tr> <tr> <td> <div class="G">Suṇantu dhammaṃ vimalenānubuddhaṃ,</div> </td> </tr> <tr> <td> <div class="G">Subhāsitaṃ vāsavasseva devā”. (9)</div> </td> </tr> </table> </div></div><div class="q" id="p_18Sn_447"> <div class="divNumber">388.</div> <div class="p"> <table class="singleColumn"> <tr> <td> <div class="pN">447</div> <div class="G">“Suṇātha me bhikkhavo sāvayāmi vo,</div> </td> </tr> <tr> <td> <div class="G">Dhammaṃ dhutaṃ tañca carātha sabbe;</div> </td> </tr> <tr> <td> <div class="G">Iriyāpathaṃ pabbajitānulomikaṃ,</div> </td> </tr> <tr> <td> <div class="G">Sevetha naṃ atthadaso mutīmā. (10)</div> </td> </tr> </table> </div></div><div class="q" id="p_18Sn_448"> <div class="divNumber">389.</div> <div class="p"> <table class="singleColumn"> <tr> <td> <div class="pN">448</div> <div class="G">No ve vikāle vicareyya bhikkhu,</div> </td> </tr> <tr> <td> <div class="G">Gāme ca piṇḍāya careyya kāle;</div> </td> </tr> <tr> <td> <div class="G">Akālacāriñhi sajanti saṅgā,</div> </td> </tr> <tr> <td> <div class="G">Tasmā vikāle na caranti buddhā. (11)</div> </td> </tr> </table> </div></div><div class="q" id="p_18Sn_449"> <div class="divNumber">390.</div> <div class="p"> <table class="singleColumn"> <tr> <td> <div class="pN">449</div> <div class="G">Rūpā ca saddā ca rasā ca gandhā,</div> </td> </tr> <tr> <td> <div class="G">Phassā ca ye sammadayanti satte;</div> </td> </tr> <tr> <td> <div class="G">Etesu dhammesu vineyya chandaṃ,</div> </td> </tr> <tr> <td> <div class="G">Kālena so pavise pātarāsaṃ. (12)</div> </td> </tr> </table> </div></div><div class="q" id="p_18Sn_450"> <div class="divNumber">391.</div> <div class="p"> <table class="singleColumn"> <tr> <td> <div class="pN">450</div> <div class="G">Piṇḍañca bhikkhu samayena laddhā,</div> </td> </tr> <tr> <td> <div class="G">Eko paṭikkamma raho nisīde;</div> </td> </tr> <tr> <td> <div class="G">Ajjhattacintī na mano bahiddhā,</div> </td> </tr> <tr> <td> <div class="G">Nicchāraye saṅgahitattabhāvo. (13)</div> </td> </tr> </table> </div></div><div class="q" id="p_18Sn_451"> <div class="divNumber">392.</div> <div class="p"> <table class="singleColumn"> <tr> <td> <div class="pN">451</div> <div class="G">Sacepi so sallape sāvakena,</div> </td> </tr> <tr> <td> <div class="G">Aññena vā kenaci bhikkhunā vā;</div> </td> </tr> <tr> <td> <div class="G">Dhammaṃ paṇītaṃ tamudāhareyya,</div> </td> </tr> <tr> <td> <div class="G">Na pesuṇaṃ nopi parūpavādaṃ. (14)</div> </td> </tr> </table> </div></div><div class="q" id="p_18Sn_452"> <div class="divNumber">393.</div> <div class="p"> <table class="singleColumn"> <tr> <td> <div class="pN">452</div> <div class="G">Vādañhi eke paṭiseniyanti,</div> </td> </tr> <tr> <td> <div class="G">Na te pasaṃsāma parittapaññe;</div> </td> </tr> <tr> <td> <div class="G">Tato tato ne pasajanti saṅgā,</div> </td> </tr> <tr> <td> <div class="G">Cittañhi te tattha gamenti dūre. (15)</div> </td> </tr> </table> </div></div><div class="q" id="p_18Sn_453"> <div class="divNumber">394.</div> <div class="p"> <table class="singleColumn"> <tr> <td> <div class="pN">453</div> <div class="G">Piṇḍaṃ vihāraṃ sayanāsanañca,</div> </td> </tr> <tr> <td> <div class="G">Āpañca saṅghāṭirajūpavāhanaṃ;</div> </td> </tr> <tr> <td> <div class="G">Sutvāna dhammaṃ sugatena desitaṃ,</div> </td> </tr> <tr> <td> <div class="G">Saṅkhāya seve varapaññasāvako. (16)</div> </td> </tr> </table> </div></div><div class="q" id="p_18Sn_454"> <div class="divNumber">395.</div> <div class="p"> <table class="singleColumn"> <tr> <td> <div class="pN">454</div> <div class="G">Tasmā hi piṇḍe sayanāsane ca,</div> </td> </tr> <tr> <td> <div class="G">Āpe ca saṅghāṭirajūpavāhane;</div> </td> </tr> <tr> <td> <div class="G">Etesu dhammesu anūpalitto,</div> </td> </tr> <tr> <td> <div class="G">Bhikkhu yathā pokkhare vāribindu. (17)</div> </td> </tr> </table> </div></div><div class="q" id="p_18Sn_455"> <div class="divNumber">396.</div> <div class="p"> <table class="singleColumn"> <tr> <td> <div class="pN">455</div> <div class="G">Gahaṭṭhavattaṃ pana vo vadāmi,</div> </td> </tr> <tr> <td> <div class="G">Yathākaro sāvako sādhu hoti;</div> </td> </tr> <tr> <td> <div class="G">Na hesa labbhā sapariggahena,</div> </td> </tr> <tr> <td> <div class="G">Phassetuṃ yo kevalo bhikkhudhammo. (18)</div> </td> </tr> </table> </div></div><div class="q" id="p_18Sn_456"> <div class="divNumber">397.</div> <div class="p"> <table class="singleColumn"> <tr> <td> <div class="pN">456</div> <div class="G">Pāṇaṃ na hane na ca ghātayeyya,</div> </td> </tr> <tr> <td> <div class="G">Na cānujaññā hanataṃ paresaṃ;</div> </td> </tr> <tr> <td> <div class="G">Sabbesu bhūtesu nidhāya daṇḍaṃ,</div> </td> </tr> <tr> <td> <div class="G">Ye thāvarā ye ca tasā santi loke. (19)</div> </td> </tr> </table> </div></div><div class="q" id="p_18Sn_457"> <div class="divNumber">398.</div> <div class="p"> <table class="singleColumn"> <tr> <td> <div class="pN">457</div> <div class="G">Tato adinnaṃ parivajjayeyya,</div> </td> </tr> <tr> <td> <div class="G">Kiñci kvaci sāvako bujjhamāno;</div> </td> </tr> <tr> <td> <div class="G">Na hāraye harataṃ nānujaññā,</div> </td> </tr> <tr> <td> <div class="G">Sabbaṃ adinnaṃ parivajjayeyya. (20)</div> </td> </tr> </table> </div></div><div class="q" id="p_18Sn_458"> <div class="divNumber">399.</div> <div class="p"> <table class="singleColumn"> <tr> <td> <div class="pN">458</div> <div class="G">Abrahmacariyaṃ parivajjayeyya,</div> </td> </tr> <tr> <td> <div class="G">Aṅgārakāsuṃ jalitaṃva viññū;</div> </td> </tr> <tr> <td> <div class="G">Asambhuṇanto pana brahmacariyaṃ,</div> </td> </tr> <tr> <td> <div class="G">Parassa dāraṃ na atikkameyya. (21)</div> </td> </tr> </table> </div></div><div class="q" id="p_18Sn_459"> <div class="divNumber">400.</div> <div class="p"> <table class="singleColumn"> <tr> <td> <div class="pN">459</div> <div class="G">Sabhaggato vā parisaggato vā,</div> </td> </tr> <tr> <td> <div class="G">Ekassa veko na musā bhaṇeyya;</div> </td> </tr> <tr> <td> <div class="G">Na bhāṇaye bhaṇataṃ nānujaññā,</div> </td> </tr> <tr> <td> <div class="G">Sabbaṃ abhūtaṃ parivajjayeyya. (22)</div> </td> </tr> </table> </div></div><div class="q" id="p_18Sn_460"> <div class="divNumber">401.</div> <div class="p"> <table class="singleColumn"> <tr> <td> <div class="pN">460</div> <div class="G">Majjañca pānaṃ na samācareyya,</div> </td> </tr> <tr> <td> <div class="G">Dhammaṃ imaṃ rocaye yo gahaṭṭho;</div> </td> </tr> <tr> <td> <div class="G">Na pāyaye pivataṃ nānujaññā,</div> </td> </tr> <tr> <td> <div class="G">Ummādanantaṃ iti naṃ viditvā. (23)</div> </td> </tr> </table> </div></div><div class="q" id="p_18Sn_461"> <div class="divNumber">402.</div> <div class="p"> <table class="singleColumn"> <tr> <td> <div class="pN">461</div> <div class="G">Madā hi pāpāni karonti bālā,</div> </td> </tr> <tr> <td> <div class="G">Kārenti caññepi jane pamatte;</div> </td> </tr> <tr> <td> <div class="G">Etaṃ apuññāyatanaṃ vivajjaye,</div> </td> </tr> <tr> <td> <div class="G">Ummādanaṃ mohanaṃ bālakantaṃ. (24)</div> </td> </tr> </table> </div></div><div class="q" id="p_18Sn_462"> <div class="divNumber">403.</div> <div class="p"> <table class="singleColumn"> <tr> <td> <div class="pN">462</div> <div class="G">Pāṇaṃ na hane na cādinnamādiye,</div> </td> </tr> <tr> <td> <div class="G">Musā na bhāse na ca majjapo siyā;</div> </td> </tr> <tr> <td> <div class="G">Abrahmacariyā virameyya methunā,</div> </td> </tr> <tr> <td> <div class="G">Rattiṃ na bhuñjeyya vikālabhojanaṃ. (25)</div> </td> </tr> </table> </div></div><div class="q" id="p_18Sn_463"> <div class="divNumber">404.</div> <div class="p"> <table class="singleColumn"> <tr> <td> <div class="pN">463</div> <div class="G">Mālaṃ na dhāre na ca gandhamācare,</div> </td> </tr> <tr> <td> <div class="G">Mañce chamāyaṃ va sayetha santhate;</div> </td> </tr> <tr> <td> <div class="G">Etañhi aṭṭhaṅgikamāhuposathaṃ,</div> </td> </tr> <tr> <td> <div class="G">Buddhena dukkhantagunā pakāsitaṃ. (26)</div> </td> </tr> </table> </div></div><div class="q" id="p_18Sn_464"> <div class="divNumber">405.</div> <div class="p"> <table class="singleColumn"> <tr> <td> <div class="pN">464</div> <div class="G">Tato ca pakkhassupavassuposathaṃ,</div> </td> </tr> <tr> <td> <div class="G">Cātuddasiṃ pañcadasiñca aṭṭhamiṃ;</div> </td> </tr> <tr> <td> <div class="G">Pāṭihāriyapakkhañca pasannamānaso,</div> </td> </tr> <tr> <td> <div class="G">Aṭṭhaṅgupetaṃ susamattarūpaṃ. (27)</div> </td> </tr> </table> </div></div><div class="q" id="p_18Sn_465"> <div class="divNumber">406.</div> <div class="p"> <table class="singleColumn"> <tr> <td> <div class="pN">465</div> <div class="G">Tato ca pāto upavutthuposatho,</div> </td> </tr> <tr> <td> <div class="G">Annena pānena ca bhikkhusaṃghaṃ;</div> </td> </tr> <tr> <td> <div class="G">Pasannacitto anumodamāno,</div> </td> </tr> <tr> <td> <div class="G">Yathārahaṃ saṃvibhajetha viññū. (28)</div> </td> </tr> </table> </div></div><div class="q" id="p_18Sn_466"> <div class="divNumber">407.</div> <div class="p"> <table class="singleColumn"> <tr> <td> <div class="pN">466</div> <div class="G">Dhammena mātāpitaro bhareyya,</div> </td> </tr> <tr> <td> <div class="G">Payojaye dhammikaṃ so vaṇijjaṃ;</div> </td> </tr> <tr> <td> <div class="G">Etaṃ gihī vattayamappamatto,</div> </td> </tr> <tr> <td> <div class="G">Sayampabhe nāma upeti deve”ti. (29)</div> </td> </tr> </table> </div></div><div class="CENTER" id="p_18Sn_467"><span class="pN">467</span>Dhammikasuttaṃ cuddasamaṃ.</div><div class="ENDH3" id="p_18Sn_468"><span class="pN">468</span>Cūḷavaggo dutiyo.</div><div class="SUMMARY" id="p_18Sn_469"><span class="pN">469</span><span class="firstLetter">T</span>assuddānaṃ</div><div class="q" id="p_18Sn_470"> <div class="p"> <table class="singleColumn"> <tr> <td> <div class="pN">470</div> <div class="G">Ratanāmagandho hiri ca,</div> </td> </tr> <tr> <td> <div class="G">maṅgalaṃ sūcilomena;</div> </td> </tr> <tr> <td> <div class="G">Dhammacariyañca brāhmaṇo,</div> </td> </tr> <tr> <td> <div class="G">nāvā kiṃsīlamuṭṭhānaṃ.</div> </td> </tr> </table> </div></div><div class="q" id="p_18Sn_471"> <div class="p"> <table class="singleColumn"> <tr> <td> <div class="pN">471</div> <div class="G">Rāhulo puna kappo ca,</div> </td> </tr> <tr> <td> <div class="G">paribbājaniyaṃ tathā;</div> </td> </tr> <tr> <td> <div class="G">Dhammikañca viduno āhu,</div> </td> </tr> <tr> <td> <div class="G">cūḷavagganti cuddasāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/2">2 Cūḷavagga</a>
</div>
<div class="i">2.14 Dhammikasutta</div>
<div class="h">Cūḷavagga</div>
<div class="h">Dhammikasutta</div>
<div class="q" id="p_18Sn_437"> <div class="p">
<span class="pN">437</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho dhammiko upāsako pañcahi upāsakasatehi saddhiṃ yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho dhammiko upāsako bhagavantaṃ gāthāhi ajjhabhāsi—  </div>
</div>
<div class="q" id="p_18Sn_438"> <div class="divNumber">379.</div> <div class="p"> <table class="singleColumn"> <tr> <td> <div class="pN">438</div> <div class="G">“Pucchāmi taṃ gotama bhūripañña,</div> </td> </tr> <tr> <td> <div class="G">Kathaṃkaro sāvako sādhu hoti;</div> </td> </tr> <tr> <td> <div class="G">Yo vā agārā anagārameti,</div> </td> </tr> <tr> <td> <div class="G">Agārino vā panupāsakāse. (1)</div> </td> </tr> </table> </div>
</div>
<div class="q" id="p_18Sn_439"> <div class="divNumber">380.</div> <div class="p"> <table class="singleColumn"> <tr> <td> <div class="pN">439</div> <div class="G">Tuvañhi lokassa sadevakassa,</div> </td> </tr> <tr> <td> <div class="G">Gatiṃ pajānāsi parāyaṇañca;</div> </td> </tr> <tr> <td> <div class="G">Na catthi tulyo nipuṇatthadassī,</div> </td> </tr> <tr> <td> <div class="G">Tuvañhi buddhaṃ pavaraṃ vadanti. (2)</div> </td> </tr> </table> </div>
</div>
<div class="q" id="p_18Sn_440"> <div class="divNumber">381.</div> <div class="p"> <table class="singleColumn"> <tr> <td> <div class="pN">440</div> <div class="G">Sabbaṃ tuvaṃ ñāṇamavecca dhammaṃ,</div> </td> </tr> <tr> <td> <div class="G">Pakāsesi satte anukampamāno;</div> </td> </tr> <tr> <td> <div class="G">Vivaṭṭacchadosi samantacakkhu,</div> </td> </tr> <tr> <td> <div class="G">Virocasi vimalo sabbaloke. (3)</div> </td> </tr> </table> </div>
</div>
<div class="q" id="p_18Sn_441"> <div class="divNumber">382.</div> <div class="p"> <table class="singleColumn"> <tr> <td> <div class="pN">441</div> <div class="G">Āgañchi te santike nāgarājā,</div> </td> </tr> <tr> <td> <div class="G">Erāvaṇo nāma jinoti sutvā;</div> </td> </tr> <tr> <td> <div class="G">Sopi tayā mantayitvājjhagamā,</div> </td> </tr> <tr> <td> <div class="G">Sādhūti sutvāna patītarūpo. (4)</div> </td> </tr> </table> </div>
</div>
<div class="q" id="p_18Sn_442"> <div class="divNumber">383.</div> <div class="p"> <table class="singleColumn"> <tr> <td> <div class="pN">442</div> <div class="G">Rājāpi taṃ vessavaṇo kuvero,</div> </td> </tr> <tr> <td> <div class="G">Upeti dhammaṃ paripucchamāno;</div> </td> </tr> <tr> <td> <div class="G">Tassāpi tvaṃ pucchito brūsi dhīra,</div> </td> </tr> <tr> <td> <div class="G">So cāpi sutvāna patītarūpo. (5)</div> </td> </tr> </table> </div>
</div>
<div class="q" id="p_18Sn_443"> <div class="divNumber">384.</div> <div class="p"> <table class="singleColumn"> <tr> <td> <div class="pN">443</div> <div class="G">Ye kecime titthiyā vādasīlā,</div> </td> </tr> <tr> <td> <div class="G">Ājīvakā vā yadi vā nigaṇṭhā;</div> </td> </tr> <tr> <td> <div class="G">Paññāya taṃ nātitaranti sabbe,</div> </td> </tr> <tr> <td> <div class="G">Ṭhito vajantaṃ viya sīghagāmiṃ. (6)</div> </td> </tr> </table> </div>
</div>
<div class="q" id="p_18Sn_444"> <div class="divNumber">385.</div> <div class="p"> <table class="singleColumn"> <tr> <td> <div class="pN">444</div> <div class="G">Ye kecime brāhmaṇā vādasīlā,</div> </td> </tr> <tr> <td> <div class="G">Vuddhā cāpi brāhmaṇā santi keci;</div> </td> </tr> <tr> <td> <div class="G">Sabbe tayi atthabaddhā bhavanti,</div> </td> </tr> <tr> <td> <div class="G">Ye cāpi aññe vādino maññamānā. (7)</div> </td> </tr> </table> </div>
</div>
<div class="q" id="p_18Sn_445"> <div class="divNumber">386.</div> <div class="p"> <table class="singleColumn"> <tr> <td> <div class="pN">445</div> <div class="G">Ayañhi dhammo nipuṇo sukho ca,</div> </td> </tr> <tr> <td> <div class="G">Yoyaṃ tayā bhagavā suppavutto;</div> </td> </tr> <tr> <td> <div class="G">Tameva sabbepi sussūsamānā,</div> </td> </tr> <tr> <td> <div class="G">Taṃ no vada pucchito buddhaseṭṭha. (8)</div> </td> </tr> </table> </div>
</div>
<div class="q" id="p_18Sn_446"> <div class="divNumber">387.</div> <div class="p"> <table class="singleColumn"> <tr> <td> <div class="pN">446</div> <div class="G">Sabbepime bhikkhavo sannisinnā,</div> </td> </tr> <tr> <td> <div class="G">Upāsakā cāpi tatheva sotuṃ;</div> </td> </tr> <tr> <td> <div class="G">Suṇantu dhammaṃ vimalenānubuddhaṃ,</div> </td> </tr> <tr> <td> <div class="G">Subhāsitaṃ vāsavasseva devā”. (9)</div> </td> </tr> </table> </div>
</div>
<div class="q" id="p_18Sn_447"> <div class="divNumber">388.</div> <div class="p"> <table class="singleColumn"> <tr> <td> <div class="pN">447</div> <div class="G">“Suṇātha me bhikkhavo sāvayāmi vo,</div> </td> </tr> <tr> <td> <div class="G">Dhammaṃ dhutaṃ tañca carātha sabbe;</div> </td> </tr> <tr> <td> <div class="G">Iriyāpathaṃ pabbajitānulomikaṃ,</div> </td> </tr> <tr> <td> <div class="G">Sevetha naṃ atthadaso mutīmā. (10)</div> </td> </tr> </table> </div>
</div>
<div class="q" id="p_18Sn_448"> <div class="divNumber">389.</div> <div class="p"> <table class="singleColumn"> <tr> <td> <div class="pN">448</div> <div class="G">No ve vikāle vicareyya bhikkhu,</div> </td> </tr> <tr> <td> <div class="G">Gāme ca piṇḍāya careyya kāle;</div> </td> </tr> <tr> <td> <div class="G">Akālacāriñhi sajanti saṅgā,</div> </td> </tr> <tr> <td> <div class="G">Tasmā vikāle na caranti buddhā. (11)</div> </td> </tr> </table> </div>
</div>
<div class="q" id="p_18Sn_449"> <div class="divNumber">390.</div> <div class="p"> <table class="singleColumn"> <tr> <td> <div class="pN">449</div> <div class="G">Rūpā ca saddā ca rasā ca gandhā,</div> </td> </tr> <tr> <td> <div class="G">Phassā ca ye sammadayanti satte;</div> </td> </tr> <tr> <td> <div class="G">Etesu dhammesu vineyya chandaṃ,</div> </td> </tr> <tr> <td> <div class="G">Kālena so pavise pātarāsaṃ. (12)</div> </td> </tr> </table> </div>
</div>
<div class="q" id="p_18Sn_450"> <div class="divNumber">391.</div> <div class="p"> <table class="singleColumn"> <tr> <td> <div class="pN">450</div> <div class="G">Piṇḍañca bhikkhu samayena laddhā,</div> </td> </tr> <tr> <td> <div class="G">Eko paṭikkamma raho nisīde;</div> </td> </tr> <tr> <td> <div class="G">Ajjhattacintī na mano bahiddhā,</div> </td> </tr> <tr> <td> <div class="G">Nicchāraye saṅgahitattabhāvo. (13)</div> </td> </tr> </table> </div>
</div>
<div class="q" id="p_18Sn_451"> <div class="divNumber">392.</div> <div class="p"> <table class="singleColumn"> <tr> <td> <div class="pN">451</div> <div class="G">Sacepi so sallape sāvakena,</div> </td> </tr> <tr> <td> <div class="G">Aññena vā kenaci bhikkhunā vā;</div> </td> </tr> <tr> <td> <div class="G">Dhammaṃ paṇītaṃ tamudāhareyya,</div> </td> </tr> <tr> <td> <div class="G">Na pesuṇaṃ nopi parūpavādaṃ. (14)</div> </td> </tr> </table> </div>
</div>
<div class="q" id="p_18Sn_452"> <div class="divNumber">393.</div> <div class="p"> <table class="singleColumn"> <tr> <td> <div class="pN">452</div> <div class="G">Vādañhi eke paṭiseniyanti,</div> </td> </tr> <tr> <td> <div class="G">Na te pasaṃsāma parittapaññe;</div> </td> </tr> <tr> <td> <div class="G">Tato tato ne pasajanti saṅgā,</div> </td> </tr> <tr> <td> <div class="G">Cittañhi te tattha gamenti dūre. (15)</div> </td> </tr> </table> </div>
</div>
<div class="q" id="p_18Sn_453"> <div class="divNumber">394.</div> <div class="p"> <table class="singleColumn"> <tr> <td> <div class="pN">453</div> <div class="G">Piṇḍaṃ vihāraṃ sayanāsanañca,</div> </td> </tr> <tr> <td> <div class="G">Āpañca saṅghāṭirajūpavāhanaṃ;</div> </td> </tr> <tr> <td> <div class="G">Sutvāna dhammaṃ sugatena desitaṃ,</div> </td> </tr> <tr> <td> <div class="G">Saṅkhāya seve varapaññasāvako. (16)</div> </td> </tr> </table> </div>
</div>
<div class="q" id="p_18Sn_454"> <div class="divNumber">395.</div> <div class="p"> <table class="singleColumn"> <tr> <td> <div class="pN">454</div> <div class="G">Tasmā hi piṇḍe sayanāsane ca,</div> </td> </tr> <tr> <td> <div class="G">Āpe ca saṅghāṭirajūpavāhane;</div> </td> </tr> <tr> <td> <div class="G">Etesu dhammesu anūpalitto,</div> </td> </tr> <tr> <td> <div class="G">Bhikkhu yathā pokkhare vāribindu. (17)</div> </td> </tr> </table> </div>
</div>
<div class="q" id="p_18Sn_455"> <div class="divNumber">396.</div> <div class="p"> <table class="singleColumn"> <tr> <td> <div class="pN">455</div> <div class="G">Gahaṭṭhavattaṃ pana vo vadāmi,</div> </td> </tr> <tr> <td> <div class="G">Yathākaro sāvako sādhu hoti;</div> </td> </tr> <tr> <td> <div class="G">Na hesa labbhā sapariggahena,</div> </td> </tr> <tr> <td> <div class="G">Phassetuṃ yo kevalo bhikkhudhammo. (18)</div> </td> </tr> </table> </div>
</div>
<div class="q" id="p_18Sn_456"> <div class="divNumber">397.</div> <div class="p"> <table class="singleColumn"> <tr> <td> <div class="pN">456</div> <div class="G">Pāṇaṃ na hane na ca ghātayeyya,</div> </td> </tr> <tr> <td> <div class="G">Na cānujaññā hanataṃ paresaṃ;</div> </td> </tr> <tr> <td> <div class="G">Sabbesu bhūtesu nidhāya daṇḍaṃ,</div> </td> </tr> <tr> <td> <div class="G">Ye thāvarā ye ca tasā santi loke. (19)</div> </td> </tr> </table> </div>
</div>
<div class="q" id="p_18Sn_457"> <div class="divNumber">398.</div> <div class="p"> <table class="singleColumn"> <tr> <td> <div class="pN">457</div> <div class="G">Tato adinnaṃ parivajjayeyya,</div> </td> </tr> <tr> <td> <div class="G">Kiñci kvaci sāvako bujjhamāno;</div> </td> </tr> <tr> <td> <div class="G">Na hāraye harataṃ nānujaññā,</div> </td> </tr> <tr> <td> <div class="G">Sabbaṃ adinnaṃ parivajjayeyya. (20)</div> </td> </tr> </table> </div>
</div>
<div class="q" id="p_18Sn_458"> <div class="divNumber">399.</div> <div class="p"> <table class="singleColumn"> <tr> <td> <div class="pN">458</div> <div class="G">Abrahmacariyaṃ parivajjayeyya,</div> </td> </tr> <tr> <td> <div class="G">Aṅgārakāsuṃ jalitaṃva viññū;</div> </td> </tr> <tr> <td> <div class="G">Asambhuṇanto pana brahmacariyaṃ,</div> </td> </tr> <tr> <td> <div class="G">Parassa dāraṃ na atikkameyya. (21)</div> </td> </tr> </table> </div>
</div>
<div class="q" id="p_18Sn_459"> <div class="divNumber">400.</div> <div class="p"> <table class="singleColumn"> <tr> <td> <div class="pN">459</div> <div class="G">Sabhaggato vā parisaggato vā,</div> </td> </tr> <tr> <td> <div class="G">Ekassa veko na musā bhaṇeyya;</div> </td> </tr> <tr> <td> <div class="G">Na bhāṇaye bhaṇataṃ nānujaññā,</div> </td> </tr> <tr> <td> <div class="G">Sabbaṃ abhūtaṃ parivajjayeyya. (22)</div> </td> </tr> </table> </div>
</div>
<div class="q" id="p_18Sn_460"> <div class="divNumber">401.</div> <div class="p"> <table class="singleColumn"> <tr> <td> <div class="pN">460</div> <div class="G">Majjañca pānaṃ na samācareyya,</div> </td> </tr> <tr> <td> <div class="G">Dhammaṃ imaṃ rocaye yo gahaṭṭho;</div> </td> </tr> <tr> <td> <div class="G">Na pāyaye pivataṃ nānujaññā,</div> </td> </tr> <tr> <td> <div class="G">Ummādanantaṃ iti naṃ viditvā. (23)</div> </td> </tr> </table> </div>
</div>
<div class="q" id="p_18Sn_461"> <div class="divNumber">402.</div> <div class="p"> <table class="singleColumn"> <tr> <td> <div class="pN">461</div> <div class="G">Madā hi pāpāni karonti bālā,</div> </td> </tr> <tr> <td> <div class="G">Kārenti caññepi jane pamatte;</div> </td> </tr> <tr> <td> <div class="G">Etaṃ apuññāyatanaṃ vivajjaye,</div> </td> </tr> <tr> <td> <div class="G">Ummādanaṃ mohanaṃ bālakantaṃ. (24)</div> </td> </tr> </table> </div>
</div>
<div class="q" id="p_18Sn_462"> <div class="divNumber">403.</div> <div class="p"> <table class="singleColumn"> <tr> <td> <div class="pN">462</div> <div class="G">Pāṇaṃ na hane na cādinnamādiye,</div> </td> </tr> <tr> <td> <div class="G">Musā na bhāse na ca majjapo siyā;</div> </td> </tr> <tr> <td> <div class="G">Abrahmacariyā virameyya methunā,</div> </td> </tr> <tr> <td> <div class="G">Rattiṃ na bhuñjeyya vikālabhojanaṃ. (25)</div> </td> </tr> </table> </div>
</div>
<div class="q" id="p_18Sn_463"> <div class="divNumber">404.</div> <div class="p"> <table class="singleColumn"> <tr> <td> <div class="pN">463</div> <div class="G">Mālaṃ na dhāre na ca gandhamācare,</div> </td> </tr> <tr> <td> <div class="G">Mañce chamāyaṃ va sayetha santhate;</div> </td> </tr> <tr> <td> <div class="G">Etañhi aṭṭhaṅgikamāhuposathaṃ,</div> </td> </tr> <tr> <td> <div class="G">Buddhena dukkhantagunā pakāsitaṃ. (26)</div> </td> </tr> </table> </div>
</div>
<div class="q" id="p_18Sn_464"> <div class="divNumber">405.</div> <div class="p"> <table class="singleColumn"> <tr> <td> <div class="pN">464</div> <div class="G">Tato ca pakkhassupavassuposathaṃ,</div> </td> </tr> <tr> <td> <div class="G">Cātuddasiṃ pañcadasiñca aṭṭhamiṃ;</div> </td> </tr> <tr> <td> <div class="G">Pāṭihāriyapakkhañca pasannamānaso,</div> </td> </tr> <tr> <td> <div class="G">Aṭṭhaṅgupetaṃ susamattarūpaṃ. (27)</div> </td> </tr> </table> </div>
</div>
<div class="q" id="p_18Sn_465"> <div class="divNumber">406.</div> <div class="p"> <table class="singleColumn"> <tr> <td> <div class="pN">465</div> <div class="G">Tato ca pāto upavutthuposatho,</div> </td> </tr> <tr> <td> <div class="G">Annena pānena ca bhikkhusaṃghaṃ;</div> </td> </tr> <tr> <td> <div class="G">Pasannacitto anumodamāno,</div> </td> </tr> <tr> <td> <div class="G">Yathārahaṃ saṃvibhajetha viññū. (28)</div> </td> </tr> </table> </div>
</div>
<div class="q" id="p_18Sn_466"> <div class="divNumber">407.</div> <div class="p"> <table class="singleColumn"> <tr> <td> <div class="pN">466</div> <div class="G">Dhammena mātāpitaro bhareyya,</div> </td> </tr> <tr> <td> <div class="G">Payojaye dhammikaṃ so vaṇijjaṃ;</div> </td> </tr> <tr> <td> <div class="G">Etaṃ gihī vattayamappamatto,</div> </td> </tr> <tr> <td> <div class="G">Sayampabhe nāma upeti deve”ti. (29)</div> </td> </tr> </table> </div>
</div>
<div class="CENTER" id="p_18Sn_467">
<span class="pN">467</span>Dhammikasuttaṃ cuddasamaṃ.</div>
<div class="ENDH3" id="p_18Sn_468">
<span class="pN">468</span>Cūḷavaggo dutiyo.</div>
<div class="SUMMARY" id="p_18Sn_469">
<span class="pN">469</span><span class="firstLetter">T</span>assuddānaṃ</div>
<div class="q" id="p_18Sn_470"> <div class="p"> <table class="singleColumn"> <tr> <td> <div class="pN">470</div> <div class="G">Ratanāmagandho hiri ca,</div> </td> </tr> <tr> <td> <div class="G">maṅgalaṃ sūcilomena;</div> </td> </tr> <tr> <td> <div class="G">Dhammacariyañca brāhmaṇo,</div> </td> </tr> <tr> <td> <div class="G">nāvā kiṃsīlamuṭṭhānaṃ.</div> </td> </tr> </table> </div>
</div>
<div class="q" id="p_18Sn_471"> <div class="p"> <table class="singleColumn"> <tr> <td> <div class="pN">471</div> <div class="G">Rāhulo puna kappo ca,</div> </td> </tr> <tr> <td> <div class="G">paribbājaniyaṃ tathā;</div> </td> </tr> <tr> <td> <div class="G">Dhammikañca viduno āhu,</div> </td> </tr> <tr> <td> <div class="G">cūḷavagganti cuddasāti.</div> </td> </tr> </table> </div>
</div>
</div>
