<div><div class="b"><a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/1">1 Uragavagga</a></div><div class="i">1.5 Cundasutta</div><div class="h">Uragavagga</div><div class="h">Cundasutta</div><div class="q" id="p_18Sn_97"> <div class="divNumber">83.</div> <div class="p"> <table class="singleColumn"> <tr> <td> <div class="pN">97</div> <div class="G">“Pucchāmi muniṃ pahūtapaññaṃ, <span class="gathaQuote">(iti cundo kammāraputto)</span></div> </td> </tr> <tr> <td> <div class="G">Buddhaṃ dhammassāmiṃ vītataṇhaṃ;</div> </td> </tr> <tr> <td> <div class="G">Dvipaduttamaṃ sārathīnaṃ pavaraṃ,</div> </td> </tr> <tr> <td> <div class="G">Kati loke samaṇā tadiṅgha brūhi”. (1)</div> </td> </tr> </table> </div></div><div class="q" id="p_18Sn_98"> <div class="divNumber">84.</div> <div class="p"> <table class="singleColumn"> <tr> <td> <div class="pN">98</div> <div class="G">“Caturo samaṇā na pañcamatthi, <span class="gathaQuote">(cundāti bhagavā)</span></div> </td> </tr> <tr> <td> <div class="G">Te te āvikaromi sakkhipuṭṭho;</div> </td> </tr> <tr> <td> <div class="G">Maggajino maggadesako ca,</div> </td> </tr> <tr> <td> <div class="G">Magge jīvati yo ca maggadūsī”. (2)</div> </td> </tr> </table> </div></div><div class="q" id="p_18Sn_99"> <div class="divNumber">85.</div> <div class="p"> <table class="singleColumn"> <tr> <td> <div class="pN">99</div> <div class="G">“Kaṃ maggajinaṃ vadanti buddhā, <span class="gathaQuote">(iti cundo kammāraputto)</span></div> </td> </tr> <tr> <td> <div class="G">Maggakkhāyī kathaṃ atulyo hoti;</div> </td> </tr> <tr> <td> <div class="G">Magge jīvati me brūhi puṭṭho,</div> </td> </tr> <tr> <td> <div class="G">Atha me āvikarohi maggadūsiṃ”. (3)</div> </td> </tr> </table> </div></div><div class="q" id="p_18Sn_100"> <div class="divNumber">86.</div> <div class="p"> <table class="singleColumn"> <tr> <td> <div class="pN">100</div> <div class="G">“Yo tiṇṇakathaṃkatho visallo,</div> </td> </tr> <tr> <td> <div class="G">Nibbānābhirato anānugiddho;</div> </td> </tr> <tr> <td> <div class="G">Lokassa sadevakassa netā,</div> </td> </tr> <tr> <td> <div class="G">Tādiṃ maggajinaṃ vadanti buddhā. (4)</div> </td> </tr> </table> </div></div><div class="q" id="p_18Sn_101"> <div class="divNumber">87.</div> <div class="p"> <table class="singleColumn"> <tr> <td> <div class="pN">101</div> <div class="G">Paramaṃ paramanti yodha ñatvā,</div> </td> </tr> <tr> <td> <div class="G">Akkhāti vibhajate idheva dhammaṃ;</div> </td> </tr> <tr> <td> <div class="G">Taṃ kaṅkhachidaṃ muniṃ anejaṃ,</div> </td> </tr> <tr> <td> <div class="G">Dutiyaṃ bhikkhunamāhu maggadesiṃ. (5)</div> </td> </tr> </table> </div></div><div class="q" id="p_18Sn_102"> <div class="divNumber">88.</div> <div class="p"> <table class="singleColumn"> <tr> <td> <div class="pN">102</div> <div class="G">Yo dhammapade sudesite,</div> </td> </tr> <tr> <td> <div class="G">Magge jīvati saññato satīmā;</div> </td> </tr> <tr> <td> <div class="G">Anavajjapadāni sevamāno,</div> </td> </tr> <tr> <td> <div class="G">Tatiyaṃ bhikkhunamāhu maggajīviṃ. (6)</div> </td> </tr> </table> </div></div><div class="q" id="p_18Sn_103"> <div class="divNumber">89.</div> <div class="p"> <table class="singleColumn"> <tr> <td> <div class="pN">103</div> <div class="G">Chadanaṃ katvāna subbatānaṃ,</div> </td> </tr> <tr> <td> <div class="G">Pakkhandī kuladūsako pagabbho;</div> </td> </tr> <tr> <td> <div class="G">Māyāvī asaññato palāpo,</div> </td> </tr> <tr> <td> <div class="G">Patirūpena caraṃ sa maggadūsī. (7)</div> </td> </tr> </table> </div></div><div class="q" id="p_18Sn_104"> <div class="divNumber">90.</div> <div class="p"> <table class="singleColumn"> <tr> <td> <div class="pN">104</div> <div class="G">Ete ca paṭivijjhi yo gahaṭṭho,</div> </td> </tr> <tr> <td> <div class="G">Sutavā ariyasāvako sapañño;</div> </td> </tr> <tr> <td> <div class="G">Sabbe netādisāti ñatvā,</div> </td> </tr> <tr> <td> <div class="G">Iti disvā na hāpeti tassa saddhā;</div> </td> </tr> <tr> <td> <div class="G">Kathaṃ hi duṭṭhena asampaduṭṭhaṃ,</div> </td> </tr> <tr> <td> <div class="G">Suddhaṃ asuddhena samaṃ kareyyā”ti. (8)</div> </td> </tr> </table> </div></div><div class="CENTER" id="p_18Sn_105"><span class="pN">105</span>Cundasuttaṃ pañcamaṃ.</div></div><div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/1">1 Uragavagga</a>
</div>
<div class="i">1.5 Cundasutta</div>
<div class="h">Uragavagga</div>
<div class="h">Cundasutta</div>
<div class="q" id="p_18Sn_97"> <div class="divNumber">83.</div> <div class="p"> <table class="singleColumn"> <tr> <td> <div class="pN">97</div> <div class="G">“Pucchāmi muniṃ pahūtapaññaṃ, <span class="gathaQuote">(iti cundo kammāraputto)</span>
</div> </td> </tr> <tr> <td> <div class="G">Buddhaṃ dhammassāmiṃ vītataṇhaṃ;</div> </td> </tr> <tr> <td> <div class="G">Dvipaduttamaṃ sārathīnaṃ pavaraṃ,</div> </td> </tr> <tr> <td> <div class="G">Kati loke samaṇā tadiṅgha brūhi”. (1)</div> </td> </tr> </table> </div>
</div>
<div class="q" id="p_18Sn_98"> <div class="divNumber">84.</div> <div class="p"> <table class="singleColumn"> <tr> <td> <div class="pN">98</div> <div class="G">“Caturo samaṇā na pañcamatthi, <span class="gathaQuote">(cundāti bhagavā)</span>
</div> </td> </tr> <tr> <td> <div class="G">Te te āvikaromi sakkhipuṭṭho;</div> </td> </tr> <tr> <td> <div class="G">Maggajino maggadesako ca,</div> </td> </tr> <tr> <td> <div class="G">Magge jīvati yo ca maggadūsī”. (2)</div> </td> </tr> </table> </div>
</div>
<div class="q" id="p_18Sn_99"> <div class="divNumber">85.</div> <div class="p"> <table class="singleColumn"> <tr> <td> <div class="pN">99</div> <div class="G">“Kaṃ maggajinaṃ vadanti buddhā, <span class="gathaQuote">(iti cundo kammāraputto)</span>
</div> </td> </tr> <tr> <td> <div class="G">Maggakkhāyī kathaṃ atulyo hoti;</div> </td> </tr> <tr> <td> <div class="G">Magge jīvati me brūhi puṭṭho,</div> </td> </tr> <tr> <td> <div class="G">Atha me āvikarohi maggadūsiṃ”. (3)</div> </td> </tr> </table> </div>
</div>
<div class="q" id="p_18Sn_100"> <div class="divNumber">86.</div> <div class="p"> <table class="singleColumn"> <tr> <td> <div class="pN">100</div> <div class="G">“Yo tiṇṇakathaṃkatho visallo,</div> </td> </tr> <tr> <td> <div class="G">Nibbānābhirato anānugiddho;</div> </td> </tr> <tr> <td> <div class="G">Lokassa sadevakassa netā,</div> </td> </tr> <tr> <td> <div class="G">Tādiṃ maggajinaṃ vadanti buddhā. (4)</div> </td> </tr> </table> </div>
</div>
<div class="q" id="p_18Sn_101"> <div class="divNumber">87.</div> <div class="p"> <table class="singleColumn"> <tr> <td> <div class="pN">101</div> <div class="G">Paramaṃ paramanti yodha ñatvā,</div> </td> </tr> <tr> <td> <div class="G">Akkhāti vibhajate idheva dhammaṃ;</div> </td> </tr> <tr> <td> <div class="G">Taṃ kaṅkhachidaṃ muniṃ anejaṃ,</div> </td> </tr> <tr> <td> <div class="G">Dutiyaṃ bhikkhunamāhu maggadesiṃ. (5)</div> </td> </tr> </table> </div>
</div>
<div class="q" id="p_18Sn_102"> <div class="divNumber">88.</div> <div class="p"> <table class="singleColumn"> <tr> <td> <div class="pN">102</div> <div class="G">Yo dhammapade sudesite,</div> </td> </tr> <tr> <td> <div class="G">Magge jīvati saññato satīmā;</div> </td> </tr> <tr> <td> <div class="G">Anavajjapadāni sevamāno,</div> </td> </tr> <tr> <td> <div class="G">Tatiyaṃ bhikkhunamāhu maggajīviṃ. (6)</div> </td> </tr> </table> </div>
</div>
<div class="q" id="p_18Sn_103"> <div class="divNumber">89.</div> <div class="p"> <table class="singleColumn"> <tr> <td> <div class="pN">103</div> <div class="G">Chadanaṃ katvāna subbatānaṃ,</div> </td> </tr> <tr> <td> <div class="G">Pakkhandī kuladūsako pagabbho;</div> </td> </tr> <tr> <td> <div class="G">Māyāvī asaññato palāpo,</div> </td> </tr> <tr> <td> <div class="G">Patirūpena caraṃ sa maggadūsī. (7)</div> </td> </tr> </table> </div>
</div>
<div class="q" id="p_18Sn_104"> <div class="divNumber">90.</div> <div class="p"> <table class="singleColumn"> <tr> <td> <div class="pN">104</div> <div class="G">Ete ca paṭivijjhi yo gahaṭṭho,</div> </td> </tr> <tr> <td> <div class="G">Sutavā ariyasāvako sapañño;</div> </td> </tr> <tr> <td> <div class="G">Sabbe netādisāti ñatvā,</div> </td> </tr> <tr> <td> <div class="G">Iti disvā na hāpeti tassa saddhā;</div> </td> </tr> <tr> <td> <div class="G">Kathaṃ hi duṭṭhena asampaduṭṭhaṃ,</div> </td> </tr> <tr> <td> <div class="G">Suddhaṃ asuddhena samaṃ kareyyā”ti. (8)</div> </td> </tr> </table> </div>
</div>
<div class="CENTER" id="p_18Sn_105">
<span class="pN">105</span>Cundasuttaṃ pañcamaṃ.</div>
</div>
