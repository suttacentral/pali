<div><div class="b"><a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/3">3 Mahāvagga</a></div><div class="i">3.11 Nālakasutta</div><div class="h">Mahāvagga</div><div class="h">Nālakasutta</div><div class="q" id="p_18Sn_817"> <div class="divNumber">685.</div> <div class="p"> <table class="singleColumn"> <tr> <td> <div class="pN">817</div> <div class="G">Ānandajāte tidasagaṇe patīte,</div> </td> </tr> <tr> <td> <div class="G">Sakkañca indaṃ sucivasane ca deve;</div> </td> </tr> <tr> <td> <div class="G">Dussaṃ gahetvā atiriva thomayante,</div> </td> </tr> <tr> <td> <div class="G">Asito isi addasa divāvihāre. (1)</div> </td> </tr> </table> </div></div><div class="q" id="p_18Sn_818"> <div class="divNumber">686.</div> <div class="p"> <table class="singleColumn"> <tr> <td> <div class="pN">818</div> <div class="G">Disvāna deve muditamane udagge,</div> </td> </tr> <tr> <td> <div class="G">Cittiṃ karitvāna idamavoca tattha;</div> </td> </tr> <tr> <td> <div class="G">“Kiṃ devasaṅgho atiriva kalyarūpo,</div> </td> </tr> <tr> <td> <div class="G">Dussaṃ gahetvā ramayatha kiṃ paṭicca. (2)</div> </td> </tr> </table> </div></div><div class="q" id="p_18Sn_819"> <div class="divNumber">687.</div> <div class="p"> <table class="singleColumn"> <tr> <td> <div class="pN">819</div> <div class="G">Yadāpi āsī asurehi saṅgamo,</div> </td> </tr> <tr> <td> <div class="G">Jayo surānaṃ asurā parājitā;</div> </td> </tr> <tr> <td> <div class="G">Tadāpi netādiso lomahaṃsano,</div> </td> </tr> <tr> <td> <div class="G">Kimabbhutaṃ daṭṭhu marū pamoditā. (3)</div> </td> </tr> </table> </div></div><div class="q" id="p_18Sn_820"> <div class="divNumber">688.</div> <div class="p"> <table class="singleColumn"> <tr> <td> <div class="pN">820</div> <div class="G">Seḷenti gāyanti ca vādayanti ca,</div> </td> </tr> <tr> <td> <div class="G">Bhujāni phoṭenti ca naccayanti ca;</div> </td> </tr> <tr> <td> <div class="G">Pucchāmi vohaṃ merumuddhavāsine,</div> </td> </tr> <tr> <td> <div class="G">Dhunātha me saṃsayaṃ khippa mārisā”. (4)</div> </td> </tr> </table> </div></div><div class="q" id="p_18Sn_821"> <div class="divNumber">689.</div> <div class="p"> <table class="singleColumn"> <tr> <td> <div class="pN">821</div> <div class="G">“So bodhisatto ratanavaro atulyo,</div> </td> </tr> <tr> <td> <div class="G">Manussaloke hitasukhatthāya jāto;</div> </td> </tr> <tr> <td> <div class="G">Sakyāna gāme janapade lumbineyye,</div> </td> </tr> <tr> <td> <div class="G">Tenamha tuṭṭhā atiriva kalyarūpā. (5)</div> </td> </tr> </table> </div></div><div class="q" id="p_18Sn_822"> <div class="divNumber">690.</div> <div class="p"> <table class="singleColumn"> <tr> <td> <div class="pN">822</div> <div class="G">So sabbasattuttamo aggapuggalo,</div> </td> </tr> <tr> <td> <div class="G">Narāsabho sabbapajānamuttamo;</div> </td> </tr> <tr> <td> <div class="G">Vattessati cakkamisivhaye vane,</div> </td> </tr> <tr> <td> <div class="G">Nadaṃva sīho balavā migābhibhū”. (6)</div> </td> </tr> </table> </div></div><div class="q" id="p_18Sn_823"> <div class="divNumber">691.</div> <div class="p"> <table class="singleColumn"> <tr> <td> <div class="pN">823</div> <div class="G">Taṃ saddaṃ sutvā turitamavasarī so,</div> </td> </tr> <tr> <td> <div class="G">Suddhodanassa tada bhavanaṃ upāvisi;</div> </td> </tr> <tr> <td> <div class="G">Nisajja tattha idamavocāsi sakye,</div> </td> </tr> <tr> <td> <div class="G">“Kuhiṃ kumāro ahamapi daṭṭhukāmo”. (7)</div> </td> </tr> </table> </div></div><div class="q" id="p_18Sn_824"> <div class="divNumber">692.</div> <div class="p"> <table class="singleColumn"> <tr> <td> <div class="pN">824</div> <div class="G">Tato kumāraṃ jalitamiva suvaṇṇaṃ,</div> </td> </tr> <tr> <td> <div class="G">Ukkāmukheva sukusalasampahaṭṭhaṃ;</div> </td> </tr> <tr> <td> <div class="G">Daddallamānaṃ siriyā anomavaṇṇaṃ,</div> </td> </tr> <tr> <td> <div class="G">Dassesu puttaṃ asitavhayassa sakyā. (8)</div> </td> </tr> </table> </div></div><div class="q" id="p_18Sn_825"> <div class="divNumber">693.</div> <div class="p"> <table class="singleColumn"> <tr> <td> <div class="pN">825</div> <div class="G">Disvā kumāraṃ sikhimiva pajjalantaṃ,</div> </td> </tr> <tr> <td> <div class="G">Tārāsabhaṃva nabhasigamaṃ visuddhaṃ;</div> </td> </tr> <tr> <td> <div class="G">Suriyaṃ tapantaṃ saradarivabbhamuttaṃ,</div> </td> </tr> <tr> <td> <div class="G">Ānandajāto vipulamalattha pītiṃ. (9)</div> </td> </tr> </table> </div></div><div class="q" id="p_18Sn_826"> <div class="divNumber">694.</div> <div class="p"> <table class="singleColumn"> <tr> <td> <div class="pN">826</div> <div class="G">Anekasākhañca sahassamaṇḍalaṃ,</div> </td> </tr> <tr> <td> <div class="G">Chattaṃ marū dhārayumantalikkhe;</div> </td> </tr> <tr> <td> <div class="G">Suvaṇṇadaṇḍā vītipatanti cāmarā,</div> </td> </tr> <tr> <td> <div class="G">Na dissare cāmarachattagāhakā. (10)</div> </td> </tr> </table> </div></div><div class="q" id="p_18Sn_827"> <div class="divNumber">695.</div> <div class="p"> <table class="singleColumn"> <tr> <td> <div class="pN">827</div> <div class="G">Disvā jaṭī kaṇhasirivhayo isi,</div> </td> </tr> <tr> <td> <div class="G">Suvaṇṇanikkhaṃ viya paṇḍukambale;</div> </td> </tr> <tr> <td> <div class="G">Setañca chattaṃ dhariyanta muddhani,</div> </td> </tr> <tr> <td> <div class="G">Udaggacitto sumano paṭiggahe. (11)</div> </td> </tr> </table> </div></div><div class="q" id="p_18Sn_828"> <div class="divNumber">696.</div> <div class="p"> <table class="singleColumn"> <tr> <td> <div class="pN">828</div> <div class="G">Paṭiggahetvā pana sakyapuṅgavaṃ,</div> </td> </tr> <tr> <td> <div class="G">Jigīsako lakkhaṇamantapāragū;</div> </td> </tr> <tr> <td> <div class="G">Pasannacitto giramabbhudīrayi,</div> </td> </tr> <tr> <td> <div class="G">“Anuttarāyaṃ dvipadānamuttamo”. (12)</div> </td> </tr> </table> </div></div><div class="q" id="p_18Sn_829"> <div class="divNumber">697.</div> <div class="p"> <table class="singleColumn"> <tr> <td> <div class="pN">829</div> <div class="G">Athattano gamanamanussaranto,</div> </td> </tr> <tr> <td> <div class="G">Akalyarūpo gaḷayati assukāni;</div> </td> </tr> <tr> <td> <div class="G">Disvāna sakyā isimavocuṃ rudantaṃ,</div> </td> </tr> <tr> <td> <div class="G">“No ce kumāre bhavissati antarāyo”. (13)</div> </td> </tr> </table> </div></div><div class="q" id="p_18Sn_830"> <div class="divNumber">698.</div> <div class="p"> <table class="singleColumn"> <tr> <td> <div class="pN">830</div> <div class="G">Disvāna sakye isimavoca akalye,</div> </td> </tr> <tr> <td> <div class="G">“Nāhaṃ kumāre ahitamanussarāmi;</div> </td> </tr> <tr> <td> <div class="G">Na cāpimassa bhavissati antarāyo,</div> </td> </tr> <tr> <td> <div class="G">Na orakāyaṃ adhimānasā bhavātha. (14)</div> </td> </tr> </table> </div></div><div class="q" id="p_18Sn_831"> <div class="divNumber">699.</div> <div class="p"> <table class="singleColumn"> <tr> <td> <div class="pN">831</div> <div class="G">Sambodhiyaggaṃ phusissatāyaṃ kumāro,</div> </td> </tr> <tr> <td> <div class="G">So dhammacakkaṃ paramavisuddhadassī;</div> </td> </tr> <tr> <td> <div class="G">Vattessatāyaṃ bahujanahitānukampī,</div> </td> </tr> <tr> <td> <div class="G">Vitthārikassa bhavissati brahmacariyaṃ. (15)</div> </td> </tr> </table> </div></div><div class="q" id="p_18Sn_832"> <div class="divNumber">700.</div> <div class="p"> <table class="singleColumn"> <tr> <td> <div class="pN">832</div> <div class="G">Mamañca āyu na ciramidhāvaseso,</div> </td> </tr> <tr> <td> <div class="G">Athantarā me bhavissati kālakiriyā;</div> </td> </tr> <tr> <td> <div class="G">Sohaṃ na sossaṃ asamadhurassa dhammaṃ,</div> </td> </tr> <tr> <td> <div class="G">Tenamhi aṭṭo byasanaṅgato aghāvī”. (16)</div> </td> </tr> </table> </div></div><div class="q" id="p_18Sn_833"> <div class="divNumber">701.</div> <div class="p"> <table class="singleColumn"> <tr> <td> <div class="pN">833</div> <div class="G">So sākiyānaṃ vipulaṃ janetvā pītiṃ,</div> </td> </tr> <tr> <td> <div class="G">Antepuramhā niggamā brahmacārī;</div> </td> </tr> <tr> <td> <div class="G">So bhāgineyyaṃ sayaṃ anukampamāno,</div> </td> </tr> <tr> <td> <div class="G">Samādapesi asamadhurassa dhamme. (17)</div> </td> </tr> </table> </div></div><div class="q" id="p_18Sn_834"> <div class="divNumber">702.</div> <div class="p"> <table class="singleColumn"> <tr> <td> <div class="pN">834</div> <div class="G">“Buddhoti ghosaṃ yada parato suṇāsi,</div> </td> </tr> <tr> <td> <div class="G">Sambodhipatto vivarati dhammamaggaṃ;</div> </td> </tr> <tr> <td> <div class="G">Gantvāna tattha samayaṃ paripucchamāno,</div> </td> </tr> <tr> <td> <div class="G">Carassu tasmiṃ bhagavati brahmacariyaṃ”. (18)</div> </td> </tr> </table> </div></div><div class="q" id="p_18Sn_835"> <div class="divNumber">703.</div> <div class="p"> <table class="singleColumn"> <tr> <td> <div class="pN">835</div> <div class="G">Tenānusiṭṭho hitamanena tādinā,</div> </td> </tr> <tr> <td> <div class="G">Anāgate paramavisuddhadassinā;</div> </td> </tr> <tr> <td> <div class="G">So nālako upacitapuññasañcayo,</div> </td> </tr> <tr> <td> <div class="G">Jinaṃ patikkhaṃ parivasi rakkhitindriyo. (19)</div> </td> </tr> </table> </div></div><div class="q" id="p_18Sn_836"> <div class="divNumber">704.</div> <div class="p"> <table class="singleColumn"> <tr> <td> <div class="pN">836</div> <div class="G">Sutvāna ghosaṃ jinavaracakkavattane,</div> </td> </tr> <tr> <td> <div class="G">Gantvāna disvā isinisabhaṃ pasanno;</div> </td> </tr> <tr> <td> <div class="G">Moneyyaseṭṭhaṃ munipavaraṃ apucchi,</div> </td> </tr> <tr> <td> <div class="G">Samāgate asitāvhayassa sāsaneti. (20)</div> </td> </tr> </table> </div></div><div class="CENTER" id="p_18Sn_837"><span class="pN">837</span>Vatthugāthā niṭṭhitā.</div><div class="q" id="p_18Sn_838"> <div class="divNumber">705.</div> <div class="p"> <table class="singleColumn"> <tr> <td> <div class="pN">838</div> <div class="G">“Aññātametaṃ vacanaṃ,</div> </td> </tr> <tr> <td> <div class="G">Asitassa yathātathaṃ;</div> </td> </tr> <tr> <td> <div class="G">Taṃ taṃ gotama pucchāmi,</div> </td> </tr> <tr> <td> <div class="G">Sabbadhammāna pāraguṃ. (21)</div> </td> </tr> </table> </div></div><div class="q" id="p_18Sn_839"> <div class="divNumber">706.</div> <div class="p"> <table class="singleColumn"> <tr> <td> <div class="pN">839</div> <div class="G">Anagāriyupetassa,</div> </td> </tr> <tr> <td> <div class="G">Bhikkhācariyaṃ jigīsato;</div> </td> </tr> <tr> <td> <div class="G">Muni pabrūhi me puṭṭho,</div> </td> </tr> <tr> <td> <div class="G">Moneyyaṃ uttamaṃ padaṃ”. (22)</div> </td> </tr> </table> </div></div><div class="q" id="p_18Sn_840"> <div class="divNumber">707.</div> <div class="p"> <table class="singleColumn"> <tr> <td> <div class="pN">840</div> <div class="G">“Moneyyaṃ te upaññissaṃ, <span class="gathaQuote">(iti bhagavā)</span></div> </td> </tr> <tr> <td> <div class="G">Dukkaraṃ durabhisambhavaṃ;</div> </td> </tr> <tr> <td> <div class="G">Handa te naṃ pavakkhāmi,</div> </td> </tr> <tr> <td> <div class="G">Santhambhassu daḷho bhava. (23)</div> </td> </tr> </table> </div></div><div class="q" id="p_18Sn_841"> <div class="divNumber">708.</div> <div class="p"> <table class="singleColumn"> <tr> <td> <div class="pN">841</div> <div class="G">Samānabhāgaṃ kubbetha,</div> </td> </tr> <tr> <td> <div class="G">Gāme akkuṭṭhavanditaṃ;</div> </td> </tr> <tr> <td> <div class="G">Manopadosaṃ rakkheyya,</div> </td> </tr> <tr> <td> <div class="G">Santo anuṇṇato care. (24)</div> </td> </tr> </table> </div></div><div class="q" id="p_18Sn_842"> <div class="divNumber">709.</div> <div class="p"> <table class="singleColumn"> <tr> <td> <div class="pN">842</div> <div class="G">Uccāvacā niccharanti,</div> </td> </tr> <tr> <td> <div class="G">Dāye aggisikhūpamā;</div> </td> </tr> <tr> <td> <div class="G">Nāriyo muniṃ palobhenti,</div> </td> </tr> <tr> <td> <div class="G">Tā su taṃ mā palobhayuṃ. (25)</div> </td> </tr> </table> </div></div><div class="q" id="p_18Sn_843"> <div class="divNumber">710.</div> <div class="p"> <table class="singleColumn"> <tr> <td> <div class="pN">843</div> <div class="G">Virato methunā dhammā,</div> </td> </tr> <tr> <td> <div class="G">Hitvā kāme paropare;</div> </td> </tr> <tr> <td> <div class="G">Aviruddho asāratto,</div> </td> </tr> <tr> <td> <div class="G">Pāṇesu tasathāvare. (26)</div> </td> </tr> </table> </div></div><div class="q" id="p_18Sn_844"> <div class="divNumber">711.</div> <div class="p"> <table class="singleColumn"> <tr> <td> <div class="pN">844</div> <div class="G">Yathā ahaṃ tathā ete,</div> </td> </tr> <tr> <td> <div class="G">Yathā ete tathā ahaṃ;</div> </td> </tr> <tr> <td> <div class="G">Attānaṃ upamaṃ katvā,</div> </td> </tr> <tr> <td> <div class="G">Na haneyya na ghātaye. (27)</div> </td> </tr> </table> </div></div><div class="q" id="p_18Sn_845"> <div class="divNumber">712.</div> <div class="p"> <table class="singleColumn"> <tr> <td> <div class="pN">845</div> <div class="G">Hitvā icchañca lobhañca,</div> </td> </tr> <tr> <td> <div class="G">Yattha satto puthujjano;</div> </td> </tr> <tr> <td> <div class="G">Cakkhumā paṭipajjeyya,</div> </td> </tr> <tr> <td> <div class="G">Tareyya narakaṃ imaṃ. (28)</div> </td> </tr> </table> </div></div><div class="q" id="p_18Sn_846"> <div class="divNumber">713.</div> <div class="p"> <table class="singleColumn"> <tr> <td> <div class="pN">846</div> <div class="G">Ūnūdaro mitāhāro,</div> </td> </tr> <tr> <td> <div class="G">Appicchassa alolupo;</div> </td> </tr> <tr> <td> <div class="G">Sadā icchāya nicchāto,</div> </td> </tr> <tr> <td> <div class="G">Aniccho hoti nibbuto. (29)</div> </td> </tr> </table> </div></div><div class="q" id="p_18Sn_847"> <div class="divNumber">714.</div> <div class="p"> <table class="singleColumn"> <tr> <td> <div class="pN">847</div> <div class="G">Sa piṇḍacāraṃ caritvā,</div> </td> </tr> <tr> <td> <div class="G">Vanantamabhihāraye;</div> </td> </tr> <tr> <td> <div class="G">Upaṭṭhito rukkhamūlasmiṃ,</div> </td> </tr> <tr> <td> <div class="G">Āsanūpagato muni. (30)</div> </td> </tr> </table> </div></div><div class="q" id="p_18Sn_848"> <div class="divNumber">715.</div> <div class="p"> <table class="singleColumn"> <tr> <td> <div class="pN">848</div> <div class="G">Sa jhānapasuto dhīro,</div> </td> </tr> <tr> <td> <div class="G">Vanante ramito siyā;</div> </td> </tr> <tr> <td> <div class="G">Jhāyetha rukkhamūlasmiṃ,</div> </td> </tr> <tr> <td> <div class="G">Attānamabhitosayaṃ. (31)</div> </td> </tr> </table> </div></div><div class="q" id="p_18Sn_849"> <div class="divNumber">716.</div> <div class="p"> <table class="singleColumn"> <tr> <td> <div class="pN">849</div> <div class="G">Tato ratyā vivasāne,</div> </td> </tr> <tr> <td> <div class="G">Gāmantamabhihāraye;</div> </td> </tr> <tr> <td> <div class="G">Avhānaṃ nābhinandeyya,</div> </td> </tr> <tr> <td> <div class="G">Abhihārañca gāmato. (32)</div> </td> </tr> </table> </div></div><div class="q" id="p_18Sn_850"> <div class="divNumber">717.</div> <div class="p"> <table class="singleColumn"> <tr> <td> <div class="pN">850</div> <div class="G">Na munī gāmamāgamma,</div> </td> </tr> <tr> <td> <div class="G">Kulesu sahasā care;</div> </td> </tr> <tr> <td> <div class="G">Ghāsesanaṃ chinnakatho,</div> </td> </tr> <tr> <td> <div class="G">Na vācaṃ payutaṃ bhaṇe. (33)</div> </td> </tr> </table> </div></div><div class="q" id="p_18Sn_851"> <div class="divNumber">718.</div> <div class="p"> <table class="singleColumn"> <tr> <td> <div class="pN">851</div> <div class="G">Alatthaṃ yadidaṃ sādhu,</div> </td> </tr> <tr> <td> <div class="G">Nālatthaṃ kusalaṃ iti;</div> </td> </tr> <tr> <td> <div class="G">Ubhayeneva so tādī,</div> </td> </tr> <tr> <td> <div class="G">Rukkhaṃvupanivattati. (34)</div> </td> </tr> </table> </div></div><div class="q" id="p_18Sn_852"> <div class="divNumber">719.</div> <div class="p"> <table class="singleColumn"> <tr> <td> <div class="pN">852</div> <div class="G">Sa pattapāṇi vicaranto,</div> </td> </tr> <tr> <td> <div class="G">Amūgo mūgasammato;</div> </td> </tr> <tr> <td> <div class="G">Appaṃ dānaṃ na hīḷeyya,</div> </td> </tr> <tr> <td> <div class="G">Dātāraṃ nāvajāniyā. (35)</div> </td> </tr> </table> </div></div><div class="q" id="p_18Sn_853"> <div class="divNumber">720.</div> <div class="p"> <table class="singleColumn"> <tr> <td> <div class="pN">853</div> <div class="G">Uccāvacā hi paṭipadā,</div> </td> </tr> <tr> <td> <div class="G">Samaṇena pakāsitā;</div> </td> </tr> <tr> <td> <div class="G">Na pāraṃ diguṇaṃ yanti,</div> </td> </tr> <tr> <td> <div class="G">Nayidaṃ ekaguṇaṃ mutaṃ. (36)</div> </td> </tr> </table> </div></div><div class="q" id="p_18Sn_854"> <div class="divNumber">721.</div> <div class="p"> <table class="singleColumn"> <tr> <td> <div class="pN">854</div> <div class="G">Yassa ca visatā natthi,</div> </td> </tr> <tr> <td> <div class="G">Chinnasotassa bhikkhuno;</div> </td> </tr> <tr> <td> <div class="G">Kiccākiccappahīnassa,</div> </td> </tr> <tr> <td> <div class="G">Pariḷāho na vijjati. (37)</div> </td> </tr> </table> </div></div><div class="q" id="p_18Sn_855"> <div class="divNumber">722.</div> <div class="p"> <table class="singleColumn"> <tr> <td> <div class="pN">855</div> <div class="G">Moneyyaṃ te upaññissaṃ,</div> </td> </tr> <tr> <td> <div class="G">Khuradhārūpamo bhave;</div> </td> </tr> <tr> <td> <div class="G">Jivhāya tālumāhacca,</div> </td> </tr> <tr> <td> <div class="G">Udare saññato siyā. (38)</div> </td> </tr> </table> </div></div><div class="q" id="p_18Sn_856"> <div class="divNumber">723.</div> <div class="p"> <table class="singleColumn"> <tr> <td> <div class="pN">856</div> <div class="G">Alīnacitto ca siyā,</div> </td> </tr> <tr> <td> <div class="G">Na cāpi bahu cintaye;</div> </td> </tr> <tr> <td> <div class="G">Nirāmagandho asito,</div> </td> </tr> <tr> <td> <div class="G">Brahmacariyaparāyaṇo. (39)</div> </td> </tr> </table> </div></div><div class="q" id="p_18Sn_857"> <div class="divNumber">724.</div> <div class="p"> <table class="singleColumn"> <tr> <td> <div class="pN">857</div> <div class="G">Ekāsanassa sikkhetha,</div> </td> </tr> <tr> <td> <div class="G">Samaṇūpāsanassa ca;</div> </td> </tr> <tr> <td> <div class="G">Ekattaṃ monamakkhātaṃ,</div> </td> </tr> <tr> <td> <div class="G">Eko ce abhiramissasi;</div> </td> </tr> <tr> <td> <div class="G">Atha bhāhisi dasadisā. (40)</div> </td> </tr> </table> </div></div><div class="q" id="p_18Sn_858"> <div class="divNumber">725.</div> <div class="p"> <table class="singleColumn"> <tr> <td> <div class="pN">858</div> <div class="G">Sutvā dhīrānaṃ nighosaṃ,</div> </td> </tr> <tr> <td> <div class="G">Jhāyīnaṃ kāmacāginaṃ;</div> </td> </tr> <tr> <td> <div class="G">Tato hiriñca saddhañca,</div> </td> </tr> <tr> <td> <div class="G">Bhiyyo kubbetha māmako. (41)</div> </td> </tr> </table> </div></div><div class="q" id="p_18Sn_859"> <div class="divNumber">726.</div> <div class="p"> <table class="singleColumn"> <tr> <td> <div class="pN">859</div> <div class="G">Taṃ nadīhi vijānātha,</div> </td> </tr> <tr> <td> <div class="G">Sobbhesu padaresu ca;</div> </td> </tr> <tr> <td> <div class="G">Saṇantā yanti kusobbhā,</div> </td> </tr> <tr> <td> <div class="G">Tuṇhī yanti mahodadhī. (42)</div> </td> </tr> </table> </div></div><div class="q" id="p_18Sn_860"> <div class="divNumber">727.</div> <div class="p"> <table class="singleColumn"> <tr> <td> <div class="pN">860</div> <div class="G">Yadūnakaṃ taṃ saṇati,</div> </td> </tr> <tr> <td> <div class="G">Yaṃ pūraṃ santameva taṃ;</div> </td> </tr> <tr> <td> <div class="G">Aḍḍhakumbhūpamo bālo,</div> </td> </tr> <tr> <td> <div class="G">Rahado pūrova paṇḍito. (43)</div> </td> </tr> </table> </div></div><div class="q" id="p_18Sn_861"> <div class="divNumber">728.</div> <div class="p"> <table class="singleColumn"> <tr> <td> <div class="pN">861</div> <div class="G">Yaṃ samaṇo bahuṃ bhāsati,</div> </td> </tr> <tr> <td> <div class="G">Upetaṃ atthasañhitaṃ;</div> </td> </tr> <tr> <td> <div class="G">Jānaṃ so dhammaṃ deseti,</div> </td> </tr> <tr> <td> <div class="G">Jānaṃ so bahu bhāsati. (44)</div> </td> </tr> </table> </div></div><div class="q" id="p_18Sn_862"> <div class="divNumber">729.</div> <div class="p"> <table class="singleColumn"> <tr> <td> <div class="pN">862</div> <div class="G">Yo ca jānaṃ saṃyatatto,</div> </td> </tr> <tr> <td> <div class="G">Jānaṃ na bahu bhāsati;</div> </td> </tr> <tr> <td> <div class="G">Sa munī monamarahati,</div> </td> </tr> <tr> <td> <div class="G">Sa munī monamajjhagā”ti. (45)</div> </td> </tr> </table> </div></div><div class="CENTER" id="p_18Sn_863"><span class="pN">863</span>Nālakasuttaṃ ekādasamaṃ.</div></div><div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/3">3 Mahāvagga</a>
</div>
<div class="i">3.11 Nālakasutta</div>
<div class="h">Mahāvagga</div>
<div class="h">Nālakasutta</div>
<div class="q" id="p_18Sn_817"> <div class="divNumber">685.</div> <div class="p"> <table class="singleColumn"> <tr> <td> <div class="pN">817</div> <div class="G">Ānandajāte tidasagaṇe patīte,</div> </td> </tr> <tr> <td> <div class="G">Sakkañca indaṃ sucivasane ca deve;</div> </td> </tr> <tr> <td> <div class="G">Dussaṃ gahetvā atiriva thomayante,</div> </td> </tr> <tr> <td> <div class="G">Asito isi addasa divāvihāre. (1)</div> </td> </tr> </table> </div>
</div>
<div class="q" id="p_18Sn_818"> <div class="divNumber">686.</div> <div class="p"> <table class="singleColumn"> <tr> <td> <div class="pN">818</div> <div class="G">Disvāna deve muditamane udagge,</div> </td> </tr> <tr> <td> <div class="G">Cittiṃ karitvāna idamavoca tattha;</div> </td> </tr> <tr> <td> <div class="G">“Kiṃ devasaṅgho atiriva kalyarūpo,</div> </td> </tr> <tr> <td> <div class="G">Dussaṃ gahetvā ramayatha kiṃ paṭicca. (2)</div> </td> </tr> </table> </div>
</div>
<div class="q" id="p_18Sn_819"> <div class="divNumber">687.</div> <div class="p"> <table class="singleColumn"> <tr> <td> <div class="pN">819</div> <div class="G">Yadāpi āsī asurehi saṅgamo,</div> </td> </tr> <tr> <td> <div class="G">Jayo surānaṃ asurā parājitā;</div> </td> </tr> <tr> <td> <div class="G">Tadāpi netādiso lomahaṃsano,</div> </td> </tr> <tr> <td> <div class="G">Kimabbhutaṃ daṭṭhu marū pamoditā. (3)</div> </td> </tr> </table> </div>
</div>
<div class="q" id="p_18Sn_820"> <div class="divNumber">688.</div> <div class="p"> <table class="singleColumn"> <tr> <td> <div class="pN">820</div> <div class="G">Seḷenti gāyanti ca vādayanti ca,</div> </td> </tr> <tr> <td> <div class="G">Bhujāni phoṭenti ca naccayanti ca;</div> </td> </tr> <tr> <td> <div class="G">Pucchāmi vohaṃ merumuddhavāsine,</div> </td> </tr> <tr> <td> <div class="G">Dhunātha me saṃsayaṃ khippa mārisā”. (4)</div> </td> </tr> </table> </div>
</div>
<div class="q" id="p_18Sn_821"> <div class="divNumber">689.</div> <div class="p"> <table class="singleColumn"> <tr> <td> <div class="pN">821</div> <div class="G">“So bodhisatto ratanavaro atulyo,</div> </td> </tr> <tr> <td> <div class="G">Manussaloke hitasukhatthāya jāto;</div> </td> </tr> <tr> <td> <div class="G">Sakyāna gāme janapade lumbineyye,</div> </td> </tr> <tr> <td> <div class="G">Tenamha tuṭṭhā atiriva kalyarūpā. (5)</div> </td> </tr> </table> </div>
</div>
<div class="q" id="p_18Sn_822"> <div class="divNumber">690.</div> <div class="p"> <table class="singleColumn"> <tr> <td> <div class="pN">822</div> <div class="G">So sabbasattuttamo aggapuggalo,</div> </td> </tr> <tr> <td> <div class="G">Narāsabho sabbapajānamuttamo;</div> </td> </tr> <tr> <td> <div class="G">Vattessati cakkamisivhaye vane,</div> </td> </tr> <tr> <td> <div class="G">Nadaṃva sīho balavā migābhibhū”. (6)</div> </td> </tr> </table> </div>
</div>
<div class="q" id="p_18Sn_823"> <div class="divNumber">691.</div> <div class="p"> <table class="singleColumn"> <tr> <td> <div class="pN">823</div> <div class="G">Taṃ saddaṃ sutvā turitamavasarī so,</div> </td> </tr> <tr> <td> <div class="G">Suddhodanassa tada bhavanaṃ upāvisi;</div> </td> </tr> <tr> <td> <div class="G">Nisajja tattha idamavocāsi sakye,</div> </td> </tr> <tr> <td> <div class="G">“Kuhiṃ kumāro ahamapi daṭṭhukāmo”. (7)</div> </td> </tr> </table> </div>
</div>
<div class="q" id="p_18Sn_824"> <div class="divNumber">692.</div> <div class="p"> <table class="singleColumn"> <tr> <td> <div class="pN">824</div> <div class="G">Tato kumāraṃ jalitamiva suvaṇṇaṃ,</div> </td> </tr> <tr> <td> <div class="G">Ukkāmukheva sukusalasampahaṭṭhaṃ;</div> </td> </tr> <tr> <td> <div class="G">Daddallamānaṃ siriyā anomavaṇṇaṃ,</div> </td> </tr> <tr> <td> <div class="G">Dassesu puttaṃ asitavhayassa sakyā. (8)</div> </td> </tr> </table> </div>
</div>
<div class="q" id="p_18Sn_825"> <div class="divNumber">693.</div> <div class="p"> <table class="singleColumn"> <tr> <td> <div class="pN">825</div> <div class="G">Disvā kumāraṃ sikhimiva pajjalantaṃ,</div> </td> </tr> <tr> <td> <div class="G">Tārāsabhaṃva nabhasigamaṃ visuddhaṃ;</div> </td> </tr> <tr> <td> <div class="G">Suriyaṃ tapantaṃ saradarivabbhamuttaṃ,</div> </td> </tr> <tr> <td> <div class="G">Ānandajāto vipulamalattha pītiṃ. (9)</div> </td> </tr> </table> </div>
</div>
<div class="q" id="p_18Sn_826"> <div class="divNumber">694.</div> <div class="p"> <table class="singleColumn"> <tr> <td> <div class="pN">826</div> <div class="G">Anekasākhañca sahassamaṇḍalaṃ,</div> </td> </tr> <tr> <td> <div class="G">Chattaṃ marū dhārayumantalikkhe;</div> </td> </tr> <tr> <td> <div class="G">Suvaṇṇadaṇḍā vītipatanti cāmarā,</div> </td> </tr> <tr> <td> <div class="G">Na dissare cāmarachattagāhakā. (10)</div> </td> </tr> </table> </div>
</div>
<div class="q" id="p_18Sn_827"> <div class="divNumber">695.</div> <div class="p"> <table class="singleColumn"> <tr> <td> <div class="pN">827</div> <div class="G">Disvā jaṭī kaṇhasirivhayo isi,</div> </td> </tr> <tr> <td> <div class="G">Suvaṇṇanikkhaṃ viya paṇḍukambale;</div> </td> </tr> <tr> <td> <div class="G">Setañca chattaṃ dhariyanta muddhani,</div> </td> </tr> <tr> <td> <div class="G">Udaggacitto sumano paṭiggahe. (11)</div> </td> </tr> </table> </div>
</div>
<div class="q" id="p_18Sn_828"> <div class="divNumber">696.</div> <div class="p"> <table class="singleColumn"> <tr> <td> <div class="pN">828</div> <div class="G">Paṭiggahetvā pana sakyapuṅgavaṃ,</div> </td> </tr> <tr> <td> <div class="G">Jigīsako lakkhaṇamantapāragū;</div> </td> </tr> <tr> <td> <div class="G">Pasannacitto giramabbhudīrayi,</div> </td> </tr> <tr> <td> <div class="G">“Anuttarāyaṃ dvipadānamuttamo”. (12)</div> </td> </tr> </table> </div>
</div>
<div class="q" id="p_18Sn_829"> <div class="divNumber">697.</div> <div class="p"> <table class="singleColumn"> <tr> <td> <div class="pN">829</div> <div class="G">Athattano gamanamanussaranto,</div> </td> </tr> <tr> <td> <div class="G">Akalyarūpo gaḷayati assukāni;</div> </td> </tr> <tr> <td> <div class="G">Disvāna sakyā isimavocuṃ rudantaṃ,</div> </td> </tr> <tr> <td> <div class="G">“No ce kumāre bhavissati antarāyo”. (13)</div> </td> </tr> </table> </div>
</div>
<div class="q" id="p_18Sn_830"> <div class="divNumber">698.</div> <div class="p"> <table class="singleColumn"> <tr> <td> <div class="pN">830</div> <div class="G">Disvāna sakye isimavoca akalye,</div> </td> </tr> <tr> <td> <div class="G">“Nāhaṃ kumāre ahitamanussarāmi;</div> </td> </tr> <tr> <td> <div class="G">Na cāpimassa bhavissati antarāyo,</div> </td> </tr> <tr> <td> <div class="G">Na orakāyaṃ adhimānasā bhavātha. (14)</div> </td> </tr> </table> </div>
</div>
<div class="q" id="p_18Sn_831"> <div class="divNumber">699.</div> <div class="p"> <table class="singleColumn"> <tr> <td> <div class="pN">831</div> <div class="G">Sambodhiyaggaṃ phusissatāyaṃ kumāro,</div> </td> </tr> <tr> <td> <div class="G">So dhammacakkaṃ paramavisuddhadassī;</div> </td> </tr> <tr> <td> <div class="G">Vattessatāyaṃ bahujanahitānukampī,</div> </td> </tr> <tr> <td> <div class="G">Vitthārikassa bhavissati brahmacariyaṃ. (15)</div> </td> </tr> </table> </div>
</div>
<div class="q" id="p_18Sn_832"> <div class="divNumber">700.</div> <div class="p"> <table class="singleColumn"> <tr> <td> <div class="pN">832</div> <div class="G">Mamañca āyu na ciramidhāvaseso,</div> </td> </tr> <tr> <td> <div class="G">Athantarā me bhavissati kālakiriyā;</div> </td> </tr> <tr> <td> <div class="G">Sohaṃ na sossaṃ asamadhurassa dhammaṃ,</div> </td> </tr> <tr> <td> <div class="G">Tenamhi aṭṭo byasanaṅgato aghāvī”. (16)</div> </td> </tr> </table> </div>
</div>
<div class="q" id="p_18Sn_833"> <div class="divNumber">701.</div> <div class="p"> <table class="singleColumn"> <tr> <td> <div class="pN">833</div> <div class="G">So sākiyānaṃ vipulaṃ janetvā pītiṃ,</div> </td> </tr> <tr> <td> <div class="G">Antepuramhā niggamā brahmacārī;</div> </td> </tr> <tr> <td> <div class="G">So bhāgineyyaṃ sayaṃ anukampamāno,</div> </td> </tr> <tr> <td> <div class="G">Samādapesi asamadhurassa dhamme. (17)</div> </td> </tr> </table> </div>
</div>
<div class="q" id="p_18Sn_834"> <div class="divNumber">702.</div> <div class="p"> <table class="singleColumn"> <tr> <td> <div class="pN">834</div> <div class="G">“Buddhoti ghosaṃ yada parato suṇāsi,</div> </td> </tr> <tr> <td> <div class="G">Sambodhipatto vivarati dhammamaggaṃ;</div> </td> </tr> <tr> <td> <div class="G">Gantvāna tattha samayaṃ paripucchamāno,</div> </td> </tr> <tr> <td> <div class="G">Carassu tasmiṃ bhagavati brahmacariyaṃ”. (18)</div> </td> </tr> </table> </div>
</div>
<div class="q" id="p_18Sn_835"> <div class="divNumber">703.</div> <div class="p"> <table class="singleColumn"> <tr> <td> <div class="pN">835</div> <div class="G">Tenānusiṭṭho hitamanena tādinā,</div> </td> </tr> <tr> <td> <div class="G">Anāgate paramavisuddhadassinā;</div> </td> </tr> <tr> <td> <div class="G">So nālako upacitapuññasañcayo,</div> </td> </tr> <tr> <td> <div class="G">Jinaṃ patikkhaṃ parivasi rakkhitindriyo. (19)</div> </td> </tr> </table> </div>
</div>
<div class="q" id="p_18Sn_836"> <div class="divNumber">704.</div> <div class="p"> <table class="singleColumn"> <tr> <td> <div class="pN">836</div> <div class="G">Sutvāna ghosaṃ jinavaracakkavattane,</div> </td> </tr> <tr> <td> <div class="G">Gantvāna disvā isinisabhaṃ pasanno;</div> </td> </tr> <tr> <td> <div class="G">Moneyyaseṭṭhaṃ munipavaraṃ apucchi,</div> </td> </tr> <tr> <td> <div class="G">Samāgate asitāvhayassa sāsaneti. (20)</div> </td> </tr> </table> </div>
</div>
<div class="CENTER" id="p_18Sn_837">
<span class="pN">837</span>Vatthugāthā niṭṭhitā.</div>
<div class="q" id="p_18Sn_838"> <div class="divNumber">705.</div> <div class="p"> <table class="singleColumn"> <tr> <td> <div class="pN">838</div> <div class="G">“Aññātametaṃ vacanaṃ,</div> </td> </tr> <tr> <td> <div class="G">Asitassa yathātathaṃ;</div> </td> </tr> <tr> <td> <div class="G">Taṃ taṃ gotama pucchāmi,</div> </td> </tr> <tr> <td> <div class="G">Sabbadhammāna pāraguṃ. (21)</div> </td> </tr> </table> </div>
</div>
<div class="q" id="p_18Sn_839"> <div class="divNumber">706.</div> <div class="p"> <table class="singleColumn"> <tr> <td> <div class="pN">839</div> <div class="G">Anagāriyupetassa,</div> </td> </tr> <tr> <td> <div class="G">Bhikkhācariyaṃ jigīsato;</div> </td> </tr> <tr> <td> <div class="G">Muni pabrūhi me puṭṭho,</div> </td> </tr> <tr> <td> <div class="G">Moneyyaṃ uttamaṃ padaṃ”. (22)</div> </td> </tr> </table> </div>
</div>
<div class="q" id="p_18Sn_840"> <div class="divNumber">707.</div> <div class="p"> <table class="singleColumn"> <tr> <td> <div class="pN">840</div> <div class="G">“Moneyyaṃ te upaññissaṃ, <span class="gathaQuote">(iti bhagavā)</span>
</div> </td> </tr> <tr> <td> <div class="G">Dukkaraṃ durabhisambhavaṃ;</div> </td> </tr> <tr> <td> <div class="G">Handa te naṃ pavakkhāmi,</div> </td> </tr> <tr> <td> <div class="G">Santhambhassu daḷho bhava. (23)</div> </td> </tr> </table> </div>
</div>
<div class="q" id="p_18Sn_841"> <div class="divNumber">708.</div> <div class="p"> <table class="singleColumn"> <tr> <td> <div class="pN">841</div> <div class="G">Samānabhāgaṃ kubbetha,</div> </td> </tr> <tr> <td> <div class="G">Gāme akkuṭṭhavanditaṃ;</div> </td> </tr> <tr> <td> <div class="G">Manopadosaṃ rakkheyya,</div> </td> </tr> <tr> <td> <div class="G">Santo anuṇṇato care. (24)</div> </td> </tr> </table> </div>
</div>
<div class="q" id="p_18Sn_842"> <div class="divNumber">709.</div> <div class="p"> <table class="singleColumn"> <tr> <td> <div class="pN">842</div> <div class="G">Uccāvacā niccharanti,</div> </td> </tr> <tr> <td> <div class="G">Dāye aggisikhūpamā;</div> </td> </tr> <tr> <td> <div class="G">Nāriyo muniṃ palobhenti,</div> </td> </tr> <tr> <td> <div class="G">Tā su taṃ mā palobhayuṃ. (25)</div> </td> </tr> </table> </div>
</div>
<div class="q" id="p_18Sn_843"> <div class="divNumber">710.</div> <div class="p"> <table class="singleColumn"> <tr> <td> <div class="pN">843</div> <div class="G">Virato methunā dhammā,</div> </td> </tr> <tr> <td> <div class="G">Hitvā kāme paropare;</div> </td> </tr> <tr> <td> <div class="G">Aviruddho asāratto,</div> </td> </tr> <tr> <td> <div class="G">Pāṇesu tasathāvare. (26)</div> </td> </tr> </table> </div>
</div>
<div class="q" id="p_18Sn_844"> <div class="divNumber">711.</div> <div class="p"> <table class="singleColumn"> <tr> <td> <div class="pN">844</div> <div class="G">Yathā ahaṃ tathā ete,</div> </td> </tr> <tr> <td> <div class="G">Yathā ete tathā ahaṃ;</div> </td> </tr> <tr> <td> <div class="G">Attānaṃ upamaṃ katvā,</div> </td> </tr> <tr> <td> <div class="G">Na haneyya na ghātaye. (27)</div> </td> </tr> </table> </div>
</div>
<div class="q" id="p_18Sn_845"> <div class="divNumber">712.</div> <div class="p"> <table class="singleColumn"> <tr> <td> <div class="pN">845</div> <div class="G">Hitvā icchañca lobhañca,</div> </td> </tr> <tr> <td> <div class="G">Yattha satto puthujjano;</div> </td> </tr> <tr> <td> <div class="G">Cakkhumā paṭipajjeyya,</div> </td> </tr> <tr> <td> <div class="G">Tareyya narakaṃ imaṃ. (28)</div> </td> </tr> </table> </div>
</div>
<div class="q" id="p_18Sn_846"> <div class="divNumber">713.</div> <div class="p"> <table class="singleColumn"> <tr> <td> <div class="pN">846</div> <div class="G">Ūnūdaro mitāhāro,</div> </td> </tr> <tr> <td> <div class="G">Appicchassa alolupo;</div> </td> </tr> <tr> <td> <div class="G">Sadā icchāya nicchāto,</div> </td> </tr> <tr> <td> <div class="G">Aniccho hoti nibbuto. (29)</div> </td> </tr> </table> </div>
</div>
<div class="q" id="p_18Sn_847"> <div class="divNumber">714.</div> <div class="p"> <table class="singleColumn"> <tr> <td> <div class="pN">847</div> <div class="G">Sa piṇḍacāraṃ caritvā,</div> </td> </tr> <tr> <td> <div class="G">Vanantamabhihāraye;</div> </td> </tr> <tr> <td> <div class="G">Upaṭṭhito rukkhamūlasmiṃ,</div> </td> </tr> <tr> <td> <div class="G">Āsanūpagato muni. (30)</div> </td> </tr> </table> </div>
</div>
<div class="q" id="p_18Sn_848"> <div class="divNumber">715.</div> <div class="p"> <table class="singleColumn"> <tr> <td> <div class="pN">848</div> <div class="G">Sa jhānapasuto dhīro,</div> </td> </tr> <tr> <td> <div class="G">Vanante ramito siyā;</div> </td> </tr> <tr> <td> <div class="G">Jhāyetha rukkhamūlasmiṃ,</div> </td> </tr> <tr> <td> <div class="G">Attānamabhitosayaṃ. (31)</div> </td> </tr> </table> </div>
</div>
<div class="q" id="p_18Sn_849"> <div class="divNumber">716.</div> <div class="p"> <table class="singleColumn"> <tr> <td> <div class="pN">849</div> <div class="G">Tato ratyā vivasāne,</div> </td> </tr> <tr> <td> <div class="G">Gāmantamabhihāraye;</div> </td> </tr> <tr> <td> <div class="G">Avhānaṃ nābhinandeyya,</div> </td> </tr> <tr> <td> <div class="G">Abhihārañca gāmato. (32)</div> </td> </tr> </table> </div>
</div>
<div class="q" id="p_18Sn_850"> <div class="divNumber">717.</div> <div class="p"> <table class="singleColumn"> <tr> <td> <div class="pN">850</div> <div class="G">Na munī gāmamāgamma,</div> </td> </tr> <tr> <td> <div class="G">Kulesu sahasā care;</div> </td> </tr> <tr> <td> <div class="G">Ghāsesanaṃ chinnakatho,</div> </td> </tr> <tr> <td> <div class="G">Na vācaṃ payutaṃ bhaṇe. (33)</div> </td> </tr> </table> </div>
</div>
<div class="q" id="p_18Sn_851"> <div class="divNumber">718.</div> <div class="p"> <table class="singleColumn"> <tr> <td> <div class="pN">851</div> <div class="G">Alatthaṃ yadidaṃ sādhu,</div> </td> </tr> <tr> <td> <div class="G">Nālatthaṃ kusalaṃ iti;</div> </td> </tr> <tr> <td> <div class="G">Ubhayeneva so tādī,</div> </td> </tr> <tr> <td> <div class="G">Rukkhaṃvupanivattati. (34)</div> </td> </tr> </table> </div>
</div>
<div class="q" id="p_18Sn_852"> <div class="divNumber">719.</div> <div class="p"> <table class="singleColumn"> <tr> <td> <div class="pN">852</div> <div class="G">Sa pattapāṇi vicaranto,</div> </td> </tr> <tr> <td> <div class="G">Amūgo mūgasammato;</div> </td> </tr> <tr> <td> <div class="G">Appaṃ dānaṃ na hīḷeyya,</div> </td> </tr> <tr> <td> <div class="G">Dātāraṃ nāvajāniyā. (35)</div> </td> </tr> </table> </div>
</div>
<div class="q" id="p_18Sn_853"> <div class="divNumber">720.</div> <div class="p"> <table class="singleColumn"> <tr> <td> <div class="pN">853</div> <div class="G">Uccāvacā hi paṭipadā,</div> </td> </tr> <tr> <td> <div class="G">Samaṇena pakāsitā;</div> </td> </tr> <tr> <td> <div class="G">Na pāraṃ diguṇaṃ yanti,</div> </td> </tr> <tr> <td> <div class="G">Nayidaṃ ekaguṇaṃ mutaṃ. (36)</div> </td> </tr> </table> </div>
</div>
<div class="q" id="p_18Sn_854"> <div class="divNumber">721.</div> <div class="p"> <table class="singleColumn"> <tr> <td> <div class="pN">854</div> <div class="G">Yassa ca visatā natthi,</div> </td> </tr> <tr> <td> <div class="G">Chinnasotassa bhikkhuno;</div> </td> </tr> <tr> <td> <div class="G">Kiccākiccappahīnassa,</div> </td> </tr> <tr> <td> <div class="G">Pariḷāho na vijjati. (37)</div> </td> </tr> </table> </div>
</div>
<div class="q" id="p_18Sn_855"> <div class="divNumber">722.</div> <div class="p"> <table class="singleColumn"> <tr> <td> <div class="pN">855</div> <div class="G">Moneyyaṃ te upaññissaṃ,</div> </td> </tr> <tr> <td> <div class="G">Khuradhārūpamo bhave;</div> </td> </tr> <tr> <td> <div class="G">Jivhāya tālumāhacca,</div> </td> </tr> <tr> <td> <div class="G">Udare saññato siyā. (38)</div> </td> </tr> </table> </div>
</div>
<div class="q" id="p_18Sn_856"> <div class="divNumber">723.</div> <div class="p"> <table class="singleColumn"> <tr> <td> <div class="pN">856</div> <div class="G">Alīnacitto ca siyā,</div> </td> </tr> <tr> <td> <div class="G">Na cāpi bahu cintaye;</div> </td> </tr> <tr> <td> <div class="G">Nirāmagandho asito,</div> </td> </tr> <tr> <td> <div class="G">Brahmacariyaparāyaṇo. (39)</div> </td> </tr> </table> </div>
</div>
<div class="q" id="p_18Sn_857"> <div class="divNumber">724.</div> <div class="p"> <table class="singleColumn"> <tr> <td> <div class="pN">857</div> <div class="G">Ekāsanassa sikkhetha,</div> </td> </tr> <tr> <td> <div class="G">Samaṇūpāsanassa ca;</div> </td> </tr> <tr> <td> <div class="G">Ekattaṃ monamakkhātaṃ,</div> </td> </tr> <tr> <td> <div class="G">Eko ce abhiramissasi;</div> </td> </tr> <tr> <td> <div class="G">Atha bhāhisi dasadisā. (40)</div> </td> </tr> </table> </div>
</div>
<div class="q" id="p_18Sn_858"> <div class="divNumber">725.</div> <div class="p"> <table class="singleColumn"> <tr> <td> <div class="pN">858</div> <div class="G">Sutvā dhīrānaṃ nighosaṃ,</div> </td> </tr> <tr> <td> <div class="G">Jhāyīnaṃ kāmacāginaṃ;</div> </td> </tr> <tr> <td> <div class="G">Tato hiriñca saddhañca,</div> </td> </tr> <tr> <td> <div class="G">Bhiyyo kubbetha māmako. (41)</div> </td> </tr> </table> </div>
</div>
<div class="q" id="p_18Sn_859"> <div class="divNumber">726.</div> <div class="p"> <table class="singleColumn"> <tr> <td> <div class="pN">859</div> <div class="G">Taṃ nadīhi vijānātha,</div> </td> </tr> <tr> <td> <div class="G">Sobbhesu padaresu ca;</div> </td> </tr> <tr> <td> <div class="G">Saṇantā yanti kusobbhā,</div> </td> </tr> <tr> <td> <div class="G">Tuṇhī yanti mahodadhī. (42)</div> </td> </tr> </table> </div>
</div>
<div class="q" id="p_18Sn_860"> <div class="divNumber">727.</div> <div class="p"> <table class="singleColumn"> <tr> <td> <div class="pN">860</div> <div class="G">Yadūnakaṃ taṃ saṇati,</div> </td> </tr> <tr> <td> <div class="G">Yaṃ pūraṃ santameva taṃ;</div> </td> </tr> <tr> <td> <div class="G">Aḍḍhakumbhūpamo bālo,</div> </td> </tr> <tr> <td> <div class="G">Rahado pūrova paṇḍito. (43)</div> </td> </tr> </table> </div>
</div>
<div class="q" id="p_18Sn_861"> <div class="divNumber">728.</div> <div class="p"> <table class="singleColumn"> <tr> <td> <div class="pN">861</div> <div class="G">Yaṃ samaṇo bahuṃ bhāsati,</div> </td> </tr> <tr> <td> <div class="G">Upetaṃ atthasañhitaṃ;</div> </td> </tr> <tr> <td> <div class="G">Jānaṃ so dhammaṃ deseti,</div> </td> </tr> <tr> <td> <div class="G">Jānaṃ so bahu bhāsati. (44)</div> </td> </tr> </table> </div>
</div>
<div class="q" id="p_18Sn_862"> <div class="divNumber">729.</div> <div class="p"> <table class="singleColumn"> <tr> <td> <div class="pN">862</div> <div class="G">Yo ca jānaṃ saṃyatatto,</div> </td> </tr> <tr> <td> <div class="G">Jānaṃ na bahu bhāsati;</div> </td> </tr> <tr> <td> <div class="G">Sa munī monamarahati,</div> </td> </tr> <tr> <td> <div class="G">Sa munī monamajjhagā”ti. (45)</div> </td> </tr> </table> </div>
</div>
<div class="CENTER" id="p_18Sn_863">
<span class="pN">863</span>Nālakasuttaṃ ekādasamaṃ.</div>
</div>
