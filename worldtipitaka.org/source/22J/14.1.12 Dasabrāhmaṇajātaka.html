<div><div class="b"><a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/14">14 Pakiṇṇakanipāta</a> » <a href="/tipitaka/22J/14/14.1">14.1 Sālikedāravagga</a></div><div class="i">14.1.12 Dasabrāhmaṇajātaka</div><div class="h">Pakiṇṇakanipāta</div><div class="h">Sālikedāravagga</div><div class="h">Dasabrāhmaṇajātaka</div><div class="q" id="p_22J_2780"> <div class="divNumber">222.</div> <div class="p"> <table class="singleColumn"> <tr> <td> <div class="pN">2780</div> <div class="G">Rājā avoca vidhuraṃ,</div> </td> </tr> <tr> <td> <div class="G">Dhammakāmo yudhiṭṭhilo;</div> </td> </tr> <tr> <td> <div class="G">“Brāhmaṇe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2781"> <div class="divNumber">223.</div> <div class="p"> <table class="singleColumn"> <tr> <td> <div class="pN">2781</div> <div class="G">Virate methunā dhammā,</div> </td> </tr> <tr> <td> <div class="G">Ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">Yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2782"> <div class="divNumber">224.</div> <div class="p"> <table class="singleColumn"> <tr> <td> <div class="pN">2782</div> <div class="G">“Dullabhā brāhmaṇā deva,</div> </td> </tr> <tr> <td> <div class="G">sīlavanto bahussutā;</div> </td> </tr> <tr> <td> <div class="G">Viratā methunā dhammā,</div> </td> </tr> <tr> <td> <div class="G">ye te bhuñjeyyu bhojanaṃ.</div> </td> </tr> </table> </div></div><div class="q" id="p_22J_2783"> <div class="divNumber">225.</div> <div class="p"> <table class="singleColumn"> <tr> <td> <div class="pN">2783</div> <div class="G">Dasa khalu mahārāja,</div> </td> </tr> <tr> <td> <div class="G">yā tā brāhmaṇajātiyo;</div> </td> </tr> <tr> <td> <div class="G">Tesaṃ vibhaṅgaṃ vicayaṃ,</div> </td> </tr> <tr> <td> <div class="G">vitthārena suṇohi me.</div> </td> </tr> </table> </div></div><div class="q" id="p_22J_2784"> <div class="divNumber">226.</div> <div class="p"> <table class="singleColumn"> <tr> <td> <div class="pN">2784</div> <div class="G">Pasibbake gahetvāna,</div> </td> </tr> <tr> <td> <div class="G">puṇṇe mūlassa saṃvute;</div> </td> </tr> <tr> <td> <div class="G">Osadhikāyo ganthenti,</div> </td> </tr> <tr> <td> <div class="G">nhāpayanti japanti ca.</div> </td> </tr> </table> </div></div><div class="q" id="p_22J_2785"> <div class="divNumber">227.</div> <div class="p"> <table class="singleColumn"> <tr> <td> <div class="pN">2785</div> <div class="G">Tikicchakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (1)</div> </td> </tr> </table> </div></div><div class="q" id="p_22J_2786"> <div class="divNumber">228.</div> <div class="p"> <table class="singleColumn"> <tr> <td> <div class="pN">2786</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2787"> <div class="divNumber">229.</div> <div class="p"> <table class="singleColumn"> <tr> <td> <div class="pN">2787</div> <div class="G">Virate methunā dhammā,</div> </td> </tr> <tr> <td> <div class="G">Ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">Yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2788"> <div class="divNumber">230.</div> <div class="p"> <table class="singleColumn"> <tr> <td> <div class="pN">2788</div> <div class="G">“Kiṅkiṇikāyo gahetvā,</div> </td> </tr> <tr> <td> <div class="G">ghosenti puratopi te;</div> </td> </tr> <tr> <td> <div class="G">Pesanānipi gacchanti,</div> </td> </tr> <tr> <td> <div class="G">rathacariyāsu sikkhare.</div> </td> </tr> </table> </div></div><div class="q" id="p_22J_2789"> <div class="divNumber">231.</div> <div class="p"> <table class="singleColumn"> <tr> <td> <div class="pN">2789</div> <div class="G">Paricārakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (2)</div> </td> </tr> </table> </div></div><div class="q" id="p_22J_2790"> <div class="divNumber">232.</div> <div class="p"> <table class="singleColumn"> <tr> <td> <div class="pN">2790</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2791"> <div class="divNumber">233.</div> <div class="p"> <table class="singleColumn"> <tr> <td> <div class="pN">2791</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2792"> <div class="divNumber">234.</div> <div class="p"> <table class="singleColumn"> <tr> <td> <div class="pN">2792</div> <div class="G">“Kamaṇḍaluṃ gahetvāna,</div> </td> </tr> <tr> <td> <div class="G">vaṅkadaṇḍañca brāhmaṇā;</div> </td> </tr> <tr> <td> <div class="G">Paccupessanti rājāno,</div> </td> </tr> <tr> <td> <div class="G">gāmesu nigamesu ca;</div> </td> </tr> <tr> <td> <div class="G">Nādinne vuṭṭhahissāma,</div> </td> </tr> <tr> <td> <div class="G">gāmamhi vā vanamhi vā.</div> </td> </tr> </table> </div></div><div class="q" id="p_22J_2793"> <div class="divNumber">235.</div> <div class="p"> <table class="singleColumn"> <tr> <td> <div class="pN">2793</div> <div class="G">Niggāhakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (3)</div> </td> </tr> </table> </div></div><div class="q" id="p_22J_2794"> <div class="divNumber">236.</div> <div class="p"> <table class="singleColumn"> <tr> <td> <div class="pN">2794</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2795"> <div class="divNumber">237.</div> <div class="p"> <table class="singleColumn"> <tr> <td> <div class="pN">2795</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2796"> <div class="divNumber">238.</div> <div class="p"> <table class="singleColumn"> <tr> <td> <div class="pN">2796</div> <div class="G">“Parūḷhakacchanakhalomā,</div> </td> </tr> <tr> <td> <div class="G">paṅkadantā rajassirā;</div> </td> </tr> <tr> <td> <div class="G">Okiṇṇā rajareṇūhi,</div> </td> </tr> <tr> <td> <div class="G">yācakā vicaranti te.</div> </td> </tr> </table> </div></div><div class="q" id="p_22J_2797"> <div class="divNumber">239.</div> <div class="p"> <table class="singleColumn"> <tr> <td> <div class="pN">2797</div> <div class="G">Khāṇughātasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (4)</div> </td> </tr> </table> </div></div><div class="q" id="p_22J_2798"> <div class="divNumber">240.</div> <div class="p"> <table class="singleColumn"> <tr> <td> <div class="pN">2798</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2799"> <div class="divNumber">241.</div> <div class="p"> <table class="singleColumn"> <tr> <td> <div class="pN">2799</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2800"> <div class="divNumber">242.</div> <div class="p"> <table class="singleColumn"> <tr> <td> <div class="pN">2800</div> <div class="G">“Harītakaṃ āmalakaṃ,</div> </td> </tr> <tr> <td> <div class="G">Ambaṃ jambuṃ vibhītakaṃ;</div> </td> </tr> <tr> <td> <div class="G">Labujaṃ dantapoṇāni,</div> </td> </tr> <tr> <td> <div class="G">Beluvā badarāni ca.</div> </td> </tr> </table> </div></div><div class="q" id="p_22J_2801"> <div class="divNumber">243.</div> <div class="p"> <table class="singleColumn"> <tr> <td> <div class="pN">2801</div> <div class="G">Rājāyatanaṃ ucchupuṭaṃ,</div> </td> </tr> <tr> <td> <div class="G">dhūmanettaṃ madhuañjanaṃ;</div> </td> </tr> <tr> <td> <div class="G">Uccāvacāni paṇiyāni,</div> </td> </tr> <tr> <td> <div class="G">vipaṇenti janādhipa.</div> </td> </tr> </table> </div></div><div class="q" id="p_22J_2802"> <div class="divNumber">244.</div> <div class="p"> <table class="singleColumn"> <tr> <td> <div class="pN">2802</div> <div class="G">Vāṇijakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (5)</div> </td> </tr> </table> </div></div><div class="q" id="p_22J_2803"> <div class="divNumber">245.</div> <div class="p"> <table class="singleColumn"> <tr> <td> <div class="pN">2803</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2804"> <div class="divNumber">246.</div> <div class="p"> <table class="singleColumn"> <tr> <td> <div class="pN">2804</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2805"> <div class="divNumber">247.</div> <div class="p"> <table class="singleColumn"> <tr> <td> <div class="pN">2805</div> <div class="G">“Kasivāṇijjaṃ kārenti,</div> </td> </tr> <tr> <td> <div class="G">posayanti ajeḷake;</div> </td> </tr> <tr> <td> <div class="G">Kumāriyo pavecchanti,</div> </td> </tr> <tr> <td> <div class="G">vivāhantāvahanti ca.</div> </td> </tr> </table> </div></div><div class="q" id="p_22J_2806"> <div class="divNumber">248.</div> <div class="p"> <table class="singleColumn"> <tr> <td> <div class="pN">2806</div> <div class="G">Samā ambaṭṭhavessehi,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (6)</div> </td> </tr> </table> </div></div><div class="q" id="p_22J_2807"> <div class="divNumber">249.</div> <div class="p"> <table class="singleColumn"> <tr> <td> <div class="pN">2807</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2808"> <div class="divNumber">250.</div> <div class="p"> <table class="singleColumn"> <tr> <td> <div class="pN">2808</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2809"> <div class="divNumber">251.</div> <div class="p"> <table class="singleColumn"> <tr> <td> <div class="pN">2809</div> <div class="G">“Nikkhittabhikkhaṃ bhuñjanti,</div> </td> </tr> <tr> <td> <div class="G">gāmesveke purohitā;</div> </td> </tr> <tr> <td> <div class="G">Bahū te paripucchanti,</div> </td> </tr> <tr> <td> <div class="G">aṇḍacchedā nilañchakā.</div> </td> </tr> </table> </div></div><div class="q" id="p_22J_2810"> <div class="divNumber">252.</div> <div class="p"> <table class="singleColumn"> <tr> <td> <div class="pN">2810</div> <div class="G">Pasūpi tattha haññanti,</div> </td> </tr> <tr> <td> <div class="G">mahiṃsā sūkarā ajā;</div> </td> </tr> <tr> <td> <div class="G">Goghātakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (7)</div> </td> </tr> </table> </div></div><div class="q" id="p_22J_2811"> <div class="divNumber">253.</div> <div class="p"> <table class="singleColumn"> <tr> <td> <div class="pN">2811</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2812"> <div class="divNumber">254.</div> <div class="p"> <table class="singleColumn"> <tr> <td> <div class="pN">2812</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2813"> <div class="divNumber">255.</div> <div class="p"> <table class="singleColumn"> <tr> <td> <div class="pN">2813</div> <div class="G">“Asicammaṃ gahetvāna,</div> </td> </tr> <tr> <td> <div class="G">khaggaṃ paggayha brāhmaṇā;</div> </td> </tr> <tr> <td> <div class="G">Vessapathesu tiṭṭhanti,</div> </td> </tr> <tr> <td> <div class="G">satthaṃ abbāhayantipi.</div> </td> </tr> </table> </div></div><div class="q" id="p_22J_2814"> <div class="divNumber">256.</div> <div class="p"> <table class="singleColumn"> <tr> <td> <div class="pN">2814</div> <div class="G">Samā gopanisādehi,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (8)</div> </td> </tr> </table> </div></div><div class="q" id="p_22J_2815"> <div class="divNumber">257.</div> <div class="p"> <table class="singleColumn"> <tr> <td> <div class="pN">2815</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2816"> <div class="divNumber">258.</div> <div class="p"> <table class="singleColumn"> <tr> <td> <div class="pN">2816</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2817"> <div class="divNumber">259.</div> <div class="p"> <table class="singleColumn"> <tr> <td> <div class="pN">2817</div> <div class="G">“Araññe kuṭikaṃ katvā,</div> </td> </tr> <tr> <td> <div class="G">kūṭāni kārayanti te;</div> </td> </tr> <tr> <td> <div class="G">Sasabiḷāre bādhenti,</div> </td> </tr> <tr> <td> <div class="G">āgodhā macchakacchapaṃ.</div> </td> </tr> </table> </div></div><div class="q" id="p_22J_2818"> <div class="divNumber">260.</div> <div class="p"> <table class="singleColumn"> <tr> <td> <div class="pN">2818</div> <div class="G">Te luddakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (9)</div> </td> </tr> </table> </div></div><div class="q" id="p_22J_2819"> <div class="divNumber">261.</div> <div class="p"> <table class="singleColumn"> <tr> <td> <div class="pN">2819</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2820"> <div class="divNumber">262.</div> <div class="p"> <table class="singleColumn"> <tr> <td> <div class="pN">2820</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2821"> <div class="divNumber">263.</div> <div class="p"> <table class="singleColumn"> <tr> <td> <div class="pN">2821</div> <div class="G">“Aññe dhanassa kāmā hi,</div> </td> </tr> <tr> <td> <div class="G">heṭṭhāmañce pasakkitā;</div> </td> </tr> <tr> <td> <div class="G">Rājāno upari nhāyanti,</div> </td> </tr> <tr> <td> <div class="G">somayāge upaṭṭhite.</div> </td> </tr> </table> </div></div><div class="q" id="p_22J_2822"> <div class="divNumber">264.</div> <div class="p"> <table class="singleColumn"> <tr> <td> <div class="pN">2822</div> <div class="G">Malamajjakasamā rāja,</div> </td> </tr> <tr> <td> <div class="G">Tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">Tādise nipatāmase”. (10)</div> </td> </tr> </table> </div></div><div class="q" id="p_22J_2823"> <div class="divNumber">265.</div> <div class="p"> <table class="singleColumn"> <tr> <td> <div class="pN">2823</div> <div class="G">“Apetā te ca brahmaññā, <span class="gathaQuote">(iti rājā korabyo)</span></div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div></div><div class="q" id="p_22J_2824"> <div class="divNumber">266.</div> <div class="p"> <table class="singleColumn"> <tr> <td> <div class="pN">2824</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div></div><div class="q" id="p_22J_2825"> <div class="divNumber">267.</div> <div class="p"> <table class="singleColumn"> <tr> <td> <div class="pN">2825</div> <div class="G">“Atthi kho brāhmaṇā deva,</div> </td> </tr> <tr> <td> <div class="G">sīlavanto bahussutā;</div> </td> </tr> <tr> <td> <div class="G">Viratā methunā dhammā,</div> </td> </tr> <tr> <td> <div class="G">ye te bhuñjeyyu bhojanaṃ.</div> </td> </tr> </table> </div></div><div class="q" id="p_22J_2826"> <div class="divNumber">268.</div> <div class="p"> <table class="singleColumn"> <tr> <td> <div class="pN">2826</div> <div class="G">Ekañca bhattaṃ bhuñjanti,</div> </td> </tr> <tr> <td> <div class="G">na ca majjaṃ pivanti te;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”.</div> </td> </tr> </table> </div></div><div class="q" id="p_22J_2827"> <div class="divNumber">269.</div> <div class="p"> <table class="singleColumn"> <tr> <td> <div class="pN">2827</div> <div class="G">“Ete kho brāhmaṇā vidhura,</div> </td> </tr> <tr> <td> <div class="G">Sīlavanto bahussutā;</div> </td> </tr> <tr> <td> <div class="G">Ete vidhura pariyesa,</div> </td> </tr> <tr> <td> <div class="G">Khippañca ne nimantayā”ti.</div> </td> </tr> </table> </div></div><div class="CENTER" id="p_22J_2828"><span class="pN">2828</span>Dasabrāhmaṇajātakaṃ dvādasamaṃ.</div></div><div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/14">14 Pakiṇṇakanipāta</a> » <a href="/tipitaka/22J/14/14.1">14.1 Sālikedāravagga</a>
</div>
<div class="i">14.1.12 Dasabrāhmaṇajātaka</div>
<div class="h">Pakiṇṇakanipāta</div>
<div class="h">Sālikedāravagga</div>
<div class="h">Dasabrāhmaṇajātaka</div>
<div class="q" id="p_22J_2780"> <div class="divNumber">222.</div> <div class="p"> <table class="singleColumn"> <tr> <td> <div class="pN">2780</div> <div class="G">Rājā avoca vidhuraṃ,</div> </td> </tr> <tr> <td> <div class="G">Dhammakāmo yudhiṭṭhilo;</div> </td> </tr> <tr> <td> <div class="G">“Brāhmaṇe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2781"> <div class="divNumber">223.</div> <div class="p"> <table class="singleColumn"> <tr> <td> <div class="pN">2781</div> <div class="G">Virate methunā dhammā,</div> </td> </tr> <tr> <td> <div class="G">Ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">Yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2782"> <div class="divNumber">224.</div> <div class="p"> <table class="singleColumn"> <tr> <td> <div class="pN">2782</div> <div class="G">“Dullabhā brāhmaṇā deva,</div> </td> </tr> <tr> <td> <div class="G">sīlavanto bahussutā;</div> </td> </tr> <tr> <td> <div class="G">Viratā methunā dhammā,</div> </td> </tr> <tr> <td> <div class="G">ye te bhuñjeyyu bhojanaṃ.</div> </td> </tr> </table> </div>
</div>
<div class="q" id="p_22J_2783"> <div class="divNumber">225.</div> <div class="p"> <table class="singleColumn"> <tr> <td> <div class="pN">2783</div> <div class="G">Dasa khalu mahārāja,</div> </td> </tr> <tr> <td> <div class="G">yā tā brāhmaṇajātiyo;</div> </td> </tr> <tr> <td> <div class="G">Tesaṃ vibhaṅgaṃ vicayaṃ,</div> </td> </tr> <tr> <td> <div class="G">vitthārena suṇohi me.</div> </td> </tr> </table> </div>
</div>
<div class="q" id="p_22J_2784"> <div class="divNumber">226.</div> <div class="p"> <table class="singleColumn"> <tr> <td> <div class="pN">2784</div> <div class="G">Pasibbake gahetvāna,</div> </td> </tr> <tr> <td> <div class="G">puṇṇe mūlassa saṃvute;</div> </td> </tr> <tr> <td> <div class="G">Osadhikāyo ganthenti,</div> </td> </tr> <tr> <td> <div class="G">nhāpayanti japanti ca.</div> </td> </tr> </table> </div>
</div>
<div class="q" id="p_22J_2785"> <div class="divNumber">227.</div> <div class="p"> <table class="singleColumn"> <tr> <td> <div class="pN">2785</div> <div class="G">Tikicchakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (1)</div> </td> </tr> </table> </div>
</div>
<div class="q" id="p_22J_2786"> <div class="divNumber">228.</div> <div class="p"> <table class="singleColumn"> <tr> <td> <div class="pN">2786</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2787"> <div class="divNumber">229.</div> <div class="p"> <table class="singleColumn"> <tr> <td> <div class="pN">2787</div> <div class="G">Virate methunā dhammā,</div> </td> </tr> <tr> <td> <div class="G">Ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">Yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2788"> <div class="divNumber">230.</div> <div class="p"> <table class="singleColumn"> <tr> <td> <div class="pN">2788</div> <div class="G">“Kiṅkiṇikāyo gahetvā,</div> </td> </tr> <tr> <td> <div class="G">ghosenti puratopi te;</div> </td> </tr> <tr> <td> <div class="G">Pesanānipi gacchanti,</div> </td> </tr> <tr> <td> <div class="G">rathacariyāsu sikkhare.</div> </td> </tr> </table> </div>
</div>
<div class="q" id="p_22J_2789"> <div class="divNumber">231.</div> <div class="p"> <table class="singleColumn"> <tr> <td> <div class="pN">2789</div> <div class="G">Paricārakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (2)</div> </td> </tr> </table> </div>
</div>
<div class="q" id="p_22J_2790"> <div class="divNumber">232.</div> <div class="p"> <table class="singleColumn"> <tr> <td> <div class="pN">2790</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2791"> <div class="divNumber">233.</div> <div class="p"> <table class="singleColumn"> <tr> <td> <div class="pN">2791</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2792"> <div class="divNumber">234.</div> <div class="p"> <table class="singleColumn"> <tr> <td> <div class="pN">2792</div> <div class="G">“Kamaṇḍaluṃ gahetvāna,</div> </td> </tr> <tr> <td> <div class="G">vaṅkadaṇḍañca brāhmaṇā;</div> </td> </tr> <tr> <td> <div class="G">Paccupessanti rājāno,</div> </td> </tr> <tr> <td> <div class="G">gāmesu nigamesu ca;</div> </td> </tr> <tr> <td> <div class="G">Nādinne vuṭṭhahissāma,</div> </td> </tr> <tr> <td> <div class="G">gāmamhi vā vanamhi vā.</div> </td> </tr> </table> </div>
</div>
<div class="q" id="p_22J_2793"> <div class="divNumber">235.</div> <div class="p"> <table class="singleColumn"> <tr> <td> <div class="pN">2793</div> <div class="G">Niggāhakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (3)</div> </td> </tr> </table> </div>
</div>
<div class="q" id="p_22J_2794"> <div class="divNumber">236.</div> <div class="p"> <table class="singleColumn"> <tr> <td> <div class="pN">2794</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2795"> <div class="divNumber">237.</div> <div class="p"> <table class="singleColumn"> <tr> <td> <div class="pN">2795</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2796"> <div class="divNumber">238.</div> <div class="p"> <table class="singleColumn"> <tr> <td> <div class="pN">2796</div> <div class="G">“Parūḷhakacchanakhalomā,</div> </td> </tr> <tr> <td> <div class="G">paṅkadantā rajassirā;</div> </td> </tr> <tr> <td> <div class="G">Okiṇṇā rajareṇūhi,</div> </td> </tr> <tr> <td> <div class="G">yācakā vicaranti te.</div> </td> </tr> </table> </div>
</div>
<div class="q" id="p_22J_2797"> <div class="divNumber">239.</div> <div class="p"> <table class="singleColumn"> <tr> <td> <div class="pN">2797</div> <div class="G">Khāṇughātasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (4)</div> </td> </tr> </table> </div>
</div>
<div class="q" id="p_22J_2798"> <div class="divNumber">240.</div> <div class="p"> <table class="singleColumn"> <tr> <td> <div class="pN">2798</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2799"> <div class="divNumber">241.</div> <div class="p"> <table class="singleColumn"> <tr> <td> <div class="pN">2799</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2800"> <div class="divNumber">242.</div> <div class="p"> <table class="singleColumn"> <tr> <td> <div class="pN">2800</div> <div class="G">“Harītakaṃ āmalakaṃ,</div> </td> </tr> <tr> <td> <div class="G">Ambaṃ jambuṃ vibhītakaṃ;</div> </td> </tr> <tr> <td> <div class="G">Labujaṃ dantapoṇāni,</div> </td> </tr> <tr> <td> <div class="G">Beluvā badarāni ca.</div> </td> </tr> </table> </div>
</div>
<div class="q" id="p_22J_2801"> <div class="divNumber">243.</div> <div class="p"> <table class="singleColumn"> <tr> <td> <div class="pN">2801</div> <div class="G">Rājāyatanaṃ ucchupuṭaṃ,</div> </td> </tr> <tr> <td> <div class="G">dhūmanettaṃ madhuañjanaṃ;</div> </td> </tr> <tr> <td> <div class="G">Uccāvacāni paṇiyāni,</div> </td> </tr> <tr> <td> <div class="G">vipaṇenti janādhipa.</div> </td> </tr> </table> </div>
</div>
<div class="q" id="p_22J_2802"> <div class="divNumber">244.</div> <div class="p"> <table class="singleColumn"> <tr> <td> <div class="pN">2802</div> <div class="G">Vāṇijakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (5)</div> </td> </tr> </table> </div>
</div>
<div class="q" id="p_22J_2803"> <div class="divNumber">245.</div> <div class="p"> <table class="singleColumn"> <tr> <td> <div class="pN">2803</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2804"> <div class="divNumber">246.</div> <div class="p"> <table class="singleColumn"> <tr> <td> <div class="pN">2804</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2805"> <div class="divNumber">247.</div> <div class="p"> <table class="singleColumn"> <tr> <td> <div class="pN">2805</div> <div class="G">“Kasivāṇijjaṃ kārenti,</div> </td> </tr> <tr> <td> <div class="G">posayanti ajeḷake;</div> </td> </tr> <tr> <td> <div class="G">Kumāriyo pavecchanti,</div> </td> </tr> <tr> <td> <div class="G">vivāhantāvahanti ca.</div> </td> </tr> </table> </div>
</div>
<div class="q" id="p_22J_2806"> <div class="divNumber">248.</div> <div class="p"> <table class="singleColumn"> <tr> <td> <div class="pN">2806</div> <div class="G">Samā ambaṭṭhavessehi,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (6)</div> </td> </tr> </table> </div>
</div>
<div class="q" id="p_22J_2807"> <div class="divNumber">249.</div> <div class="p"> <table class="singleColumn"> <tr> <td> <div class="pN">2807</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2808"> <div class="divNumber">250.</div> <div class="p"> <table class="singleColumn"> <tr> <td> <div class="pN">2808</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2809"> <div class="divNumber">251.</div> <div class="p"> <table class="singleColumn"> <tr> <td> <div class="pN">2809</div> <div class="G">“Nikkhittabhikkhaṃ bhuñjanti,</div> </td> </tr> <tr> <td> <div class="G">gāmesveke purohitā;</div> </td> </tr> <tr> <td> <div class="G">Bahū te paripucchanti,</div> </td> </tr> <tr> <td> <div class="G">aṇḍacchedā nilañchakā.</div> </td> </tr> </table> </div>
</div>
<div class="q" id="p_22J_2810"> <div class="divNumber">252.</div> <div class="p"> <table class="singleColumn"> <tr> <td> <div class="pN">2810</div> <div class="G">Pasūpi tattha haññanti,</div> </td> </tr> <tr> <td> <div class="G">mahiṃsā sūkarā ajā;</div> </td> </tr> <tr> <td> <div class="G">Goghātakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (7)</div> </td> </tr> </table> </div>
</div>
<div class="q" id="p_22J_2811"> <div class="divNumber">253.</div> <div class="p"> <table class="singleColumn"> <tr> <td> <div class="pN">2811</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2812"> <div class="divNumber">254.</div> <div class="p"> <table class="singleColumn"> <tr> <td> <div class="pN">2812</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2813"> <div class="divNumber">255.</div> <div class="p"> <table class="singleColumn"> <tr> <td> <div class="pN">2813</div> <div class="G">“Asicammaṃ gahetvāna,</div> </td> </tr> <tr> <td> <div class="G">khaggaṃ paggayha brāhmaṇā;</div> </td> </tr> <tr> <td> <div class="G">Vessapathesu tiṭṭhanti,</div> </td> </tr> <tr> <td> <div class="G">satthaṃ abbāhayantipi.</div> </td> </tr> </table> </div>
</div>
<div class="q" id="p_22J_2814"> <div class="divNumber">256.</div> <div class="p"> <table class="singleColumn"> <tr> <td> <div class="pN">2814</div> <div class="G">Samā gopanisādehi,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (8)</div> </td> </tr> </table> </div>
</div>
<div class="q" id="p_22J_2815"> <div class="divNumber">257.</div> <div class="p"> <table class="singleColumn"> <tr> <td> <div class="pN">2815</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2816"> <div class="divNumber">258.</div> <div class="p"> <table class="singleColumn"> <tr> <td> <div class="pN">2816</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2817"> <div class="divNumber">259.</div> <div class="p"> <table class="singleColumn"> <tr> <td> <div class="pN">2817</div> <div class="G">“Araññe kuṭikaṃ katvā,</div> </td> </tr> <tr> <td> <div class="G">kūṭāni kārayanti te;</div> </td> </tr> <tr> <td> <div class="G">Sasabiḷāre bādhenti,</div> </td> </tr> <tr> <td> <div class="G">āgodhā macchakacchapaṃ.</div> </td> </tr> </table> </div>
</div>
<div class="q" id="p_22J_2818"> <div class="divNumber">260.</div> <div class="p"> <table class="singleColumn"> <tr> <td> <div class="pN">2818</div> <div class="G">Te luddakasamā rāja,</div> </td> </tr> <tr> <td> <div class="G">tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”. (9)</div> </td> </tr> </table> </div>
</div>
<div class="q" id="p_22J_2819"> <div class="divNumber">261.</div> <div class="p"> <table class="singleColumn"> <tr> <td> <div class="pN">2819</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2820"> <div class="divNumber">262.</div> <div class="p"> <table class="singleColumn"> <tr> <td> <div class="pN">2820</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2821"> <div class="divNumber">263.</div> <div class="p"> <table class="singleColumn"> <tr> <td> <div class="pN">2821</div> <div class="G">“Aññe dhanassa kāmā hi,</div> </td> </tr> <tr> <td> <div class="G">heṭṭhāmañce pasakkitā;</div> </td> </tr> <tr> <td> <div class="G">Rājāno upari nhāyanti,</div> </td> </tr> <tr> <td> <div class="G">somayāge upaṭṭhite.</div> </td> </tr> </table> </div>
</div>
<div class="q" id="p_22J_2822"> <div class="divNumber">264.</div> <div class="p"> <table class="singleColumn"> <tr> <td> <div class="pN">2822</div> <div class="G">Malamajjakasamā rāja,</div> </td> </tr> <tr> <td> <div class="G">Tepi vuccanti brāhmaṇā;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">Tādise nipatāmase”. (10)</div> </td> </tr> </table> </div>
</div>
<div class="q" id="p_22J_2823"> <div class="divNumber">265.</div> <div class="p"> <table class="singleColumn"> <tr> <td> <div class="pN">2823</div> <div class="G">“Apetā te ca brahmaññā, <span class="gathaQuote">(iti rājā korabyo)</span>
</div> </td> </tr> <tr> <td> <div class="G">Na te vuccanti brāhmaṇā;</div> </td> </tr> <tr> <td> <div class="G">Aññe vidhura pariyesa,</div> </td> </tr> <tr> <td> <div class="G">Sīlavante bahussute.</div> </td> </tr> </table> </div>
</div>
<div class="q" id="p_22J_2824"> <div class="divNumber">266.</div> <div class="p"> <table class="singleColumn"> <tr> <td> <div class="pN">2824</div> <div class="G">Virate methunā dhammā,</div> </td> </tr> <tr> <td> <div class="G">ye me bhuñjeyyu bhojanaṃ;</div> </td> </tr> <tr> <td> <div class="G">Dakkhiṇaṃ samma dassāma,</div> </td> </tr> <tr> <td> <div class="G">yattha dinnaṃ mahapphalaṃ”.</div> </td> </tr> </table> </div>
</div>
<div class="q" id="p_22J_2825"> <div class="divNumber">267.</div> <div class="p"> <table class="singleColumn"> <tr> <td> <div class="pN">2825</div> <div class="G">“Atthi kho brāhmaṇā deva,</div> </td> </tr> <tr> <td> <div class="G">sīlavanto bahussutā;</div> </td> </tr> <tr> <td> <div class="G">Viratā methunā dhammā,</div> </td> </tr> <tr> <td> <div class="G">ye te bhuñjeyyu bhojanaṃ.</div> </td> </tr> </table> </div>
</div>
<div class="q" id="p_22J_2826"> <div class="divNumber">268.</div> <div class="p"> <table class="singleColumn"> <tr> <td> <div class="pN">2826</div> <div class="G">Ekañca bhattaṃ bhuñjanti,</div> </td> </tr> <tr> <td> <div class="G">na ca majjaṃ pivanti te;</div> </td> </tr> <tr> <td> <div class="G">Akkhātā te mahārāja,</div> </td> </tr> <tr> <td> <div class="G">tādise nipatāmase”.</div> </td> </tr> </table> </div>
</div>
<div class="q" id="p_22J_2827"> <div class="divNumber">269.</div> <div class="p"> <table class="singleColumn"> <tr> <td> <div class="pN">2827</div> <div class="G">“Ete kho brāhmaṇā vidhura,</div> </td> </tr> <tr> <td> <div class="G">Sīlavanto bahussutā;</div> </td> </tr> <tr> <td> <div class="G">Ete vidhura pariyesa,</div> </td> </tr> <tr> <td> <div class="G">Khippañca ne nimantayā”ti.</div> </td> </tr> </table> </div>
</div>
<div class="CENTER" id="p_22J_2828">
<span class="pN">2828</span>Dasabrāhmaṇajātakaṃ dvādasamaṃ.</div>
</div>
