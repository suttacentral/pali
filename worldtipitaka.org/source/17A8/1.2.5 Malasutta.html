<div><div class="b"><a href="/">Home</a> » <a href="/tipitaka/17A8">17A8 Aṭṭhakanipātapāḷi</a> » <a href="/tipitaka/17A8/1">1 Paṭhamapaṇṇāsaka</a> » <a href="/tipitaka/17A8/1/1.2">1.2 Mahāvagga</a></div><div class="i">1.2.5 Malasutta</div><div class="h">Paṭhamapaṇṇāsaka</div><div class="h">Mahāvagga</div><div class="h">Malasutta</div><div class="q" id="p_17A8_168"> <div class="divNumber">15.</div> <div class="p"><span class="pN">168</span>“Aṭṭhimāni, bhikkhave, malāni. Katamāni aṭṭha? Asajjhāyamalā, bhikkhave, mantā; anuṭṭhānamalā, bhikkhave, gharā; malaṃ, bhikkhave, vaṇṇassa kosajjaṃ; pamādo, bhikkhave, rakkhato malaṃ; malaṃ, bhikkhave, itthiyā duccaritaṃ; maccheraṃ, bhikkhave, dadato malaṃ; malā, bhikkhave, pāpakā akusalā dhammā asmiṃ loke paramhi ca; tato, bhikkhave, malā malataraṃ avijjā paramaṃ malaṃ. Imāni kho, bhikkhave, aṭṭha malānīti. </div></div><div class="q" id="p_17A8_169"> <div class="p"> <table class="singleColumn"> <tr> <td> <div class="pN">169</div> <div class="G">Asajjhāyamalā mantā,</div> </td> </tr> <tr> <td> <div class="G">anuṭṭhānamalā gharā;</div> </td> </tr> <tr> <td> <div class="G">Malaṃ vaṇṇassa kosajjaṃ,</div> </td> </tr> <tr> <td> <div class="G">pamādo rakkhato malaṃ.</div> </td> </tr> </table> </div></div><div class="q" id="p_17A8_170"> <div class="p"> <table class="singleColumn"> <tr> <td> <div class="pN">170</div> <div class="G">Malitthiyā duccaritaṃ,</div> </td> </tr> <tr> <td> <div class="G">maccheraṃ dadato malaṃ;</div> </td> </tr> <tr> <td> <div class="G">Malā ve pāpakā dhammā,</div> </td> </tr> <tr> <td> <div class="G">asmiṃ loke paramhi ca;</div> </td> </tr> <tr> <td> <div class="G">Tato malā malataraṃ,</div> </td> </tr> <tr> <td> <div class="G">avijjā paramaṃ malan”ti.</div> </td> </tr> </table> </div></div><div class="CENTER" id="p_17A8_171"><span class="pN">171</span>Pañcamaṃ.</div></div><div>
<div class="b">
<a href="/">Home</a> » <a href="/tipitaka/17A8">17A8 Aṭṭhakanipātapāḷi</a> » <a href="/tipitaka/17A8/1">1 Paṭhamapaṇṇāsaka</a> » <a href="/tipitaka/17A8/1/1.2">1.2 Mahāvagga</a>
</div>
<div class="i">1.2.5 Malasutta</div>
<div class="h">Paṭhamapaṇṇāsaka</div>
<div class="h">Mahāvagga</div>
<div class="h">Malasutta</div>
<div class="q" id="p_17A8_168"> <div class="divNumber">15.</div> <div class="p">
<span class="pN">168</span>“Aṭṭhimāni, bhikkhave, malāni. Katamāni aṭṭha? Asajjhāyamalā, bhikkhave, mantā; anuṭṭhānamalā, bhikkhave, gharā; malaṃ, bhikkhave, vaṇṇassa kosajjaṃ; pamādo, bhikkhave, rakkhato malaṃ; malaṃ, bhikkhave, itthiyā duccaritaṃ; maccheraṃ, bhikkhave, dadato malaṃ; malā, bhikkhave, pāpakā akusalā dhammā asmiṃ loke paramhi ca; tato, bhikkhave, malā malataraṃ avijjā paramaṃ malaṃ. Imāni kho, bhikkhave, aṭṭha malānīti. </div>
</div>
<div class="q" id="p_17A8_169"> <div class="p"> <table class="singleColumn"> <tr> <td> <div class="pN">169</div> <div class="G">Asajjhāyamalā mantā,</div> </td> </tr> <tr> <td> <div class="G">anuṭṭhānamalā gharā;</div> </td> </tr> <tr> <td> <div class="G">Malaṃ vaṇṇassa kosajjaṃ,</div> </td> </tr> <tr> <td> <div class="G">pamādo rakkhato malaṃ.</div> </td> </tr> </table> </div>
</div>
<div class="q" id="p_17A8_170"> <div class="p"> <table class="singleColumn"> <tr> <td> <div class="pN">170</div> <div class="G">Malitthiyā duccaritaṃ,</div> </td> </tr> <tr> <td> <div class="G">maccheraṃ dadato malaṃ;</div> </td> </tr> <tr> <td> <div class="G">Malā ve pāpakā dhammā,</div> </td> </tr> <tr> <td> <div class="G">asmiṃ loke paramhi ca;</div> </td> </tr> <tr> <td> <div class="G">Tato malā malataraṃ,</div> </td> </tr> <tr> <td> <div class="G">avijjā paramaṃ malan”ti.</div> </td> </tr> </table> </div>
</div>
<div class="CENTER" id="p_17A8_171">
<span class="pN">171</span>Pañcamaṃ.</div>
</div>
