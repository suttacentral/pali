<div><div class="b"><a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/1">1 Bhikkhuvibhaṅga</a> » <a href="/tipitaka/5V/1/1.1">1.1 Paṭhamabhāga</a> » <a href="/tipitaka/5V/1/1.1/1.1.2">1.1.2 Katāpattivāra</a> » <a href="/tipitaka/5V/1/1.1/1.1.2/1.1.2.5">1.1.2.5 Pācittiyakaṇḍa</a></div><div class="i">1.1.2.5.7 Sappāṇakavagga</div><div class="h">Bhikkhuvibhaṅga</div><div class="h">Paṭhamabhāga</div><div class="h">Katāpattivāra</div><div class="h">Pācittiyakaṇḍa</div><div class="h">Sappāṇakavagga</div><div class="q" id="p_5V_451"> <div class="divNumber">171.</div> <div class="p"><span class="pN">451</span>Sañcicca pāṇaṃ jīvitā voropento kati āpattiyo āpajjati? Sañcicca pāṇaṃ jīvitā voropento catasso āpattiyo āpajjati. Anodissa opātaṃ khaṇati—  “yo koci papatitvā marissatī”ti, āpatti dukkaṭassa; manusso tasmiṃ papatitvā marati, āpatti pārājikassa; yakkho vā peto vā tiracchānagatamanussaviggaho vā tasmiṃ papatitvā marati, āpatti thullaccayassa; tiracchānagato tasmiṃ papatitvā marati, āpatti pācittiyassa—  sañcicca pāṇaṃ jīvitā voropento imā catasso āpattiyo āpajjati. (1) </div></div><div class="q" id="p_5V_452"> <div class="p"><span class="pN">452</span>Jānaṃ sappāṇakaṃ udakaṃ paribhuñjanto dve āpattiyo āpajjati. Paribhuñjati, payoge dukkaṭaṃ; paribhutte āpatti pācittiyassa. (2) </div></div><div class="q" id="p_5V_453"> <div class="p"><span class="pN">453</span>Jānaṃ yathādhammaṃ nihatādhikaraṇaṃ punakammāya ukkoṭento dve āpattiyo āpajjati. Ukkoṭeti, payoge dukkaṭaṃ; ukkoṭite āpatti pācittiyassa. (3) </div></div><div class="q" id="p_5V_454"> <div class="p"><span class="pN">454</span>Bhikkhussa jānaṃ duṭṭhullaṃ āpattiṃ paṭicchādento ekaṃ āpattiṃ āpajjati, pācittiyaṃ. (4) </div></div><div class="q" id="p_5V_455"> <div class="p"><span class="pN">455</span>Jānaṃ ūnavīsativassaṃ puggalaṃ upasampādento dve āpattiyo āpajjati. Upasampādeti, payoge dukkaṭaṃ; upasampādite āpatti pācittiyassa. (5) </div></div><div class="q" id="p_5V_456"> <div class="p"><span class="pN">456</span>Jānaṃ theyyasatthena saddhiṃ saṃvidhāya ekaddhānamaggaṃ paṭipajjanto dve āpattiyo āpajjati. Paṭipajjati, payoge dukkaṭaṃ; paṭipanne āpatti pācittiyassa. (6) </div></div><div class="q" id="p_5V_457"> <div class="p"><span class="pN">457</span>Mātugāmena saddhiṃ saṃvidhāya ekaddhānamaggaṃ paṭipajjanto dve āpattiyo āpajjati. Paṭipajjati, payoge dukkaṭaṃ; paṭipanne āpatti pācittiyassa. (7) </div></div><div class="q" id="p_5V_458"> <div class="p"><span class="pN">458</span>Pāpikāya diṭṭhiyā yāvatatiyaṃ samanubhāsanāya na paṭinissajjanto dve āpattiyo āpajjati. Ñattiyā dukkaṭaṃ; kammavācāpariyosāne āpatti pācittiyassa. (8) </div></div><div class="q" id="p_5V_459"> <div class="p"><span class="pN">459</span>Jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena saddhiṃ sambhuñjanto dve āpattiyo āpajjati. Sambhuñjati, payoge dukkaṭaṃ; sambhutte āpatti pācittiyassa. (9) </div></div><div class="q" id="p_5V_460"> <div class="p"><span class="pN">460</span>Jānaṃ tathānāsitaṃ samaṇuddesaṃ upalāpento dve āpattiyo āpajjati. Upalāpeti, payoge dukkaṭaṃ; upalāpite āpatti pācittiyassa. (10) </div></div><div class="CENTER" id="p_5V_461"><span class="pN">461</span>Sappāṇakavaggo sattamo.</div></div><div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/1">1 Bhikkhuvibhaṅga</a> » <a href="/tipitaka/5V/1/1.1">1.1 Paṭhamabhāga</a> » <a href="/tipitaka/5V/1/1.1/1.1.2">1.1.2 Katāpattivāra</a> » <a href="/tipitaka/5V/1/1.1/1.1.2/1.1.2.5">1.1.2.5 Pācittiyakaṇḍa</a>
</div>
<div class="i">1.1.2.5.7 Sappāṇakavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katāpattivāra</div>
<div class="h">Pācittiyakaṇḍa</div>
<div class="h">Sappāṇakavagga</div>
<div class="q" id="p_5V_451"> <div class="divNumber">171.</div> <div class="p">
<span class="pN">451</span>Sañcicca pāṇaṃ jīvitā voropento kati āpattiyo āpajjati? Sañcicca pāṇaṃ jīvitā voropento catasso āpattiyo āpajjati. Anodissa opātaṃ khaṇati—  “yo koci papatitvā marissatī”ti, āpatti dukkaṭassa; manusso tasmiṃ papatitvā marati, āpatti pārājikassa; yakkho vā peto vā tiracchānagatamanussaviggaho vā tasmiṃ papatitvā marati, āpatti thullaccayassa; tiracchānagato tasmiṃ papatitvā marati, āpatti pācittiyassa—  sañcicca pāṇaṃ jīvitā voropento imā catasso āpattiyo āpajjati. (1) </div>
</div>
<div class="q" id="p_5V_452"> <div class="p">
<span class="pN">452</span>Jānaṃ sappāṇakaṃ udakaṃ paribhuñjanto dve āpattiyo āpajjati. Paribhuñjati, payoge dukkaṭaṃ; paribhutte āpatti pācittiyassa. (2) </div>
</div>
<div class="q" id="p_5V_453"> <div class="p">
<span class="pN">453</span>Jānaṃ yathādhammaṃ nihatādhikaraṇaṃ punakammāya ukkoṭento dve āpattiyo āpajjati. Ukkoṭeti, payoge dukkaṭaṃ; ukkoṭite āpatti pācittiyassa. (3) </div>
</div>
<div class="q" id="p_5V_454"> <div class="p">
<span class="pN">454</span>Bhikkhussa jānaṃ duṭṭhullaṃ āpattiṃ paṭicchādento ekaṃ āpattiṃ āpajjati, pācittiyaṃ. (4) </div>
</div>
<div class="q" id="p_5V_455"> <div class="p">
<span class="pN">455</span>Jānaṃ ūnavīsativassaṃ puggalaṃ upasampādento dve āpattiyo āpajjati. Upasampādeti, payoge dukkaṭaṃ; upasampādite āpatti pācittiyassa. (5) </div>
</div>
<div class="q" id="p_5V_456"> <div class="p">
<span class="pN">456</span>Jānaṃ theyyasatthena saddhiṃ saṃvidhāya ekaddhānamaggaṃ paṭipajjanto dve āpattiyo āpajjati. Paṭipajjati, payoge dukkaṭaṃ; paṭipanne āpatti pācittiyassa. (6) </div>
</div>
<div class="q" id="p_5V_457"> <div class="p">
<span class="pN">457</span>Mātugāmena saddhiṃ saṃvidhāya ekaddhānamaggaṃ paṭipajjanto dve āpattiyo āpajjati. Paṭipajjati, payoge dukkaṭaṃ; paṭipanne āpatti pācittiyassa. (7) </div>
</div>
<div class="q" id="p_5V_458"> <div class="p">
<span class="pN">458</span>Pāpikāya diṭṭhiyā yāvatatiyaṃ samanubhāsanāya na paṭinissajjanto dve āpattiyo āpajjati. Ñattiyā dukkaṭaṃ; kammavācāpariyosāne āpatti pācittiyassa. (8) </div>
</div>
<div class="q" id="p_5V_459"> <div class="p">
<span class="pN">459</span>Jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena saddhiṃ sambhuñjanto dve āpattiyo āpajjati. Sambhuñjati, payoge dukkaṭaṃ; sambhutte āpatti pācittiyassa. (9) </div>
</div>
<div class="q" id="p_5V_460"> <div class="p">
<span class="pN">460</span>Jānaṃ tathānāsitaṃ samaṇuddesaṃ upalāpento dve āpattiyo āpajjati. Upalāpeti, payoge dukkaṭaṃ; upalāpite āpatti pācittiyassa. (10) </div>
</div>
<div class="CENTER" id="p_5V_461">
<span class="pN">461</span>Sappāṇakavaggo sattamo.</div>
</div>
