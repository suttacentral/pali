<div><div class="b"><a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/2">2 Bhikkhunivibhaṅga</a> » <a href="/tipitaka/5V/2/2.1">2.1 Paṭhamabhāga</a> » <a href="/tipitaka/5V/2/2.1/2.1.2">2.1.2 Katāpattivāra</a> » <a href="/tipitaka/5V/2/2.1/2.1.2/2.1.2.4">2.1.2.4 Pācittiyakaṇḍa</a></div><div class="i">2.1.2.4.1 Lasuṇavagga</div><div class="h">Bhikkhunivibhaṅga</div><div class="h">Paṭhamabhāga</div><div class="h">Katāpattivāra</div><div class="h">Pācittiyakaṇḍa</div><div class="h">Lasuṇavagga</div><div class="q" id="p_5V_877"> <div class="divNumber">231.</div> <div class="p"><span class="pN">877</span>Lasuṇaṃ khādantī dve āpattiyo āpajjati. Khādissāmīti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (1) </div></div><div class="q" id="p_5V_878"> <div class="p"><span class="pN">878</span>Sambādhe lomaṃ saṃharāpentī dve āpattiyo āpajjati. Saṃharāpeti, payoge dukkaṭaṃ; saṃharāpite āpatti pācittiyassa. (2) </div></div><div class="q" id="p_5V_879"> <div class="p"><span class="pN">879</span>Talaghātakaṃ karontī dve āpattiyo āpajjati. Karoti, payoge dukkaṭaṃ; kate āpatti pācittiyassa. (3) </div></div><div class="q" id="p_5V_880"> <div class="p"><span class="pN">880</span>Jatumaṭṭhakaṃ ādiyantī dve āpattiyo āpajjati. Ādiyati, payoge dukkaṭaṃ, ādinne āpatti pācittiyassa. (4) </div></div><div class="q" id="p_5V_881"> <div class="p"><span class="pN">881</span>Atirekadvaṅgulapabbaparamaṃ udakasuddhikaṃ ādiyantī dve āpattiyo āpajjati. Ādiyati, payoge dukkaṭaṃ; ādinne āpatti pācittiyassa. (5) </div></div><div class="q" id="p_5V_882"> <div class="p"><span class="pN">882</span>Bhikkhussa bhuñjantassa pānīyena vā vidhūpanena vā upatiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (6) </div></div><div class="q" id="p_5V_883"> <div class="p"><span class="pN">883</span>Āmakadhaññaṃ viññāpetvā bhuñjantī dve āpattiyo āpajjati. “Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (7) </div></div><div class="q" id="p_5V_884"> <div class="p"><span class="pN">884</span>Uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (8) </div></div><div class="q" id="p_5V_885"> <div class="p"><span class="pN">885</span>Uccāraṃ vā passāvaṃ vā saṅkāraṃ vā vighāsaṃ vā harite chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (9) </div></div><div class="q" id="p_5V_886"> <div class="p"><span class="pN">886</span>Naccaṃ vā gītaṃ vā vāditaṃ vā dassanāya gacchantī dve āpattiyo āpajjati. Gacchati, āpatti dukkaṭassa; yattha ṭhitā passati vā suṇāti vā, āpatti pācittiyassa. (10) </div></div><div class="CENTER" id="p_5V_887"><span class="pN">887</span>Lasuṇavaggo paṭhamo.</div></div><div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/2">2 Bhikkhunivibhaṅga</a> » <a href="/tipitaka/5V/2/2.1">2.1 Paṭhamabhāga</a> » <a href="/tipitaka/5V/2/2.1/2.1.2">2.1.2 Katāpattivāra</a> » <a href="/tipitaka/5V/2/2.1/2.1.2/2.1.2.4">2.1.2.4 Pācittiyakaṇḍa</a>
</div>
<div class="i">2.1.2.4.1 Lasuṇavagga</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katāpattivāra</div>
<div class="h">Pācittiyakaṇḍa</div>
<div class="h">Lasuṇavagga</div>
<div class="q" id="p_5V_877"> <div class="divNumber">231.</div> <div class="p">
<span class="pN">877</span>Lasuṇaṃ khādantī dve āpattiyo āpajjati. Khādissāmīti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (1) </div>
</div>
<div class="q" id="p_5V_878"> <div class="p">
<span class="pN">878</span>Sambādhe lomaṃ saṃharāpentī dve āpattiyo āpajjati. Saṃharāpeti, payoge dukkaṭaṃ; saṃharāpite āpatti pācittiyassa. (2) </div>
</div>
<div class="q" id="p_5V_879"> <div class="p">
<span class="pN">879</span>Talaghātakaṃ karontī dve āpattiyo āpajjati. Karoti, payoge dukkaṭaṃ; kate āpatti pācittiyassa. (3) </div>
</div>
<div class="q" id="p_5V_880"> <div class="p">
<span class="pN">880</span>Jatumaṭṭhakaṃ ādiyantī dve āpattiyo āpajjati. Ādiyati, payoge dukkaṭaṃ, ādinne āpatti pācittiyassa. (4) </div>
</div>
<div class="q" id="p_5V_881"> <div class="p">
<span class="pN">881</span>Atirekadvaṅgulapabbaparamaṃ udakasuddhikaṃ ādiyantī dve āpattiyo āpajjati. Ādiyati, payoge dukkaṭaṃ; ādinne āpatti pācittiyassa. (5) </div>
</div>
<div class="q" id="p_5V_882"> <div class="p">
<span class="pN">882</span>Bhikkhussa bhuñjantassa pānīyena vā vidhūpanena vā upatiṭṭhantī dve āpattiyo āpajjati. Hatthapāse tiṭṭhati, āpatti pācittiyassa; hatthapāsaṃ vijahitvā tiṭṭhati, āpatti dukkaṭassa. (6) </div>
</div>
<div class="q" id="p_5V_883"> <div class="p">
<span class="pN">883</span>Āmakadhaññaṃ viññāpetvā bhuñjantī dve āpattiyo āpajjati. “Bhuñjissāmī”ti paṭiggaṇhāti, āpatti dukkaṭassa; ajjhohāre ajjhohāre āpatti pācittiyassa. (7) </div>
</div>
<div class="q" id="p_5V_884"> <div class="p">
<span class="pN">884</span>Uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (8) </div>
</div>
<div class="q" id="p_5V_885"> <div class="p">
<span class="pN">885</span>Uccāraṃ vā passāvaṃ vā saṅkāraṃ vā vighāsaṃ vā harite chaḍḍentī dve āpattiyo āpajjati. Chaḍḍeti, payoge dukkaṭaṃ; chaḍḍite āpatti pācittiyassa. (9) </div>
</div>
<div class="q" id="p_5V_886"> <div class="p">
<span class="pN">886</span>Naccaṃ vā gītaṃ vā vāditaṃ vā dassanāya gacchantī dve āpattiyo āpajjati. Gacchati, āpatti dukkaṭassa; yattha ṭhitā passati vā suṇāti vā, āpatti pācittiyassa. (10) </div>
</div>
<div class="CENTER" id="p_5V_887">
<span class="pN">887</span>Lasuṇavaggo paṭhamo.</div>
</div>
