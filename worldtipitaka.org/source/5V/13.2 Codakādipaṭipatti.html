<div><div class="b"><a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/13">13 Codanākaṇḍa</a></div><div class="i">13.2 Codakādipaṭipatti</div><div class="h">Codanākaṇḍa</div><div class="h">Codakādipaṭipatti</div><div class="q" id="p_5V_1798"> <div class="divNumber">363.</div> <div class="p"><span class="pN">1798</span>Codakena kathaṃ paṭipajjitabbaṃ? Cuditakena kathaṃ paṭipajjitabbaṃ? Saṃghena kathaṃ paṭipajjitabbaṃ? Anuvijjakena kathaṃ paṭipajjitabbaṃ? Codakena kathaṃ paṭipajjitabbanti? Codakena pañcasu dhammesu patiṭṭhāya paro codetabbo. Kālena vakkhāmi no akālena, bhūtena vakkhāmi no abhūtena, saṇhena vakkhāmi no pharusena, atthasaṃhitena vakkhāmi no anatthasaṃhitena, mettācitto vakkhāmi no dosantaroti—  codakena evaṃ paṭipajjitabbaṃ. Cuditakena kathaṃ paṭipajjitabbanti? Cuditakena dvīsu dhammesu paṭipajjitabbaṃ. Sacce ca akuppe ca—  cuditakena evaṃ paṭipajjitabbaṃ. Saṃghena kathaṃ paṭipajjitabbanti? Saṃghena otiṇṇānotiṇṇaṃ jānitabbaṃ. Saṃghena evaṃ paṭipajjitabbaṃ. Anuvijjakena kathaṃ paṭipajjitabbanti? Anuvijjakena yena dhammena yena vinayena yena satthusāsanena taṃ adhikaraṇaṃ vūpasammati tathā taṃ adhikaraṇaṃ vūpasametabbaṃ. Anuvijjakena evaṃ paṭipajjitabbaṃ. </div></div><div class="q" id="p_5V_1799"> <div class="divNumber">364.</div> <div class="p"> <table class="singleColumn"> <tr> <td> <div class="pN">1799</div> <div class="G">Uposatho kimatthāya,</div> </td> </tr> <tr> <td> <div class="G">Pavāraṇā kissa kāraṇā;</div> </td> </tr> <tr> <td> <div class="G">Parivāso kimatthāya,</div> </td> </tr> <tr> <td> <div class="G">Mūlāyapaṭikassanā kissa kāraṇā;</div> </td> </tr> <tr> <td> <div class="G">Mānattaṃ kimatthāya,</div> </td> </tr> <tr> <td> <div class="G">Abbhānaṃ kissa kāraṇā.</div> </td> </tr> </table> </div></div><div class="q" id="p_5V_1800"> <div class="p"> <table class="singleColumn"> <tr> <td> <div class="pN">1800</div> <div class="G">Uposatho sāmaggatthāya,</div> </td> </tr> <tr> <td> <div class="G">Visuddhatthāya pavāraṇā;</div> </td> </tr> <tr> <td> <div class="G">Parivāso mānattatthāya,</div> </td> </tr> <tr> <td> <div class="G">Mūlāyapaṭikassanā niggahatthāya;</div> </td> </tr> <tr> <td> <div class="G">Mānattaṃ abbhānatthāya,</div> </td> </tr> <tr> <td> <div class="G">Visuddhatthāya abbhānaṃ.</div> </td> </tr> </table> </div></div><div class="q" id="p_5V_1801"> <div class="p"> <table class="singleColumn"> <tr> <td> <div class="pN">1801</div> <div class="G">Chandā dosā bhayā mohā,</div> </td> </tr> <tr> <td> <div class="G">there ca paribhāsati;</div> </td> </tr> <tr> <td> <div class="G">Kāyassa bhedā duppañño,</div> </td> </tr> <tr> <td> <div class="G">khato upahatindriyo;</div> </td> </tr> <tr> <td> <div class="G">Nirayaṃ gacchati dummedho,</div> </td> </tr> <tr> <td> <div class="G">na ca sikkhāya gāravo.</div> </td> </tr> </table> </div></div><div class="q" id="p_5V_1802"> <div class="p"> <table class="singleColumn"> <tr> <td> <div class="pN">1802</div> <div class="G">Na ca āmisaṃ nissāya,</div> </td> </tr> <tr> <td> <div class="G">na ca nissāya puggalaṃ;</div> </td> </tr> <tr> <td> <div class="G">Ubho ete vivajjetvā,</div> </td> </tr> <tr> <td> <div class="G">yathādhammo tathā kare.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/13">13 Codanākaṇḍa</a>
</div>
<div class="i">13.2 Codakādipaṭipatti</div>
<div class="h">Codanākaṇḍa</div>
<div class="h">Codakādipaṭipatti</div>
<div class="q" id="p_5V_1798"> <div class="divNumber">363.</div> <div class="p">
<span class="pN">1798</span>Codakena kathaṃ paṭipajjitabbaṃ? Cuditakena kathaṃ paṭipajjitabbaṃ? Saṃghena kathaṃ paṭipajjitabbaṃ? Anuvijjakena kathaṃ paṭipajjitabbaṃ? Codakena kathaṃ paṭipajjitabbanti? Codakena pañcasu dhammesu patiṭṭhāya paro codetabbo. Kālena vakkhāmi no akālena, bhūtena vakkhāmi no abhūtena, saṇhena vakkhāmi no pharusena, atthasaṃhitena vakkhāmi no anatthasaṃhitena, mettācitto vakkhāmi no dosantaroti—  codakena evaṃ paṭipajjitabbaṃ. Cuditakena kathaṃ paṭipajjitabbanti? Cuditakena dvīsu dhammesu paṭipajjitabbaṃ. Sacce ca akuppe ca—  cuditakena evaṃ paṭipajjitabbaṃ. Saṃghena kathaṃ paṭipajjitabbanti? Saṃghena otiṇṇānotiṇṇaṃ jānitabbaṃ. Saṃghena evaṃ paṭipajjitabbaṃ. Anuvijjakena kathaṃ paṭipajjitabbanti? Anuvijjakena yena dhammena yena vinayena yena satthusāsanena taṃ adhikaraṇaṃ vūpasammati tathā taṃ adhikaraṇaṃ vūpasametabbaṃ. Anuvijjakena evaṃ paṭipajjitabbaṃ. </div>
</div>
<div class="q" id="p_5V_1799"> <div class="divNumber">364.</div> <div class="p"> <table class="singleColumn"> <tr> <td> <div class="pN">1799</div> <div class="G">Uposatho kimatthāya,</div> </td> </tr> <tr> <td> <div class="G">Pavāraṇā kissa kāraṇā;</div> </td> </tr> <tr> <td> <div class="G">Parivāso kimatthāya,</div> </td> </tr> <tr> <td> <div class="G">Mūlāyapaṭikassanā kissa kāraṇā;</div> </td> </tr> <tr> <td> <div class="G">Mānattaṃ kimatthāya,</div> </td> </tr> <tr> <td> <div class="G">Abbhānaṃ kissa kāraṇā.</div> </td> </tr> </table> </div>
</div>
<div class="q" id="p_5V_1800"> <div class="p"> <table class="singleColumn"> <tr> <td> <div class="pN">1800</div> <div class="G">Uposatho sāmaggatthāya,</div> </td> </tr> <tr> <td> <div class="G">Visuddhatthāya pavāraṇā;</div> </td> </tr> <tr> <td> <div class="G">Parivāso mānattatthāya,</div> </td> </tr> <tr> <td> <div class="G">Mūlāyapaṭikassanā niggahatthāya;</div> </td> </tr> <tr> <td> <div class="G">Mānattaṃ abbhānatthāya,</div> </td> </tr> <tr> <td> <div class="G">Visuddhatthāya abbhānaṃ.</div> </td> </tr> </table> </div>
</div>
<div class="q" id="p_5V_1801"> <div class="p"> <table class="singleColumn"> <tr> <td> <div class="pN">1801</div> <div class="G">Chandā dosā bhayā mohā,</div> </td> </tr> <tr> <td> <div class="G">there ca paribhāsati;</div> </td> </tr> <tr> <td> <div class="G">Kāyassa bhedā duppañño,</div> </td> </tr> <tr> <td> <div class="G">khato upahatindriyo;</div> </td> </tr> <tr> <td> <div class="G">Nirayaṃ gacchati dummedho,</div> </td> </tr> <tr> <td> <div class="G">na ca sikkhāya gāravo.</div> </td> </tr> </table> </div>
</div>
<div class="q" id="p_5V_1802"> <div class="p"> <table class="singleColumn"> <tr> <td> <div class="pN">1802</div> <div class="G">Na ca āmisaṃ nissāya,</div> </td> </tr> <tr> <td> <div class="G">na ca nissāya puggalaṃ;</div> </td> </tr> <tr> <td> <div class="G">Ubho ete vivajjetvā,</div> </td> </tr> <tr> <td> <div class="G">yathādhammo tathā kare.</div> </td> </tr> </table> </div>
</div>
</div>
