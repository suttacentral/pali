<div><div class="b"><a href="/">Home</a> » <a href="/tipitaka/16A6">16A6 Chakkanipātapāḷi</a> » <a href="/tipitaka/16A6/1">1 Paṭhamapaṇṇāsaka</a> » <a href="/tipitaka/16A6/1/1.5">1.5 Dhammikavagga</a></div><div class="i">1.5.3 Iṇasutta</div><div class="h">Paṭhamapaṇṇāsaka</div><div class="h">Dhammikavagga</div><div class="h">Iṇasutta</div><div class="q" id="p_16A6_322"> <div class="divNumber">45.</div> <div class="p"><span class="pN">322</span>“Dāliddiyaṃ, bhikkhave, dukkhaṃ lokasmiṃ kāmabhogino”ti? “Evaṃ, bhante”. (1) </div></div><div class="q" id="p_16A6_323"> <div class="p"><span class="pN">323</span>“Yampi, bhikkhave, daliddo assako anāḷhiko iṇaṃ ādiyati, iṇādānampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. (2) </div></div><div class="q" id="p_16A6_324"> <div class="p"><span class="pN">324</span>“Yampi, bhikkhave, daliddo assako anāḷhiko iṇaṃ ādiyitvā vaḍḍhiṃ paṭissuṇāti, vaḍḍhipi, bhikkhave, dukkhā lokasmiṃ kāmabhogino”ti? “Evaṃ, bhante”. (3) </div></div><div class="q" id="p_16A6_325"> <div class="p"><span class="pN">325</span>“Yampi, bhikkhave, daliddo assako anāḷhiko vaḍḍhiṃ paṭissuṇitvā kālābhataṃ vaḍḍhiṃ na deti, codentipi naṃ; codanāpi, bhikkhave, dukkhā lokasmiṃ kāmabhogino”ti? “Evaṃ, bhante”. (4) </div></div><div class="q" id="p_16A6_326"> <div class="p"><span class="pN">326</span>“Yampi, bhikkhave, daliddo assako anāḷhiko codiyamāno na deti, anucarantipi naṃ; anucariyāpi, bhikkhave, dukkhā lokasmiṃ kāmabhogino”ti? “Evaṃ, bhante”. (5) </div></div><div class="q" id="p_16A6_327"> <div class="p"><span class="pN">327</span>“Yampi, bhikkhave, daliddo assako anāḷhiko anucariyamāno na deti, bandhantipi naṃ; bandhanampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. (6) </div></div><div class="q" id="p_16A6_328"> <div class="p"><span class="pN">328</span>“Iti kho, bhikkhave, dāliddiyampi dukkhaṃ lokasmiṃ kāmabhogino, iṇādānampi dukkhaṃ lokasmiṃ kāmabhogino, vaḍḍhipi dukkhā lokasmiṃ kāmabhogino, codanāpi dukkhā lokasmiṃ kāmabhogino, anucariyāpi dukkhā lokasmiṃ kāmabhogino, bandhanampi dukkhaṃ lokasmiṃ kāmabhogino; evamevaṃ kho, bhikkhave, yassa kassaci saddhā natthi kusalesu dhammesu, hirī natthi kusalesu dhammesu, ottappaṃ natthi kusalesu dhammesu, vīriyaṃ natthi kusalesu dhammesu, paññā natthi kusalesu dhammesu—  ayaṃ vuccati, bhikkhave, ariyassa vinaye daliddo assako anāḷhiko. </div></div><div class="q" id="p_16A6_329"> <div class="p"><span class="pN">329</span>Sa kho so, bhikkhave, daliddo assako anāḷhiko saddhāya asati kusalesu dhammesu, hiriyā asati kusalesu dhammesu, ottappe asati kusalesu dhammesu, vīriye asati kusalesu dhammesu, paññāya asati kusalesu dhammesu, kāyena duccaritaṃ carati, vācāya duccaritaṃ carati, manasā duccaritaṃ carati. Idamassa iṇādānasmiṃ vadāmi. </div></div><div class="q" id="p_16A6_330"> <div class="p"><span class="pN">330</span>So tassa kāyaduccaritassa paṭicchādanahetu pāpikaṃ icchaṃ paṇidahati. ‘Mā maṃ jaññū’ti icchati, ‘mā maṃ jaññū’ti saṅkappati, ‘mā maṃ jaññū’ti vācaṃ bhāsati, ‘mā maṃ jaññū’ti kāyena parakkamati. So tassa vacīduccaritassa paṭicchādanahetu…pe…  so tassa manoduccaritassa paṭicchādanahetu…pe…  ‘mā maṃ jaññū’ti kāyena parakkamati. Idamassa vaḍḍhiyā vadāmi. </div></div><div class="q" id="p_16A6_331"> <div class="p"><span class="pN">331</span>Tamenaṃ pesalā sabrahmacārī evamāhaṃsu—  ‘ayañca so āyasmā evaṃkārī evaṃsamācāro’ti. Idamassa codanāya vadāmi. </div></div><div class="q" id="p_16A6_332"> <div class="p"><span class="pN">332</span>Tamenaṃ araññagataṃ vā rukkhamūlagataṃ vā suññāgāragataṃ vā vippaṭisārasahagatā pāpakā akusalavitakkā samudācaranti. Idamassa anucariyāya vadāmi. </div></div><div class="q" id="p_16A6_333"> <div class="p"><span class="pN">333</span>Sa kho so, bhikkhave, daliddo assako anāḷhiko kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā nirayabandhane vā bajjhati tiracchānayonibandhane vā. Nāhaṃ, bhikkhave, aññaṃ ekabandhanampi samanupassāmi evaṃdāruṇaṃ evaṃkaṭukaṃ evaṃantarāyakaraṃ anuttarassa yogakkhemassa adhigamāya, yathayidaṃ, bhikkhave, nirayabandhanaṃ vā tiracchānayonibandhanaṃ vāti. </div></div><div class="q" id="p_16A6_334"> <div class="p"> <table class="singleColumn"> <tr> <td> <div class="pN">334</div> <div class="G">Dāliddiyaṃ dukkhaṃ loke,</div> </td> </tr> <tr> <td> <div class="G">iṇādānañca vuccati;</div> </td> </tr> <tr> <td> <div class="G">Daliddo iṇamādāya,</div> </td> </tr> <tr> <td> <div class="G">bhuñjamāno vihaññati.</div> </td> </tr> </table> </div></div><div class="q" id="p_16A6_335"> <div class="p"> <table class="singleColumn"> <tr> <td> <div class="pN">335</div> <div class="G">Tato anucaranti naṃ,</div> </td> </tr> <tr> <td> <div class="G">bandhanampi nigacchati;</div> </td> </tr> <tr> <td> <div class="G">Etañhi bandhanaṃ dukkhaṃ,</div> </td> </tr> <tr> <td> <div class="G">kāmalābhābhijappinaṃ.</div> </td> </tr> </table> </div></div><div class="q" id="p_16A6_336"> <div class="p"> <table class="singleColumn"> <tr> <td> <div class="pN">336</div> <div class="G">Tatheva ariyavinaye,</div> </td> </tr> <tr> <td> <div class="G">saddhā yassa na vijjati;</div> </td> </tr> <tr> <td> <div class="G">Ahirīko anottappī,</div> </td> </tr> <tr> <td> <div class="G">pāpakammavinibbayo.</div> </td> </tr> </table> </div></div><div class="q" id="p_16A6_337"> <div class="p"> <table class="singleColumn"> <tr> <td> <div class="pN">337</div> <div class="G">Kāyaduccaritaṃ katvā,</div> </td> </tr> <tr> <td> <div class="G">vacīduccaritāni ca;</div> </td> </tr> <tr> <td> <div class="G">Manoduccaritaṃ katvā,</div> </td> </tr> <tr> <td> <div class="G">‘mā maṃ jaññū’ti icchati.</div> </td> </tr> </table> </div></div><div class="q" id="p_16A6_338"> <div class="p"> <table class="singleColumn"> <tr> <td> <div class="pN">338</div> <div class="G">So saṃsappati kāyena,</div> </td> </tr> <tr> <td> <div class="G">vācāya uda cetasā;</div> </td> </tr> <tr> <td> <div class="G">Pāpakammaṃ pavaḍḍhento,</div> </td> </tr> <tr> <td> <div class="G">tattha tattha punappunaṃ.</div> </td> </tr> </table> </div></div><div class="q" id="p_16A6_339"> <div class="p"> <table class="singleColumn"> <tr> <td> <div class="pN">339</div> <div class="G">So pāpakammo dummedho,</div> </td> </tr> <tr> <td> <div class="G">jānaṃ dukkaṭamattano;</div> </td> </tr> <tr> <td> <div class="G">Daliddo iṇamādāya,</div> </td> </tr> <tr> <td> <div class="G">bhuñjamāno vihaññati.</div> </td> </tr> </table> </div></div><div class="q" id="p_16A6_340"> <div class="p"> <table class="singleColumn"> <tr> <td> <div class="pN">340</div> <div class="G">Tato anucaranti naṃ,</div> </td> </tr> <tr> <td> <div class="G">saṅkappā mānasā dukhā;</div> </td> </tr> <tr> <td> <div class="G">Gāme vā yadi vāraññe,</div> </td> </tr> <tr> <td> <div class="G">yassa vippaṭisārajā.</div> </td> </tr> </table> </div></div><div class="q" id="p_16A6_341"> <div class="p"> <table class="singleColumn"> <tr> <td> <div class="pN">341</div> <div class="G">So pāpakammo dummedho,</div> </td> </tr> <tr> <td> <div class="G">jānaṃ dukkaṭamattano;</div> </td> </tr> <tr> <td> <div class="G">Yonimaññataraṃ gantvā,</div> </td> </tr> <tr> <td> <div class="G">niraye vāpi bajjhati.</div> </td> </tr> </table> </div></div><div class="q" id="p_16A6_342"> <div class="p"> <table class="singleColumn"> <tr> <td> <div class="pN">342</div> <div class="G">Etañhi bandhanaṃ dukkhaṃ,</div> </td> </tr> <tr> <td> <div class="G">yamhā dhīro pamuccati;</div> </td> </tr> <tr> <td> <div class="G">Dhammaladdhehi bhogehi,</div> </td> </tr> <tr> <td> <div class="G">dadaṃ cittaṃ pasādayaṃ.</div> </td> </tr> </table> </div></div><div class="q" id="p_16A6_343"> <div class="p"> <table class="singleColumn"> <tr> <td> <div class="pN">343</div> <div class="G">Ubhayattha kaṭaggāho,</div> </td> </tr> <tr> <td> <div class="G">saddhassa gharamesino;</div> </td> </tr> <tr> <td> <div class="G">Diṭṭhadhammahitatthāya,</div> </td> </tr> <tr> <td> <div class="G">samparāyasukhāya ca;</div> </td> </tr> <tr> <td> <div class="G">Evametaṃ gahaṭṭhānaṃ,</div> </td> </tr> <tr> <td> <div class="G">cāgo puññaṃ pavaḍḍhati.</div> </td> </tr> </table> </div></div><div class="q" id="p_16A6_344"> <div class="p"> <table class="singleColumn"> <tr> <td> <div class="pN">344</div> <div class="G">Tatheva ariyavinaye,</div> </td> </tr> <tr> <td> <div class="G">saddhā yassa patiṭṭhitā;</div> </td> </tr> <tr> <td> <div class="G">Hirīmano ca ottappī,</div> </td> </tr> <tr> <td> <div class="G">paññavā sīlasaṃvuto.</div> </td> </tr> </table> </div></div><div class="q" id="p_16A6_345"> <div class="p"> <table class="singleColumn"> <tr> <td> <div class="pN">345</div> <div class="G">Eso kho ariyavinaye,</div> </td> </tr> <tr> <td> <div class="G">‘sukhajīvī’ti vuccati;</div> </td> </tr> <tr> <td> <div class="G">Nirāmisaṃ sukhaṃ laddhā,</div> </td> </tr> <tr> <td> <div class="G">upekkhaṃ adhitiṭṭhati.</div> </td> </tr> </table> </div></div><div class="q" id="p_16A6_346"> <div class="p"> <table class="singleColumn"> <tr> <td> <div class="pN">346</div> <div class="G">Pañca nīvaraṇe hitvā,</div> </td> </tr> <tr> <td> <div class="G">niccaṃ āraddhavīriyo;</div> </td> </tr> <tr> <td> <div class="G">Jhānāni upasampajja,</div> </td> </tr> <tr> <td> <div class="G">ekodi nipako sato.</div> </td> </tr> </table> </div></div><div class="q" id="p_16A6_347"> <div class="p"> <table class="singleColumn"> <tr> <td> <div class="pN">347</div> <div class="G">Evaṃ ñatvā yathābhūtaṃ,</div> </td> </tr> <tr> <td> <div class="G">sabbasaṃyojanakkhaye;</div> </td> </tr> <tr> <td> <div class="G">Sabbaso anupādāya,</div> </td> </tr> <tr> <td> <div class="G">sammā cittaṃ vimuccati.</div> </td> </tr> </table> </div></div><div class="q" id="p_16A6_348"> <div class="p"> <table class="singleColumn"> <tr> <td> <div class="pN">348</div> <div class="G">Tassa sammā vimuttassa,</div> </td> </tr> <tr> <td> <div class="G">ñāṇañce hoti tādino;</div> </td> </tr> <tr> <td> <div class="G">‘Akuppā me vimuttī’ti,</div> </td> </tr> <tr> <td> <div class="G">bhavasaṃyojanakkhaye.</div> </td> </tr> </table> </div></div><div class="q" id="p_16A6_349"> <div class="p"> <table class="singleColumn"> <tr> <td> <div class="pN">349</div> <div class="G">Etaṃ kho paramaṃ ñāṇaṃ,</div> </td> </tr> <tr> <td> <div class="G">etaṃ sukhamanuttaraṃ;</div> </td> </tr> <tr> <td> <div class="G">Asokaṃ virajaṃ khemaṃ,</div> </td> </tr> <tr> <td> <div class="G">etaṃ ānaṇyamuttaman”ti.</div> </td> </tr> </table> </div></div><div class="CENTER" id="p_16A6_350"><span class="pN">350</span>Tatiyaṃ.</div></div><div>
<div class="b">
<a href="/">Home</a> » <a href="/tipitaka/16A6">16A6 Chakkanipātapāḷi</a> » <a href="/tipitaka/16A6/1">1 Paṭhamapaṇṇāsaka</a> » <a href="/tipitaka/16A6/1/1.5">1.5 Dhammikavagga</a>
</div>
<div class="i">1.5.3 Iṇasutta</div>
<div class="h">Paṭhamapaṇṇāsaka</div>
<div class="h">Dhammikavagga</div>
<div class="h">Iṇasutta</div>
<div class="q" id="p_16A6_322"> <div class="divNumber">45.</div> <div class="p">
<span class="pN">322</span>“Dāliddiyaṃ, bhikkhave, dukkhaṃ lokasmiṃ kāmabhogino”ti? “Evaṃ, bhante”. (1) </div>
</div>
<div class="q" id="p_16A6_323"> <div class="p">
<span class="pN">323</span>“Yampi, bhikkhave, daliddo assako anāḷhiko iṇaṃ ādiyati, iṇādānampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. (2) </div>
</div>
<div class="q" id="p_16A6_324"> <div class="p">
<span class="pN">324</span>“Yampi, bhikkhave, daliddo assako anāḷhiko iṇaṃ ādiyitvā vaḍḍhiṃ paṭissuṇāti, vaḍḍhipi, bhikkhave, dukkhā lokasmiṃ kāmabhogino”ti? “Evaṃ, bhante”. (3) </div>
</div>
<div class="q" id="p_16A6_325"> <div class="p">
<span class="pN">325</span>“Yampi, bhikkhave, daliddo assako anāḷhiko vaḍḍhiṃ paṭissuṇitvā kālābhataṃ vaḍḍhiṃ na deti, codentipi naṃ; codanāpi, bhikkhave, dukkhā lokasmiṃ kāmabhogino”ti? “Evaṃ, bhante”. (4) </div>
</div>
<div class="q" id="p_16A6_326"> <div class="p">
<span class="pN">326</span>“Yampi, bhikkhave, daliddo assako anāḷhiko codiyamāno na deti, anucarantipi naṃ; anucariyāpi, bhikkhave, dukkhā lokasmiṃ kāmabhogino”ti? “Evaṃ, bhante”. (5) </div>
</div>
<div class="q" id="p_16A6_327"> <div class="p">
<span class="pN">327</span>“Yampi, bhikkhave, daliddo assako anāḷhiko anucariyamāno na deti, bandhantipi naṃ; bandhanampi, bhikkhave, dukkhaṃ lokasmiṃ kāmabhogino”ti? “Evaṃ, bhante”. (6) </div>
</div>
<div class="q" id="p_16A6_328"> <div class="p">
<span class="pN">328</span>“Iti kho, bhikkhave, dāliddiyampi dukkhaṃ lokasmiṃ kāmabhogino, iṇādānampi dukkhaṃ lokasmiṃ kāmabhogino, vaḍḍhipi dukkhā lokasmiṃ kāmabhogino, codanāpi dukkhā lokasmiṃ kāmabhogino, anucariyāpi dukkhā lokasmiṃ kāmabhogino, bandhanampi dukkhaṃ lokasmiṃ kāmabhogino; evamevaṃ kho, bhikkhave, yassa kassaci saddhā natthi kusalesu dhammesu, hirī natthi kusalesu dhammesu, ottappaṃ natthi kusalesu dhammesu, vīriyaṃ natthi kusalesu dhammesu, paññā natthi kusalesu dhammesu—  ayaṃ vuccati, bhikkhave, ariyassa vinaye daliddo assako anāḷhiko. </div>
</div>
<div class="q" id="p_16A6_329"> <div class="p">
<span class="pN">329</span>Sa kho so, bhikkhave, daliddo assako anāḷhiko saddhāya asati kusalesu dhammesu, hiriyā asati kusalesu dhammesu, ottappe asati kusalesu dhammesu, vīriye asati kusalesu dhammesu, paññāya asati kusalesu dhammesu, kāyena duccaritaṃ carati, vācāya duccaritaṃ carati, manasā duccaritaṃ carati. Idamassa iṇādānasmiṃ vadāmi. </div>
</div>
<div class="q" id="p_16A6_330"> <div class="p">
<span class="pN">330</span>So tassa kāyaduccaritassa paṭicchādanahetu pāpikaṃ icchaṃ paṇidahati. ‘Mā maṃ jaññū’ti icchati, ‘mā maṃ jaññū’ti saṅkappati, ‘mā maṃ jaññū’ti vācaṃ bhāsati, ‘mā maṃ jaññū’ti kāyena parakkamati. So tassa vacīduccaritassa paṭicchādanahetu…pe…  so tassa manoduccaritassa paṭicchādanahetu…pe…  ‘mā maṃ jaññū’ti kāyena parakkamati. Idamassa vaḍḍhiyā vadāmi. </div>
</div>
<div class="q" id="p_16A6_331"> <div class="p">
<span class="pN">331</span>Tamenaṃ pesalā sabrahmacārī evamāhaṃsu—  ‘ayañca so āyasmā evaṃkārī evaṃsamācāro’ti. Idamassa codanāya vadāmi. </div>
</div>
<div class="q" id="p_16A6_332"> <div class="p">
<span class="pN">332</span>Tamenaṃ araññagataṃ vā rukkhamūlagataṃ vā suññāgāragataṃ vā vippaṭisārasahagatā pāpakā akusalavitakkā samudācaranti. Idamassa anucariyāya vadāmi. </div>
</div>
<div class="q" id="p_16A6_333"> <div class="p">
<span class="pN">333</span>Sa kho so, bhikkhave, daliddo assako anāḷhiko kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā nirayabandhane vā bajjhati tiracchānayonibandhane vā. Nāhaṃ, bhikkhave, aññaṃ ekabandhanampi samanupassāmi evaṃdāruṇaṃ evaṃkaṭukaṃ evaṃantarāyakaraṃ anuttarassa yogakkhemassa adhigamāya, yathayidaṃ, bhikkhave, nirayabandhanaṃ vā tiracchānayonibandhanaṃ vāti. </div>
</div>
<div class="q" id="p_16A6_334"> <div class="p"> <table class="singleColumn"> <tr> <td> <div class="pN">334</div> <div class="G">Dāliddiyaṃ dukkhaṃ loke,</div> </td> </tr> <tr> <td> <div class="G">iṇādānañca vuccati;</div> </td> </tr> <tr> <td> <div class="G">Daliddo iṇamādāya,</div> </td> </tr> <tr> <td> <div class="G">bhuñjamāno vihaññati.</div> </td> </tr> </table> </div>
</div>
<div class="q" id="p_16A6_335"> <div class="p"> <table class="singleColumn"> <tr> <td> <div class="pN">335</div> <div class="G">Tato anucaranti naṃ,</div> </td> </tr> <tr> <td> <div class="G">bandhanampi nigacchati;</div> </td> </tr> <tr> <td> <div class="G">Etañhi bandhanaṃ dukkhaṃ,</div> </td> </tr> <tr> <td> <div class="G">kāmalābhābhijappinaṃ.</div> </td> </tr> </table> </div>
</div>
<div class="q" id="p_16A6_336"> <div class="p"> <table class="singleColumn"> <tr> <td> <div class="pN">336</div> <div class="G">Tatheva ariyavinaye,</div> </td> </tr> <tr> <td> <div class="G">saddhā yassa na vijjati;</div> </td> </tr> <tr> <td> <div class="G">Ahirīko anottappī,</div> </td> </tr> <tr> <td> <div class="G">pāpakammavinibbayo.</div> </td> </tr> </table> </div>
</div>
<div class="q" id="p_16A6_337"> <div class="p"> <table class="singleColumn"> <tr> <td> <div class="pN">337</div> <div class="G">Kāyaduccaritaṃ katvā,</div> </td> </tr> <tr> <td> <div class="G">vacīduccaritāni ca;</div> </td> </tr> <tr> <td> <div class="G">Manoduccaritaṃ katvā,</div> </td> </tr> <tr> <td> <div class="G">‘mā maṃ jaññū’ti icchati.</div> </td> </tr> </table> </div>
</div>
<div class="q" id="p_16A6_338"> <div class="p"> <table class="singleColumn"> <tr> <td> <div class="pN">338</div> <div class="G">So saṃsappati kāyena,</div> </td> </tr> <tr> <td> <div class="G">vācāya uda cetasā;</div> </td> </tr> <tr> <td> <div class="G">Pāpakammaṃ pavaḍḍhento,</div> </td> </tr> <tr> <td> <div class="G">tattha tattha punappunaṃ.</div> </td> </tr> </table> </div>
</div>
<div class="q" id="p_16A6_339"> <div class="p"> <table class="singleColumn"> <tr> <td> <div class="pN">339</div> <div class="G">So pāpakammo dummedho,</div> </td> </tr> <tr> <td> <div class="G">jānaṃ dukkaṭamattano;</div> </td> </tr> <tr> <td> <div class="G">Daliddo iṇamādāya,</div> </td> </tr> <tr> <td> <div class="G">bhuñjamāno vihaññati.</div> </td> </tr> </table> </div>
</div>
<div class="q" id="p_16A6_340"> <div class="p"> <table class="singleColumn"> <tr> <td> <div class="pN">340</div> <div class="G">Tato anucaranti naṃ,</div> </td> </tr> <tr> <td> <div class="G">saṅkappā mānasā dukhā;</div> </td> </tr> <tr> <td> <div class="G">Gāme vā yadi vāraññe,</div> </td> </tr> <tr> <td> <div class="G">yassa vippaṭisārajā.</div> </td> </tr> </table> </div>
</div>
<div class="q" id="p_16A6_341"> <div class="p"> <table class="singleColumn"> <tr> <td> <div class="pN">341</div> <div class="G">So pāpakammo dummedho,</div> </td> </tr> <tr> <td> <div class="G">jānaṃ dukkaṭamattano;</div> </td> </tr> <tr> <td> <div class="G">Yonimaññataraṃ gantvā,</div> </td> </tr> <tr> <td> <div class="G">niraye vāpi bajjhati.</div> </td> </tr> </table> </div>
</div>
<div class="q" id="p_16A6_342"> <div class="p"> <table class="singleColumn"> <tr> <td> <div class="pN">342</div> <div class="G">Etañhi bandhanaṃ dukkhaṃ,</div> </td> </tr> <tr> <td> <div class="G">yamhā dhīro pamuccati;</div> </td> </tr> <tr> <td> <div class="G">Dhammaladdhehi bhogehi,</div> </td> </tr> <tr> <td> <div class="G">dadaṃ cittaṃ pasādayaṃ.</div> </td> </tr> </table> </div>
</div>
<div class="q" id="p_16A6_343"> <div class="p"> <table class="singleColumn"> <tr> <td> <div class="pN">343</div> <div class="G">Ubhayattha kaṭaggāho,</div> </td> </tr> <tr> <td> <div class="G">saddhassa gharamesino;</div> </td> </tr> <tr> <td> <div class="G">Diṭṭhadhammahitatthāya,</div> </td> </tr> <tr> <td> <div class="G">samparāyasukhāya ca;</div> </td> </tr> <tr> <td> <div class="G">Evametaṃ gahaṭṭhānaṃ,</div> </td> </tr> <tr> <td> <div class="G">cāgo puññaṃ pavaḍḍhati.</div> </td> </tr> </table> </div>
</div>
<div class="q" id="p_16A6_344"> <div class="p"> <table class="singleColumn"> <tr> <td> <div class="pN">344</div> <div class="G">Tatheva ariyavinaye,</div> </td> </tr> <tr> <td> <div class="G">saddhā yassa patiṭṭhitā;</div> </td> </tr> <tr> <td> <div class="G">Hirīmano ca ottappī,</div> </td> </tr> <tr> <td> <div class="G">paññavā sīlasaṃvuto.</div> </td> </tr> </table> </div>
</div>
<div class="q" id="p_16A6_345"> <div class="p"> <table class="singleColumn"> <tr> <td> <div class="pN">345</div> <div class="G">Eso kho ariyavinaye,</div> </td> </tr> <tr> <td> <div class="G">‘sukhajīvī’ti vuccati;</div> </td> </tr> <tr> <td> <div class="G">Nirāmisaṃ sukhaṃ laddhā,</div> </td> </tr> <tr> <td> <div class="G">upekkhaṃ adhitiṭṭhati.</div> </td> </tr> </table> </div>
</div>
<div class="q" id="p_16A6_346"> <div class="p"> <table class="singleColumn"> <tr> <td> <div class="pN">346</div> <div class="G">Pañca nīvaraṇe hitvā,</div> </td> </tr> <tr> <td> <div class="G">niccaṃ āraddhavīriyo;</div> </td> </tr> <tr> <td> <div class="G">Jhānāni upasampajja,</div> </td> </tr> <tr> <td> <div class="G">ekodi nipako sato.</div> </td> </tr> </table> </div>
</div>
<div class="q" id="p_16A6_347"> <div class="p"> <table class="singleColumn"> <tr> <td> <div class="pN">347</div> <div class="G">Evaṃ ñatvā yathābhūtaṃ,</div> </td> </tr> <tr> <td> <div class="G">sabbasaṃyojanakkhaye;</div> </td> </tr> <tr> <td> <div class="G">Sabbaso anupādāya,</div> </td> </tr> <tr> <td> <div class="G">sammā cittaṃ vimuccati.</div> </td> </tr> </table> </div>
</div>
<div class="q" id="p_16A6_348"> <div class="p"> <table class="singleColumn"> <tr> <td> <div class="pN">348</div> <div class="G">Tassa sammā vimuttassa,</div> </td> </tr> <tr> <td> <div class="G">ñāṇañce hoti tādino;</div> </td> </tr> <tr> <td> <div class="G">‘Akuppā me vimuttī’ti,</div> </td> </tr> <tr> <td> <div class="G">bhavasaṃyojanakkhaye.</div> </td> </tr> </table> </div>
</div>
<div class="q" id="p_16A6_349"> <div class="p"> <table class="singleColumn"> <tr> <td> <div class="pN">349</div> <div class="G">Etaṃ kho paramaṃ ñāṇaṃ,</div> </td> </tr> <tr> <td> <div class="G">etaṃ sukhamanuttaraṃ;</div> </td> </tr> <tr> <td> <div class="G">Asokaṃ virajaṃ khemaṃ,</div> </td> </tr> <tr> <td> <div class="G">etaṃ ānaṇyamuttaman”ti.</div> </td> </tr> </table> </div>
</div>
<div class="CENTER" id="p_16A6_350">
<span class="pN">350</span>Tatiyaṃ.</div>
</div>
