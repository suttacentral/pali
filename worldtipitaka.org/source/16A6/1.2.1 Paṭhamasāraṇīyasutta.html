<div><div class="b"><a href="/">Home</a> » <a href="/tipitaka/16A6">16A6 Chakkanipātapāḷi</a> » <a href="/tipitaka/16A6/1">1 Paṭhamapaṇṇāsaka</a> » <a href="/tipitaka/16A6/1/1.2">1.2 Sāraṇīyavagga</a></div><div class="i">1.2.1 Paṭhamasāraṇīyasutta</div><div class="h">Paṭhamapaṇṇāsaka</div><div class="h">Sāraṇīyavagga</div><div class="h">Paṭhamasāraṇīyasutta</div><div class="q" id="p_16A6_44"> <div class="divNumber">11.</div> <div class="p"><span class="pN">44</span>“Chayime, bhikkhave, dhammā sāraṇīyā. Katame cha? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (1) </div></div><div class="q" id="p_16A6_45"> <div class="p"><span class="pN">45</span>Puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (2) </div></div><div class="q" id="p_16A6_46"> <div class="p"><span class="pN">46</span>Puna caparaṃ, bhikkhave, bhikkhuno mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (3) </div></div><div class="q" id="p_16A6_47"> <div class="p"><span class="pN">47</span>Puna caparaṃ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī, ayampi dhammo sāraṇīyo. (4) </div></div><div class="q" id="p_16A6_48"> <div class="p"><span class="pN">48</span>Puna caparaṃ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni tathārūpehi sīlehi sīlasāmaññagato viharati sabrahmacārīhi āvi ceva raho ca, ayampi dhammo sāraṇīyo. (5) </div></div><div class="q" id="p_16A6_49"> <div class="p"><span class="pN">49</span>Puna caparaṃ, bhikkhave, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca, ayampi dhammo sāraṇīyo. (6) </div></div><div class="q" id="p_16A6_50"> <div class="p"><span class="pN">50</span>Ime kho, bhikkhave, cha dhammā sāraṇīyā”ti. </div></div><div class="CENTER" id="p_16A6_51"><span class="pN">51</span>Paṭhamaṃ.</div></div><div>
<div class="b">
<a href="/">Home</a> » <a href="/tipitaka/16A6">16A6 Chakkanipātapāḷi</a> » <a href="/tipitaka/16A6/1">1 Paṭhamapaṇṇāsaka</a> » <a href="/tipitaka/16A6/1/1.2">1.2 Sāraṇīyavagga</a>
</div>
<div class="i">1.2.1 Paṭhamasāraṇīyasutta</div>
<div class="h">Paṭhamapaṇṇāsaka</div>
<div class="h">Sāraṇīyavagga</div>
<div class="h">Paṭhamasāraṇīyasutta</div>
<div class="q" id="p_16A6_44"> <div class="divNumber">11.</div> <div class="p">
<span class="pN">44</span>“Chayime, bhikkhave, dhammā sāraṇīyā. Katame cha? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (1) </div>
</div>
<div class="q" id="p_16A6_45"> <div class="p">
<span class="pN">45</span>Puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (2) </div>
</div>
<div class="q" id="p_16A6_46"> <div class="p">
<span class="pN">46</span>Puna caparaṃ, bhikkhave, bhikkhuno mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca, ayampi dhammo sāraṇīyo. (3) </div>
</div>
<div class="q" id="p_16A6_47"> <div class="p">
<span class="pN">47</span>Puna caparaṃ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī, ayampi dhammo sāraṇīyo. (4) </div>
</div>
<div class="q" id="p_16A6_48"> <div class="p">
<span class="pN">48</span>Puna caparaṃ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni tathārūpehi sīlehi sīlasāmaññagato viharati sabrahmacārīhi āvi ceva raho ca, ayampi dhammo sāraṇīyo. (5) </div>
</div>
<div class="q" id="p_16A6_49"> <div class="p">
<span class="pN">49</span>Puna caparaṃ, bhikkhave, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca, ayampi dhammo sāraṇīyo. (6) </div>
</div>
<div class="q" id="p_16A6_50"> <div class="p">
<span class="pN">50</span>Ime kho, bhikkhave, cha dhammā sāraṇīyā”ti. </div>
</div>
<div class="CENTER" id="p_16A6_51">
<span class="pN">51</span>Paṭhamaṃ.</div>
</div>
