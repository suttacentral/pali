<div><div class="b"><a href="/">Home</a> » <a href="/tipitaka/9M">9M Mūlapaṇṇāsapāḷi</a> » <a href="/tipitaka/9M/1">1 Mūlapariyāyavagga</a> » <a href="/tipitaka/9M/1/1.10">1.10 Mahāsatipaṭṭhānasutta</a> » <a href="/tipitaka/9M/1/1.10/1.10.1">1.10.1 Kāyānupassanā</a></div><div class="i">1.10.1.6 Kāyānupassanānavasivathikapabba</div><div class="h">Mūlapariyāyavagga</div><div class="h">Mahāsatipaṭṭhānasutta</div><div class="h">Kāyānupassanā</div><div class="h">Kāyānupassanānavasivathikapabba</div><div class="q" id="p_9M_325"> <div class="divNumber">112.</div> <div class="p"><span class="pN">325</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (1) </div></div><div class="q" id="p_9M_326"> <div class="p"><span class="pN">326</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ kākehi vā khajjamānaṃ kulalehi vā khajjamānaṃ gijjhehi vā khajjamānaṃ kaṅkehi vā khajjamānaṃ sunakhehi vā khajjamānaṃ byagghehi vā khajjamānaṃ dīpīhi vā khajjamānaṃ siṅgālehi vā khajjamānaṃ vividhehi vā pāṇakajātehi khajjamānaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (2) </div></div><div class="q" id="p_9M_327"> <div class="p"><span class="pN">327</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ aṭṭhikasaṅkhalikaṃ samaṃsalohitaṃ nhārusambandhaṃ…pe…  (3) </div></div><div class="q" id="p_9M_328"> <div class="p"><span class="pN">328</span>Aṭṭhikasaṅkhalikaṃ nimaṃsalohitamakkhitaṃ nhārusambandhaṃ…pe…  (4) </div></div><div class="q" id="p_9M_329"> <div class="p"><span class="pN">329</span>Aṭṭhikasaṅkhalikaṃ apagatamaṃsalohitaṃ nhārusambandhaṃ…pe…  (5) </div></div><div class="q" id="p_9M_330"> <div class="p"><span class="pN">330</span>Aṭṭhikāni apagatasambandhāni disā vidisā vikkhittāni, aññena hatthaṭṭhikaṃ aññena pādaṭṭhikaṃ aññena gopphakaṭṭhikaṃ aññena jaṅghaṭṭhikaṃ aññena ūruṭṭhikaṃ aññena kaṭiṭṭhikaṃ aññena phāsukaṭṭhikaṃ aññena piṭṭhiṭṭhikaṃ aññena khandhaṭṭhikaṃ aññena gīvaṭṭhikaṃ aññena hanukaṭṭhikaṃ aññena dantaṭṭhikaṃ aññena sīsakaṭāhaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (6) </div></div><div class="q" id="p_9M_331"> <div class="p"><span class="pN">331</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ, aṭṭhikāni setāni saṅkhavaṇṇapaṭibhāgāni…pe…  (7) </div></div><div class="q" id="p_9M_332"> <div class="p"><span class="pN">332</span>Aṭṭhikāni puñjakitāni terovassikāni…pe…  (8) </div></div><div class="q" id="p_9M_333"> <div class="p"><span class="pN">333</span>Aṭṭhikāni pūtīni cuṇṇakajātāni. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. (9) </div></div><div class="q" id="p_9M_334"> <div class="p"><span class="pN">334</span>Iti ajjhattaṃ vā kāye kāyānupassī viharati, bahiddhā vā kāye kāyānupassī viharati, ajjhattabahiddhā vā kāye kāyānupassī viharati; samudayadhammānupassī vā kāyasmiṃ viharati, vayadhammānupassī vā kāyasmiṃ viharati, samudayavayadhammānupassī vā kāyasmiṃ viharati. ‘Atthi kāyo’ti vā panassa sati paccupaṭṭhitā hoti. Yāvadeva ñāṇamattāya paṭissatimattāya anissito ca viharati, na ca kiñci loke upādiyati. Evampi kho, bhikkhave, bhikkhu kāye kāyānupassī viharati. </div></div><div class="CENTER" id="p_9M_335"><span class="pN">335</span>Navasivathikapabbaṃ niṭṭhitaṃ.<br> Cuddasakāyānupassanā niṭṭhitā.</div></div><div>
<div class="b">
<a href="/">Home</a> » <a href="/tipitaka/9M">9M Mūlapaṇṇāsapāḷi</a> » <a href="/tipitaka/9M/1">1 Mūlapariyāyavagga</a> » <a href="/tipitaka/9M/1/1.10">1.10 Mahāsatipaṭṭhānasutta</a> » <a href="/tipitaka/9M/1/1.10/1.10.1">1.10.1 Kāyānupassanā</a>
</div>
<div class="i">1.10.1.6 Kāyānupassanānavasivathikapabba</div>
<div class="h">Mūlapariyāyavagga</div>
<div class="h">Mahāsatipaṭṭhānasutta</div>
<div class="h">Kāyānupassanā</div>
<div class="h">Kāyānupassanānavasivathikapabba</div>
<div class="q" id="p_9M_325"> <div class="divNumber">112.</div> <div class="p">
<span class="pN">325</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (1) </div>
</div>
<div class="q" id="p_9M_326"> <div class="p">
<span class="pN">326</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ kākehi vā khajjamānaṃ kulalehi vā khajjamānaṃ gijjhehi vā khajjamānaṃ kaṅkehi vā khajjamānaṃ sunakhehi vā khajjamānaṃ byagghehi vā khajjamānaṃ dīpīhi vā khajjamānaṃ siṅgālehi vā khajjamānaṃ vividhehi vā pāṇakajātehi khajjamānaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (2) </div>
</div>
<div class="q" id="p_9M_327"> <div class="p">
<span class="pN">327</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ aṭṭhikasaṅkhalikaṃ samaṃsalohitaṃ nhārusambandhaṃ…pe…  (3) </div>
</div>
<div class="q" id="p_9M_328"> <div class="p">
<span class="pN">328</span>Aṭṭhikasaṅkhalikaṃ nimaṃsalohitamakkhitaṃ nhārusambandhaṃ…pe…  (4) </div>
</div>
<div class="q" id="p_9M_329"> <div class="p">
<span class="pN">329</span>Aṭṭhikasaṅkhalikaṃ apagatamaṃsalohitaṃ nhārusambandhaṃ…pe…  (5) </div>
</div>
<div class="q" id="p_9M_330"> <div class="p">
<span class="pN">330</span>Aṭṭhikāni apagatasambandhāni disā vidisā vikkhittāni, aññena hatthaṭṭhikaṃ aññena pādaṭṭhikaṃ aññena gopphakaṭṭhikaṃ aññena jaṅghaṭṭhikaṃ aññena ūruṭṭhikaṃ aññena kaṭiṭṭhikaṃ aññena phāsukaṭṭhikaṃ aññena piṭṭhiṭṭhikaṃ aññena khandhaṭṭhikaṃ aññena gīvaṭṭhikaṃ aññena hanukaṭṭhikaṃ aññena dantaṭṭhikaṃ aññena sīsakaṭāhaṃ. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati. (6) </div>
</div>
<div class="q" id="p_9M_331"> <div class="p">
<span class="pN">331</span>Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ, aṭṭhikāni setāni saṅkhavaṇṇapaṭibhāgāni…pe…  (7) </div>
</div>
<div class="q" id="p_9M_332"> <div class="p">
<span class="pN">332</span>Aṭṭhikāni puñjakitāni terovassikāni…pe…  (8) </div>
</div>
<div class="q" id="p_9M_333"> <div class="p">
<span class="pN">333</span>Aṭṭhikāni pūtīni cuṇṇakajātāni. So imameva kāyaṃ upasaṃharati—  ‘ayampi kho kāyo evaṃdhammo evaṃbhāvī evaṃanatīto’ti. (9) </div>
</div>
<div class="q" id="p_9M_334"> <div class="p">
<span class="pN">334</span>Iti ajjhattaṃ vā kāye kāyānupassī viharati, bahiddhā vā kāye kāyānupassī viharati, ajjhattabahiddhā vā kāye kāyānupassī viharati; samudayadhammānupassī vā kāyasmiṃ viharati, vayadhammānupassī vā kāyasmiṃ viharati, samudayavayadhammānupassī vā kāyasmiṃ viharati. ‘Atthi kāyo’ti vā panassa sati paccupaṭṭhitā hoti. Yāvadeva ñāṇamattāya paṭissatimattāya anissito ca viharati, na ca kiñci loke upādiyati. Evampi kho, bhikkhave, bhikkhu kāye kāyānupassī viharati. </div>
</div>
<div class="CENTER" id="p_9M_335">
<span class="pN">335</span>Navasivathikapabbaṃ niṭṭhitaṃ.<br> Cuddasakāyānupassanā niṭṭhitā.</div>
</div>
