<div><div class="b"><a href="/">Home</a> » <a href="/tipitaka/9M">9M Mūlapaṇṇāsapāḷi</a> » <a href="/tipitaka/9M/1">1 Mūlapariyāyavagga</a> » <a href="/tipitaka/9M/1/1.8">1.8 Sallekhasutta</a></div><div class="i">1.8.1 Sallekhapariyāya</div><div class="h">Mūlapariyāyavagga</div><div class="h">Sallekhasutta</div><div class="h">Sallekhapariyāya</div><div class="q" id="p_9M_202"> <div class="divNumber">83.</div> <div class="p"><span class="pN">202</span>Idha kho pana vo, cunda, sallekho karaṇīyo. </div></div><div class="q" id="p_9M_203"> <div class="p"><span class="pN">203</span>‘Pare vihiṃsakā bhavissanti, mayamettha avihiṃsakā bhavissāmā’ti sallekho karaṇīyo. (1) </div></div><div class="q" id="p_9M_204"> <div class="p"><span class="pN">204</span>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. (2) </div></div><div class="q" id="p_9M_205"> <div class="p"><span class="pN">205</span>‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. (3) </div></div><div class="q" id="p_9M_206"> <div class="p"><span class="pN">206</span>‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. (4) </div></div><div class="q" id="p_9M_207"> <div class="p"><span class="pN">207</span>‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. (5) </div></div><div class="q" id="p_9M_208"> <div class="p"><span class="pN">208</span>‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. (6) </div></div><div class="q" id="p_9M_209"> <div class="p"><span class="pN">209</span>‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. (7) </div></div><div class="q" id="p_9M_210"> <div class="p"><span class="pN">210</span>‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. (8) </div></div><div class="q" id="p_9M_211"> <div class="p"><span class="pN">211</span>‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. (9) </div></div><div class="q" id="p_9M_212"> <div class="p"><span class="pN">212</span>‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. (10) </div></div><div class="q" id="p_9M_213"> <div class="p"><span class="pN">213</span>‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. (11) </div></div><div class="q" id="p_9M_214"> <div class="p"><span class="pN">214</span>‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. (12) </div></div><div class="q" id="p_9M_215"> <div class="p"><span class="pN">215</span>‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. (13) </div></div><div class="q" id="p_9M_216"> <div class="p"><span class="pN">216</span>‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. (14) </div></div><div class="q" id="p_9M_217"> <div class="p"><span class="pN">217</span>‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. (15) </div></div><div class="q" id="p_9M_218"> <div class="p"><span class="pN">218</span>‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. (16) </div></div><div class="q" id="p_9M_219"> <div class="p"><span class="pN">219</span>‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. (17) </div></div><div class="q" id="p_9M_220"> <div class="p"><span class="pN">220</span>‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. (18) </div></div><div class="q" id="p_9M_221"> <div class="p"><span class="pN">221</span>‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. (19) </div></div><div class="q" id="p_9M_222"> <div class="p"><span class="pN">222</span>‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. (20) </div></div><div class="q" id="p_9M_223"> <div class="p"><span class="pN">223</span>‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. (21) </div></div><div class="q" id="p_9M_224"> <div class="p"><span class="pN">224</span>‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. (22) </div></div><div class="q" id="p_9M_225"> <div class="p"><span class="pN">225</span>‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. (23) </div></div><div class="q" id="p_9M_226"> <div class="p"><span class="pN">226</span>‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. (24) </div></div><div class="q" id="p_9M_227"> <div class="p"><span class="pN">227</span>‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. (25) </div></div><div class="q" id="p_9M_228"> <div class="p"><span class="pN">228</span>‘Pare makkhī bhavissanti, mayamettha amakkhī bhavissāmā’ti sallekho karaṇīyo. (26) </div></div><div class="q" id="p_9M_229"> <div class="p"><span class="pN">229</span>‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. (27) </div></div><div class="q" id="p_9M_230"> <div class="p"><span class="pN">230</span>‘Pare issukī bhavissanti, mayamettha anissukī bhavissāmā’ti sallekho karaṇīyo. (28) </div></div><div class="q" id="p_9M_231"> <div class="p"><span class="pN">231</span>‘Pare maccharī bhavissanti, mayamettha amaccharī bhavissāmā’ti sallekho karaṇīyo. (29) </div></div><div class="q" id="p_9M_232"> <div class="p"><span class="pN">232</span>‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. (30) </div></div><div class="q" id="p_9M_233"> <div class="p"><span class="pN">233</span>‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. (31) </div></div><div class="q" id="p_9M_234"> <div class="p"><span class="pN">234</span>‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. (32) </div></div><div class="q" id="p_9M_235"> <div class="p"><span class="pN">235</span>‘Pare atimānī bhavissanti, mayamettha anatimānī bhavissāmā’ti sallekho karaṇīyo. (33) </div></div><div class="q" id="p_9M_236"> <div class="p"><span class="pN">236</span>‘Pare dubbacā bhavissanti, mayamettha suvacā bhavissāmā’ti sallekho karaṇīyo. (34) </div></div><div class="q" id="p_9M_237"> <div class="p"><span class="pN">237</span>‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. (35) </div></div><div class="q" id="p_9M_238"> <div class="p"><span class="pN">238</span>‘Pare pamattā bhavissanti, mayamettha appamattā bhavissāmā’ti sallekho karaṇīyo. (36) </div></div><div class="q" id="p_9M_239"> <div class="p"><span class="pN">239</span>‘Pare assaddhā bhavissanti, mayamettha saddhā bhavissāmā’ti sallekho karaṇīyo. (37) </div></div><div class="q" id="p_9M_240"> <div class="p"><span class="pN">240</span>‘Pare ahirikā bhavissanti, mayamettha hirimanā bhavissāmā’ti sallekho karaṇīyo. (38) </div></div><div class="q" id="p_9M_241"> <div class="p"><span class="pN">241</span>‘Pare anottāpī bhavissanti, mayamettha ottāpī bhavissāmā’ti sallekho karaṇīyo. (39) </div></div><div class="q" id="p_9M_242"> <div class="p"><span class="pN">242</span>‘Pare appassutā bhavissanti, mayamettha bahussutā bhavissāmā’ti sallekho karaṇīyo. (40) </div></div><div class="q" id="p_9M_243"> <div class="p"><span class="pN">243</span>‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. (41) </div></div><div class="q" id="p_9M_244"> <div class="p"><span class="pN">244</span>‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. (42) </div></div><div class="q" id="p_9M_245"> <div class="p"><span class="pN">245</span>‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. (43) </div></div><div class="q" id="p_9M_246"> <div class="p"><span class="pN">246</span>‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. (44) </div></div></div><div>
<div class="b">
<a href="/">Home</a> » <a href="/tipitaka/9M">9M Mūlapaṇṇāsapāḷi</a> » <a href="/tipitaka/9M/1">1 Mūlapariyāyavagga</a> » <a href="/tipitaka/9M/1/1.8">1.8 Sallekhasutta</a>
</div>
<div class="i">1.8.1 Sallekhapariyāya</div>
<div class="h">Mūlapariyāyavagga</div>
<div class="h">Sallekhasutta</div>
<div class="h">Sallekhapariyāya</div>
<div class="q" id="p_9M_202"> <div class="divNumber">83.</div> <div class="p">
<span class="pN">202</span>Idha kho pana vo, cunda, sallekho karaṇīyo. </div>
</div>
<div class="q" id="p_9M_203"> <div class="p">
<span class="pN">203</span>‘Pare vihiṃsakā bhavissanti, mayamettha avihiṃsakā bhavissāmā’ti sallekho karaṇīyo. (1) </div>
</div>
<div class="q" id="p_9M_204"> <div class="p">
<span class="pN">204</span>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. (2) </div>
</div>
<div class="q" id="p_9M_205"> <div class="p">
<span class="pN">205</span>‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. (3) </div>
</div>
<div class="q" id="p_9M_206"> <div class="p">
<span class="pN">206</span>‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. (4) </div>
</div>
<div class="q" id="p_9M_207"> <div class="p">
<span class="pN">207</span>‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. (5) </div>
</div>
<div class="q" id="p_9M_208"> <div class="p">
<span class="pN">208</span>‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. (6) </div>
</div>
<div class="q" id="p_9M_209"> <div class="p">
<span class="pN">209</span>‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. (7) </div>
</div>
<div class="q" id="p_9M_210"> <div class="p">
<span class="pN">210</span>‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. (8) </div>
</div>
<div class="q" id="p_9M_211"> <div class="p">
<span class="pN">211</span>‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. (9) </div>
</div>
<div class="q" id="p_9M_212"> <div class="p">
<span class="pN">212</span>‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. (10) </div>
</div>
<div class="q" id="p_9M_213"> <div class="p">
<span class="pN">213</span>‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. (11) </div>
</div>
<div class="q" id="p_9M_214"> <div class="p">
<span class="pN">214</span>‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. (12) </div>
</div>
<div class="q" id="p_9M_215"> <div class="p">
<span class="pN">215</span>‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. (13) </div>
</div>
<div class="q" id="p_9M_216"> <div class="p">
<span class="pN">216</span>‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. (14) </div>
</div>
<div class="q" id="p_9M_217"> <div class="p">
<span class="pN">217</span>‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. (15) </div>
</div>
<div class="q" id="p_9M_218"> <div class="p">
<span class="pN">218</span>‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. (16) </div>
</div>
<div class="q" id="p_9M_219"> <div class="p">
<span class="pN">219</span>‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. (17) </div>
</div>
<div class="q" id="p_9M_220"> <div class="p">
<span class="pN">220</span>‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. (18) </div>
</div>
<div class="q" id="p_9M_221"> <div class="p">
<span class="pN">221</span>‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. (19) </div>
</div>
<div class="q" id="p_9M_222"> <div class="p">
<span class="pN">222</span>‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. (20) </div>
</div>
<div class="q" id="p_9M_223"> <div class="p">
<span class="pN">223</span>‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. (21) </div>
</div>
<div class="q" id="p_9M_224"> <div class="p">
<span class="pN">224</span>‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. (22) </div>
</div>
<div class="q" id="p_9M_225"> <div class="p">
<span class="pN">225</span>‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. (23) </div>
</div>
<div class="q" id="p_9M_226"> <div class="p">
<span class="pN">226</span>‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. (24) </div>
</div>
<div class="q" id="p_9M_227"> <div class="p">
<span class="pN">227</span>‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. (25) </div>
</div>
<div class="q" id="p_9M_228"> <div class="p">
<span class="pN">228</span>‘Pare makkhī bhavissanti, mayamettha amakkhī bhavissāmā’ti sallekho karaṇīyo. (26) </div>
</div>
<div class="q" id="p_9M_229"> <div class="p">
<span class="pN">229</span>‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. (27) </div>
</div>
<div class="q" id="p_9M_230"> <div class="p">
<span class="pN">230</span>‘Pare issukī bhavissanti, mayamettha anissukī bhavissāmā’ti sallekho karaṇīyo. (28) </div>
</div>
<div class="q" id="p_9M_231"> <div class="p">
<span class="pN">231</span>‘Pare maccharī bhavissanti, mayamettha amaccharī bhavissāmā’ti sallekho karaṇīyo. (29) </div>
</div>
<div class="q" id="p_9M_232"> <div class="p">
<span class="pN">232</span>‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. (30) </div>
</div>
<div class="q" id="p_9M_233"> <div class="p">
<span class="pN">233</span>‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. (31) </div>
</div>
<div class="q" id="p_9M_234"> <div class="p">
<span class="pN">234</span>‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. (32) </div>
</div>
<div class="q" id="p_9M_235"> <div class="p">
<span class="pN">235</span>‘Pare atimānī bhavissanti, mayamettha anatimānī bhavissāmā’ti sallekho karaṇīyo. (33) </div>
</div>
<div class="q" id="p_9M_236"> <div class="p">
<span class="pN">236</span>‘Pare dubbacā bhavissanti, mayamettha suvacā bhavissāmā’ti sallekho karaṇīyo. (34) </div>
</div>
<div class="q" id="p_9M_237"> <div class="p">
<span class="pN">237</span>‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. (35) </div>
</div>
<div class="q" id="p_9M_238"> <div class="p">
<span class="pN">238</span>‘Pare pamattā bhavissanti, mayamettha appamattā bhavissāmā’ti sallekho karaṇīyo. (36) </div>
</div>
<div class="q" id="p_9M_239"> <div class="p">
<span class="pN">239</span>‘Pare assaddhā bhavissanti, mayamettha saddhā bhavissāmā’ti sallekho karaṇīyo. (37) </div>
</div>
<div class="q" id="p_9M_240"> <div class="p">
<span class="pN">240</span>‘Pare ahirikā bhavissanti, mayamettha hirimanā bhavissāmā’ti sallekho karaṇīyo. (38) </div>
</div>
<div class="q" id="p_9M_241"> <div class="p">
<span class="pN">241</span>‘Pare anottāpī bhavissanti, mayamettha ottāpī bhavissāmā’ti sallekho karaṇīyo. (39) </div>
</div>
<div class="q" id="p_9M_242"> <div class="p">
<span class="pN">242</span>‘Pare appassutā bhavissanti, mayamettha bahussutā bhavissāmā’ti sallekho karaṇīyo. (40) </div>
</div>
<div class="q" id="p_9M_243"> <div class="p">
<span class="pN">243</span>‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. (41) </div>
</div>
<div class="q" id="p_9M_244"> <div class="p">
<span class="pN">244</span>‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. (42) </div>
</div>
<div class="q" id="p_9M_245"> <div class="p">
<span class="pN">245</span>‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. (43) </div>
</div>
<div class="q" id="p_9M_246"> <div class="p">
<span class="pN">246</span>‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. (44) </div>
</div>
</div>
