<div><div class="b"><a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/1">1 Kammakkhandhaka</a> » <a href="/tipitaka/4V/1/1.7">1.7 Pāpikāyadiṭṭhiyāappaṭinissagge ukkhepanīyakamma</a></div><div class="i">1.7.6 Paṭippassambhetabbatecattālīsaka</div><div class="h">Kammakkhandhaka</div><div class="h">Pāpikāyadiṭṭhiyāappaṭinissagge ukkhepanīyakamma</div><div class="h">Paṭippassambhetabbatecattālīsaka</div><div class="q" id="p_4V_329"> <div class="divNumber">73.</div> <div class="p"><span class="pN">329</span>Pañcahi, bhikkhave, aṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Na upasampādeti, na nissayaṃ deti, na sāmaṇeraṃ upaṭṭhāpeti, na bhikkhunovādakasammutiṃ sādiyati, sammatopi bhikkhuniyo na ovadati—  imehi kho, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. </div></div><div class="q" id="p_4V_330"> <div class="p"><span class="pN">330</span>Aparehipi, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Yāya āpattiyā saṃghena, pāpikāya diṭṭhiyā appaṭinissagge, ukkhepanīyakammaṃ kataṃ hoti taṃ āpattiṃ na āpajjati, aññaṃ vā tādisikaṃ, tato vā pāpiṭṭhataraṃ; kammaṃ na garahati, kammike na garahati—  imehi kho, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ…pe… . </div></div><div class="q" id="p_4V_331"> <div class="p"><span class="pN">331</span>Aṭṭhahi, bhikkhave, aṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Na pakatattassa bhikkhuno uposathaṃ ṭhapeti, na pavāraṇaṃ ṭhapeti, na savacanīyaṃ karoti, na anuvādaṃ paṭṭhapeti, na okāsaṃ kāreti, na codeti, na sāreti, na bhikkhūhi sampayojeti—  imehi kho, bhikkhave, aṭṭhahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. </div></div><div class="CENTER" id="p_4V_332"><span class="pN">332</span>Pāpikāya diṭṭhiyā appaṭinissagge ukkhepanīyakamme<br> paṭippassambhetabbatecattālīsakaṃ niṭṭhitaṃ.</div><div class="q" id="p_4V_333"> <div class="divNumber">74.</div> <div class="p"><span class="pN">333</span>Evañca pana, bhikkhave, paṭippassambhetabbaṃ. Tena, bhikkhave, pāpikāya diṭṭhiyā appaṭinissagge, ukkhepanīyakammakatena bhikkhunā saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa vacanīyo—  ‘ahaṃ, bhante, saṃghena, pāpikāya diṭṭhiyā appaṭinissagge, ukkhepanīyakammakato sammā vattāmi, lomaṃ pātemi, netthāraṃ vattāmi, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācāmī’ti. Dutiyampi yācitabbā. Tatiyampi yācitabbā. Byattena bhikkhunā paṭibalena saṃgho ñāpetabbo—  </div></div><div class="q" id="p_4V_334"> <div class="p"><span class="pN">334</span>‘Suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācati. Yadi saṃghassa pattakallaṃ, saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheyya. Esā ñatti. </div></div><div class="q" id="p_4V_335"> <div class="p"><span class="pN">335</span>Suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācati. Saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheti. Yassāyasmato khamati itthannāmassa bhikkhuno, pāpikāya diṭṭhiyā appaṭinissagge, ukkhepanīyassa kammassa paṭippassaddhi, so tuṇhassa; yassa nakkhamati, so bhāseyya. </div></div><div class="q" id="p_4V_336"> <div class="p"><span class="pN">336</span>Dutiyampi etamatthaṃ vadāmi…pe…  tatiyampi etamatthaṃ vadāmi—  suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge ukkhepanīyassa kammassa paṭippassaddhiṃ yācati. Saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheti. Yassāyasmato khamati itthannāmassa bhikkhuno, pāpikāya diṭṭhiyā appaṭinissagge, ukkhepanīyassa kammassa paṭippassaddhi, so tuṇhassa; yassa nakkhamati, so bhāseyya. </div></div><div class="q" id="p_4V_337"> <div class="p"><span class="pN">337</span>Paṭippassaddhaṃ saṃghena itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ. Khamati saṃghassa, tasmā tuṇhī, evametaṃ dhārayāmī’”ti. </div></div><div class="CENTER" id="p_4V_338"><span class="pN">338</span>Pāpikāya diṭṭhiyā appaṭinissagge ukkhepanīyakammaṃ niṭṭhitaṃ sattamaṃ.<br> Kammakkhandhako paṭhamo.<br> Imamhi khandhake vatthū satta.</div><div class="SUMMARY" id="p_4V_339"><span class="pN">339</span><span class="firstLetter">T</span>assuddānaṃ</div><div class="q" id="p_4V_340"> <div class="p"> <table class="singleColumn"> <tr> <td> <div class="pN">340</div> <div class="G">Paṇḍulohitakā bhikkhū,</div> </td> </tr> <tr> <td> <div class="G">sayaṃ bhaṇḍanakārakā;</div> </td> </tr> <tr> <td> <div class="G">Tādise upasaṅkamma,</div> </td> </tr> <tr> <td> <div class="G">ussahiṃsu ca bhaṇḍane.</div> </td> </tr> </table> </div></div><div class="q" id="p_4V_341"> <div class="p"> <table class="singleColumn"> <tr> <td> <div class="pN">341</div> <div class="G">Anuppannāpi jāyanti,</div> </td> </tr> <tr> <td> <div class="G">uppannānipi vaḍḍhare;</div> </td> </tr> <tr> <td> <div class="G">Appicchā pesalā bhikkhū,</div> </td> </tr> <tr> <td> <div class="G">ujjhāyanti padassato.</div> </td> </tr> </table> </div></div><div class="q" id="p_4V_342"> <div class="p"> <table class="singleColumn"> <tr> <td> <div class="pN">342</div> <div class="G">Saddhammaṭṭhitiko buddho,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Āṇāpesi tajjanīya,</div> </td> </tr> <tr> <td> <div class="G">kammaṃ sāvatthiyaṃ jino.</div> </td> </tr> </table> </div></div><div class="q" id="p_4V_343"> <div class="p"> <table class="singleColumn"> <tr> <td> <div class="pN">343</div> <div class="G">Asammukhāppaṭipucchāp-</div> </td> </tr> <tr> <td> <div class="G">paṭiññāya katañca yaṃ;</div> </td> </tr> <tr> <td> <div class="G">Anāpatti adesane,</div> </td> </tr> <tr> <td> <div class="G">desitāya katañca yaṃ.</div> </td> </tr> </table> </div></div><div class="q" id="p_4V_344"> <div class="p"> <table class="singleColumn"> <tr> <td> <div class="pN">344</div> <div class="G">Acodetvā asāretvā,</div> </td> </tr> <tr> <td> <div class="G">anāropetvā ca yaṃ kataṃ;</div> </td> </tr> <tr> <td> <div class="G">Asammukhā adhammena,</div> </td> </tr> <tr> <td> <div class="G">vaggena cāpi yaṃ kataṃ.</div> </td> </tr> </table> </div></div><div class="q" id="p_4V_345"> <div class="p"> <table class="singleColumn"> <tr> <td> <div class="pN">345</div> <div class="G">Appaṭipucchā adhammena,</div> </td> </tr> <tr> <td> <div class="G">puna vaggena yaṃ kataṃ;</div> </td> </tr> <tr> <td> <div class="G">Appaṭiññāya adhammena,</div> </td> </tr> <tr> <td> <div class="G">vaggena cāpi yaṃ kataṃ.</div> </td> </tr> </table> </div></div><div class="q" id="p_4V_346"> <div class="p"> <table class="singleColumn"> <tr> <td> <div class="pN">346</div> <div class="G">Anāpatti adhammena,</div> </td> </tr> <tr> <td> <div class="G">vaggena cāpi yaṃ kataṃ;</div> </td> </tr> <tr> <td> <div class="G">Adesanāgāminiyā,</div> </td> </tr> <tr> <td> <div class="G">adhammavaggameva ca.</div> </td> </tr> </table> </div></div><div class="q" id="p_4V_347"> <div class="p"> <table class="singleColumn"> <tr> <td> <div class="pN">347</div> <div class="G">Desitāya adhammena,</div> </td> </tr> <tr> <td> <div class="G">vaggenāpi tatheva ca;</div> </td> </tr> <tr> <td> <div class="G">Acodetvā adhammena,</div> </td> </tr> <tr> <td> <div class="G">vaggenāpi tatheva ca.</div> </td> </tr> </table> </div></div><div class="q" id="p_4V_348"> <div class="p"> <table class="singleColumn"> <tr> <td> <div class="pN">348</div> <div class="G">Asāretvā adhammena,</div> </td> </tr> <tr> <td> <div class="G">vaggenāpi tatheva ca;</div> </td> </tr> <tr> <td> <div class="G">Anāropetvā adhammena,</div> </td> </tr> <tr> <td> <div class="G">vaggenāpi tatheva ca.</div> </td> </tr> </table> </div></div><div class="q" id="p_4V_349"> <div class="p"> <table class="singleColumn"> <tr> <td> <div class="pN">349</div> <div class="G">Kaṇhavāranayeneva,</div> </td> </tr> <tr> <td> <div class="G">sukkavāraṃ vijāniyā;</div> </td> </tr> <tr> <td> <div class="G">Saṃgho ākaṅkhamāno ca,</div> </td> </tr> <tr> <td> <div class="G">yassa tajjanīyaṃ kare.</div> </td> </tr> </table> </div></div><div class="q" id="p_4V_350"> <div class="p"> <table class="singleColumn"> <tr> <td> <div class="pN">350</div> <div class="G">Bhaṇḍanaṃ bālo saṃsaṭṭho,</div> </td> </tr> <tr> <td> <div class="G">adhisīle ajjhācāre;</div> </td> </tr> <tr> <td> <div class="G">Atidiṭṭhivipannassa,</div> </td> </tr> <tr> <td> <div class="G">saṃgho tajjanīyaṃ kare.</div> </td> </tr> </table> </div></div><div class="q" id="p_4V_351"> <div class="p"> <table class="singleColumn"> <tr> <td> <div class="pN">351</div> <div class="G">Buddhadhammassa saṃghassa,</div> </td> </tr> <tr> <td> <div class="G">avaṇṇaṃ yo ca bhāsati;</div> </td> </tr> <tr> <td> <div class="G">Tiṇṇannampi ca bhikkhūnaṃ,</div> </td> </tr> <tr> <td> <div class="G">saṃgho tajjaniyaṃ kare.</div> </td> </tr> </table> </div></div><div class="q" id="p_4V_352"> <div class="p"> <table class="singleColumn"> <tr> <td> <div class="pN">352</div> <div class="G">Bhaṇḍanaṃ kārako eko,</div> </td> </tr> <tr> <td> <div class="G">bālo saṃsagganissito;</div> </td> </tr> <tr> <td> <div class="G">Adhisīle ajjhācāre,</div> </td> </tr> <tr> <td> <div class="G">tatheva atidiṭṭhiyā.</div> </td> </tr> </table> </div></div><div class="q" id="p_4V_353"> <div class="p"> <table class="singleColumn"> <tr> <td> <div class="pN">353</div> <div class="G">Buddhadhammassa saṃghassa,</div> </td> </tr> <tr> <td> <div class="G">avaṇṇaṃ yo ca bhāsati;</div> </td> </tr> <tr> <td> <div class="G">Tajjanīyakammakato,</div> </td> </tr> <tr> <td> <div class="G">evaṃ sammānuvattanā.</div> </td> </tr> </table> </div></div><div class="q" id="p_4V_354"> <div class="p"> <table class="singleColumn"> <tr> <td> <div class="pN">354</div> <div class="G">Upasampadanissayā,</div> </td> </tr> <tr> <td> <div class="G">sāmaṇeraṃ upaṭṭhanā;</div> </td> </tr> <tr> <td> <div class="G">Ovādasammatenāpi,</div> </td> </tr> <tr> <td> <div class="G">na kare tajjanīkato.</div> </td> </tr> </table> </div></div><div class="q" id="p_4V_355"> <div class="p"> <table class="singleColumn"> <tr> <td> <div class="pN">355</div> <div class="G">Nāpajje tañca āpattiṃ,</div> </td> </tr> <tr> <td> <div class="G">tādisañca tato paraṃ;</div> </td> </tr> <tr> <td> <div class="G">Kammañca kammike cāpi,</div> </td> </tr> <tr> <td> <div class="G">na garahe tathāvidho.</div> </td> </tr> </table> </div></div><div class="q" id="p_4V_356"> <div class="p"> <table class="singleColumn"> <tr> <td> <div class="pN">356</div> <div class="G">Uposathaṃ pavāraṇaṃ,</div> </td> </tr> <tr> <td> <div class="G">pakatattassa naṭṭhape;</div> </td> </tr> <tr> <td> <div class="G">Savacaniṃ anuvādo,</div> </td> </tr> <tr> <td> <div class="G">okāso codanena ca.</div> </td> </tr> </table> </div></div><div class="q" id="p_4V_357"> <div class="p"> <table class="singleColumn"> <tr> <td> <div class="pN">357</div> <div class="G">Sāraṇaṃ sampayogañca,</div> </td> </tr> <tr> <td> <div class="G">na kareyya tathāvidho;</div> </td> </tr> <tr> <td> <div class="G">Upasampadanissayā,</div> </td> </tr> <tr> <td> <div class="G">sāmaṇeraṃ upaṭṭhanā.</div> </td> </tr> </table> </div></div><div class="q" id="p_4V_358"> <div class="p"> <table class="singleColumn"> <tr> <td> <div class="pN">358</div> <div class="G">Ovādasammatenāpi,</div> </td> </tr> <tr> <td> <div class="G">pañcahaṅgehi na sammati;</div> </td> </tr> <tr> <td> <div class="G">Tañcāpajjati āpattiṃ,</div> </td> </tr> <tr> <td> <div class="G">tādisañca tato paraṃ.</div> </td> </tr> </table> </div></div><div class="q" id="p_4V_359"> <div class="p"> <table class="singleColumn"> <tr> <td> <div class="pN">359</div> <div class="G">Kammañca kammike cāpi,</div> </td> </tr> <tr> <td> <div class="G">garahanto na sammati;</div> </td> </tr> <tr> <td> <div class="G">Uposathaṃ pavāraṇaṃ,</div> </td> </tr> <tr> <td> <div class="G">savacanīyā ca novādo.</div> </td> </tr> </table> </div></div><div class="q" id="p_4V_360"> <div class="p"> <table class="singleColumn"> <tr> <td> <div class="pN">360</div> <div class="G">Okāso codanañceva,</div> </td> </tr> <tr> <td> <div class="G">sāraṇā sampayojanā;</div> </td> </tr> <tr> <td> <div class="G">Imehaṭṭhaṅgehi yo yutto,</div> </td> </tr> <tr> <td> <div class="G">tajjanānupasammati.</div> </td> </tr> </table> </div></div><div class="q" id="p_4V_361"> <div class="p"> <table class="singleColumn"> <tr> <td> <div class="pN">361</div> <div class="G">Kaṇhavāranayeneva,</div> </td> </tr> <tr> <td> <div class="G">sukkavāraṃ vijāniyā;</div> </td> </tr> <tr> <td> <div class="G">Bālo āpattibahulo,</div> </td> </tr> <tr> <td> <div class="G">saṃsaṭṭhopi ca seyyaso.</div> </td> </tr> </table> </div></div><div class="q" id="p_4V_362"> <div class="p"> <table class="singleColumn"> <tr> <td> <div class="pN">362</div> <div class="G">Niyassakammaṃ sambuddho,</div> </td> </tr> <tr> <td> <div class="G">āṇāpesi mahāmuni;</div> </td> </tr> <tr> <td> <div class="G">Kīṭāgirismiṃ dve bhikkhū,</div> </td> </tr> <tr> <td> <div class="G">assajipunabbasukā.</div> </td> </tr> </table> </div></div><div class="q" id="p_4V_363"> <div class="p"> <table class="singleColumn"> <tr> <td> <div class="pN">363</div> <div class="G">Anācārañca vividhaṃ,</div> </td> </tr> <tr> <td> <div class="G">ācariṃsu asaññatā;</div> </td> </tr> <tr> <td> <div class="G">Pabbājanīyaṃ sambuddho,</div> </td> </tr> <tr> <td> <div class="G">kammaṃ sāvatthiyaṃ jino;</div> </td> </tr> <tr> <td> <div class="G">Macchikāsaṇḍe sudhammo,</div> </td> </tr> <tr> <td> <div class="G">cittassāvāsiko ahu.</div> </td> </tr> </table> </div></div><div class="q" id="p_4V_364"> <div class="p"> <table class="singleColumn"> <tr> <td> <div class="pN">364</div> <div class="G">Jātivādena khuṃseti,</div> </td> </tr> <tr> <td> <div class="G">sudhammo cittupāsakaṃ;</div> </td> </tr> <tr> <td> <div class="G">Paṭisāraṇīyakammaṃ,</div> </td> </tr> <tr> <td> <div class="G">āṇāpesi tathāgato.</div> </td> </tr> </table> </div></div><div class="q" id="p_4V_365"> <div class="p"> <table class="singleColumn"> <tr> <td> <div class="pN">365</div> <div class="G">Kosambiyaṃ channaṃ bhikkhuṃ,</div> </td> </tr> <tr> <td> <div class="G">Nicchantāpattiṃ passituṃ;</div> </td> </tr> <tr> <td> <div class="G">Adassane ukkhipituṃ,</div> </td> </tr> <tr> <td> <div class="G">Āṇāpesi jinuttamo.</div> </td> </tr> </table> </div></div><div class="q" id="p_4V_366"> <div class="p"> <table class="singleColumn"> <tr> <td> <div class="pN">366</div> <div class="G">Channo taṃyeva āpattiṃ,</div> </td> </tr> <tr> <td> <div class="G">paṭikātuṃ na icchati;</div> </td> </tr> <tr> <td> <div class="G">Ukkhepanāppaṭikamme,</div> </td> </tr> <tr> <td> <div class="G">āṇāpesi vināyako.</div> </td> </tr> </table> </div></div><div class="q" id="p_4V_367"> <div class="p"> <table class="singleColumn"> <tr> <td> <div class="pN">367</div> <div class="G">Pāpadiṭṭhi ariṭṭhassa,</div> </td> </tr> <tr> <td> <div class="G">āsi aññāṇanissitā;</div> </td> </tr> <tr> <td> <div class="G">Diṭṭhiyāppaṭinissagge,</div> </td> </tr> <tr> <td> <div class="G">ukkhepaṃ jinabhāsitaṃ.</div> </td> </tr> </table> </div></div><div class="q" id="p_4V_368"> <div class="p"> <table class="singleColumn"> <tr> <td> <div class="pN">368</div> <div class="G">Niyassakammaṃ pabbajjaṃ,</div> </td> </tr> <tr> <td> <div class="G">tatheva paṭisāraṇī;</div> </td> </tr> <tr> <td> <div class="G">Adassanāppaṭikamme,</div> </td> </tr> <tr> <td> <div class="G">anissagge ca diṭṭhiyā.</div> </td> </tr> </table> </div></div><div class="q" id="p_4V_369"> <div class="p"> <table class="singleColumn"> <tr> <td> <div class="pN">369</div> <div class="G">Davānācārūpaghāti,</div> </td> </tr> <tr> <td> <div class="G">micchāājīvameva ca;</div> </td> </tr> <tr> <td> <div class="G">Pabbājanīyakammamhi,</div> </td> </tr> <tr> <td> <div class="G">atirekapadā ime.</div> </td> </tr> </table> </div></div><div class="q" id="p_4V_370"> <div class="p"> <table class="singleColumn"> <tr> <td> <div class="pN">370</div> <div class="G">Alābhāvaṇṇā dve pañca,</div> </td> </tr> <tr> <td> <div class="G">dve pañcakāti nāmakā;</div> </td> </tr> <tr> <td> <div class="G">Paṭisāraṇīyakammamhi,</div> </td> </tr> <tr> <td> <div class="G">atirekapadā ime.</div> </td> </tr> </table> </div></div><div class="q" id="p_4V_371"> <div class="p"> <table class="singleColumn"> <tr> <td> <div class="pN">371</div> <div class="G">Tajjanīyaṃ niyassañca,</div> </td> </tr> <tr> <td> <div class="G">duve kammāpi sādisā;</div> </td> </tr> <tr> <td> <div class="G">Pabbajjā paṭisārī ca,</div> </td> </tr> <tr> <td> <div class="G">atthi padātirittatā.</div> </td> </tr> </table> </div></div><div class="q" id="p_4V_372"> <div class="p"> <table class="singleColumn"> <tr> <td> <div class="pN">372</div> <div class="G">Tayo ukkhepanā kammā,</div> </td> </tr> <tr> <td> <div class="G">sadisā te vibhattito;</div> </td> </tr> <tr> <td> <div class="G">Tajjanīyanayenāpi,</div> </td> </tr> <tr> <td> <div class="G">sesakammaṃ vijāniyāti.</div> </td> </tr> </table> </div></div><div class="ENDH3" id="p_4V_373"><span class="pN">373</span>Kammakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/1">1 Kammakkhandhaka</a> » <a href="/tipitaka/4V/1/1.7">1.7 Pāpikāyadiṭṭhiyāappaṭinissagge ukkhepanīyakamma</a>
</div>
<div class="i">1.7.6 Paṭippassambhetabbatecattālīsaka</div>
<div class="h">Kammakkhandhaka</div>
<div class="h">Pāpikāyadiṭṭhiyāappaṭinissagge ukkhepanīyakamma</div>
<div class="h">Paṭippassambhetabbatecattālīsaka</div>
<div class="q" id="p_4V_329"> <div class="divNumber">73.</div> <div class="p">
<span class="pN">329</span>Pañcahi, bhikkhave, aṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Na upasampādeti, na nissayaṃ deti, na sāmaṇeraṃ upaṭṭhāpeti, na bhikkhunovādakasammutiṃ sādiyati, sammatopi bhikkhuniyo na ovadati—  imehi kho, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. </div>
</div>
<div class="q" id="p_4V_330"> <div class="p">
<span class="pN">330</span>Aparehipi, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Yāya āpattiyā saṃghena, pāpikāya diṭṭhiyā appaṭinissagge, ukkhepanīyakammaṃ kataṃ hoti taṃ āpattiṃ na āpajjati, aññaṃ vā tādisikaṃ, tato vā pāpiṭṭhataraṃ; kammaṃ na garahati, kammike na garahati—  imehi kho, bhikkhave, pañcahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ…pe… . </div>
</div>
<div class="q" id="p_4V_331"> <div class="p">
<span class="pN">331</span>Aṭṭhahi, bhikkhave, aṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. Na pakatattassa bhikkhuno uposathaṃ ṭhapeti, na pavāraṇaṃ ṭhapeti, na savacanīyaṃ karoti, na anuvādaṃ paṭṭhapeti, na okāsaṃ kāreti, na codeti, na sāreti, na bhikkhūhi sampayojeti—  imehi kho, bhikkhave, aṭṭhahaṅgehi samannāgatassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambhetabbaṃ. </div>
</div>
<div class="CENTER" id="p_4V_332">
<span class="pN">332</span>Pāpikāya diṭṭhiyā appaṭinissagge ukkhepanīyakamme<br> paṭippassambhetabbatecattālīsakaṃ niṭṭhitaṃ.</div>
<div class="q" id="p_4V_333"> <div class="divNumber">74.</div> <div class="p">
<span class="pN">333</span>Evañca pana, bhikkhave, paṭippassambhetabbaṃ. Tena, bhikkhave, pāpikāya diṭṭhiyā appaṭinissagge, ukkhepanīyakammakatena bhikkhunā saṃghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhūnaṃ pāde vanditvā ukkuṭikaṃ nisīditvā añjaliṃ paggahetvā evamassa vacanīyo—  ‘ahaṃ, bhante, saṃghena, pāpikāya diṭṭhiyā appaṭinissagge, ukkhepanīyakammakato sammā vattāmi, lomaṃ pātemi, netthāraṃ vattāmi, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācāmī’ti. Dutiyampi yācitabbā. Tatiyampi yācitabbā. Byattena bhikkhunā paṭibalena saṃgho ñāpetabbo—  </div>
</div>
<div class="q" id="p_4V_334"> <div class="p">
<span class="pN">334</span>‘Suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācati. Yadi saṃghassa pattakallaṃ, saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheyya. Esā ñatti. </div>
</div>
<div class="q" id="p_4V_335"> <div class="p">
<span class="pN">335</span>Suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge, ukkhepanīyassa kammassa paṭippassaddhiṃ yācati. Saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheti. Yassāyasmato khamati itthannāmassa bhikkhuno, pāpikāya diṭṭhiyā appaṭinissagge, ukkhepanīyassa kammassa paṭippassaddhi, so tuṇhassa; yassa nakkhamati, so bhāseyya. </div>
</div>
<div class="q" id="p_4V_336"> <div class="p">
<span class="pN">336</span>Dutiyampi etamatthaṃ vadāmi…pe…  tatiyampi etamatthaṃ vadāmi—  suṇātu me, bhante, saṃgho. Ayaṃ itthannāmo bhikkhu saṃghena, pāpikāya diṭṭhiyā appaṭinissagge, ukkhepanīyakammakato sammā vattati, lomaṃ pāteti, netthāraṃ vattati, pāpikāya diṭṭhiyā appaṭinissagge ukkhepanīyassa kammassa paṭippassaddhiṃ yācati. Saṃgho itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ paṭippassambheti. Yassāyasmato khamati itthannāmassa bhikkhuno, pāpikāya diṭṭhiyā appaṭinissagge, ukkhepanīyassa kammassa paṭippassaddhi, so tuṇhassa; yassa nakkhamati, so bhāseyya. </div>
</div>
<div class="q" id="p_4V_337"> <div class="p">
<span class="pN">337</span>Paṭippassaddhaṃ saṃghena itthannāmassa bhikkhuno, pāpikāya diṭṭhiyā appaṭinissagge, ukkhepanīyakammaṃ. Khamati saṃghassa, tasmā tuṇhī, evametaṃ dhārayāmī’”ti. </div>
</div>
<div class="CENTER" id="p_4V_338">
<span class="pN">338</span>Pāpikāya diṭṭhiyā appaṭinissagge ukkhepanīyakammaṃ niṭṭhitaṃ sattamaṃ.<br> Kammakkhandhako paṭhamo.<br> Imamhi khandhake vatthū satta.</div>
<div class="SUMMARY" id="p_4V_339">
<span class="pN">339</span><span class="firstLetter">T</span>assuddānaṃ</div>
<div class="q" id="p_4V_340"> <div class="p"> <table class="singleColumn"> <tr> <td> <div class="pN">340</div> <div class="G">Paṇḍulohitakā bhikkhū,</div> </td> </tr> <tr> <td> <div class="G">sayaṃ bhaṇḍanakārakā;</div> </td> </tr> <tr> <td> <div class="G">Tādise upasaṅkamma,</div> </td> </tr> <tr> <td> <div class="G">ussahiṃsu ca bhaṇḍane.</div> </td> </tr> </table> </div>
</div>
<div class="q" id="p_4V_341"> <div class="p"> <table class="singleColumn"> <tr> <td> <div class="pN">341</div> <div class="G">Anuppannāpi jāyanti,</div> </td> </tr> <tr> <td> <div class="G">uppannānipi vaḍḍhare;</div> </td> </tr> <tr> <td> <div class="G">Appicchā pesalā bhikkhū,</div> </td> </tr> <tr> <td> <div class="G">ujjhāyanti padassato.</div> </td> </tr> </table> </div>
</div>
<div class="q" id="p_4V_342"> <div class="p"> <table class="singleColumn"> <tr> <td> <div class="pN">342</div> <div class="G">Saddhammaṭṭhitiko buddho,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Āṇāpesi tajjanīya,</div> </td> </tr> <tr> <td> <div class="G">kammaṃ sāvatthiyaṃ jino.</div> </td> </tr> </table> </div>
</div>
<div class="q" id="p_4V_343"> <div class="p"> <table class="singleColumn"> <tr> <td> <div class="pN">343</div> <div class="G">Asammukhāppaṭipucchāp-</div> </td> </tr> <tr> <td> <div class="G">paṭiññāya katañca yaṃ;</div> </td> </tr> <tr> <td> <div class="G">Anāpatti adesane,</div> </td> </tr> <tr> <td> <div class="G">desitāya katañca yaṃ.</div> </td> </tr> </table> </div>
</div>
<div class="q" id="p_4V_344"> <div class="p"> <table class="singleColumn"> <tr> <td> <div class="pN">344</div> <div class="G">Acodetvā asāretvā,</div> </td> </tr> <tr> <td> <div class="G">anāropetvā ca yaṃ kataṃ;</div> </td> </tr> <tr> <td> <div class="G">Asammukhā adhammena,</div> </td> </tr> <tr> <td> <div class="G">vaggena cāpi yaṃ kataṃ.</div> </td> </tr> </table> </div>
</div>
<div class="q" id="p_4V_345"> <div class="p"> <table class="singleColumn"> <tr> <td> <div class="pN">345</div> <div class="G">Appaṭipucchā adhammena,</div> </td> </tr> <tr> <td> <div class="G">puna vaggena yaṃ kataṃ;</div> </td> </tr> <tr> <td> <div class="G">Appaṭiññāya adhammena,</div> </td> </tr> <tr> <td> <div class="G">vaggena cāpi yaṃ kataṃ.</div> </td> </tr> </table> </div>
</div>
<div class="q" id="p_4V_346"> <div class="p"> <table class="singleColumn"> <tr> <td> <div class="pN">346</div> <div class="G">Anāpatti adhammena,</div> </td> </tr> <tr> <td> <div class="G">vaggena cāpi yaṃ kataṃ;</div> </td> </tr> <tr> <td> <div class="G">Adesanāgāminiyā,</div> </td> </tr> <tr> <td> <div class="G">adhammavaggameva ca.</div> </td> </tr> </table> </div>
</div>
<div class="q" id="p_4V_347"> <div class="p"> <table class="singleColumn"> <tr> <td> <div class="pN">347</div> <div class="G">Desitāya adhammena,</div> </td> </tr> <tr> <td> <div class="G">vaggenāpi tatheva ca;</div> </td> </tr> <tr> <td> <div class="G">Acodetvā adhammena,</div> </td> </tr> <tr> <td> <div class="G">vaggenāpi tatheva ca.</div> </td> </tr> </table> </div>
</div>
<div class="q" id="p_4V_348"> <div class="p"> <table class="singleColumn"> <tr> <td> <div class="pN">348</div> <div class="G">Asāretvā adhammena,</div> </td> </tr> <tr> <td> <div class="G">vaggenāpi tatheva ca;</div> </td> </tr> <tr> <td> <div class="G">Anāropetvā adhammena,</div> </td> </tr> <tr> <td> <div class="G">vaggenāpi tatheva ca.</div> </td> </tr> </table> </div>
</div>
<div class="q" id="p_4V_349"> <div class="p"> <table class="singleColumn"> <tr> <td> <div class="pN">349</div> <div class="G">Kaṇhavāranayeneva,</div> </td> </tr> <tr> <td> <div class="G">sukkavāraṃ vijāniyā;</div> </td> </tr> <tr> <td> <div class="G">Saṃgho ākaṅkhamāno ca,</div> </td> </tr> <tr> <td> <div class="G">yassa tajjanīyaṃ kare.</div> </td> </tr> </table> </div>
</div>
<div class="q" id="p_4V_350"> <div class="p"> <table class="singleColumn"> <tr> <td> <div class="pN">350</div> <div class="G">Bhaṇḍanaṃ bālo saṃsaṭṭho,</div> </td> </tr> <tr> <td> <div class="G">adhisīle ajjhācāre;</div> </td> </tr> <tr> <td> <div class="G">Atidiṭṭhivipannassa,</div> </td> </tr> <tr> <td> <div class="G">saṃgho tajjanīyaṃ kare.</div> </td> </tr> </table> </div>
</div>
<div class="q" id="p_4V_351"> <div class="p"> <table class="singleColumn"> <tr> <td> <div class="pN">351</div> <div class="G">Buddhadhammassa saṃghassa,</div> </td> </tr> <tr> <td> <div class="G">avaṇṇaṃ yo ca bhāsati;</div> </td> </tr> <tr> <td> <div class="G">Tiṇṇannampi ca bhikkhūnaṃ,</div> </td> </tr> <tr> <td> <div class="G">saṃgho tajjaniyaṃ kare.</div> </td> </tr> </table> </div>
</div>
<div class="q" id="p_4V_352"> <div class="p"> <table class="singleColumn"> <tr> <td> <div class="pN">352</div> <div class="G">Bhaṇḍanaṃ kārako eko,</div> </td> </tr> <tr> <td> <div class="G">bālo saṃsagganissito;</div> </td> </tr> <tr> <td> <div class="G">Adhisīle ajjhācāre,</div> </td> </tr> <tr> <td> <div class="G">tatheva atidiṭṭhiyā.</div> </td> </tr> </table> </div>
</div>
<div class="q" id="p_4V_353"> <div class="p"> <table class="singleColumn"> <tr> <td> <div class="pN">353</div> <div class="G">Buddhadhammassa saṃghassa,</div> </td> </tr> <tr> <td> <div class="G">avaṇṇaṃ yo ca bhāsati;</div> </td> </tr> <tr> <td> <div class="G">Tajjanīyakammakato,</div> </td> </tr> <tr> <td> <div class="G">evaṃ sammānuvattanā.</div> </td> </tr> </table> </div>
</div>
<div class="q" id="p_4V_354"> <div class="p"> <table class="singleColumn"> <tr> <td> <div class="pN">354</div> <div class="G">Upasampadanissayā,</div> </td> </tr> <tr> <td> <div class="G">sāmaṇeraṃ upaṭṭhanā;</div> </td> </tr> <tr> <td> <div class="G">Ovādasammatenāpi,</div> </td> </tr> <tr> <td> <div class="G">na kare tajjanīkato.</div> </td> </tr> </table> </div>
</div>
<div class="q" id="p_4V_355"> <div class="p"> <table class="singleColumn"> <tr> <td> <div class="pN">355</div> <div class="G">Nāpajje tañca āpattiṃ,</div> </td> </tr> <tr> <td> <div class="G">tādisañca tato paraṃ;</div> </td> </tr> <tr> <td> <div class="G">Kammañca kammike cāpi,</div> </td> </tr> <tr> <td> <div class="G">na garahe tathāvidho.</div> </td> </tr> </table> </div>
</div>
<div class="q" id="p_4V_356"> <div class="p"> <table class="singleColumn"> <tr> <td> <div class="pN">356</div> <div class="G">Uposathaṃ pavāraṇaṃ,</div> </td> </tr> <tr> <td> <div class="G">pakatattassa naṭṭhape;</div> </td> </tr> <tr> <td> <div class="G">Savacaniṃ anuvādo,</div> </td> </tr> <tr> <td> <div class="G">okāso codanena ca.</div> </td> </tr> </table> </div>
</div>
<div class="q" id="p_4V_357"> <div class="p"> <table class="singleColumn"> <tr> <td> <div class="pN">357</div> <div class="G">Sāraṇaṃ sampayogañca,</div> </td> </tr> <tr> <td> <div class="G">na kareyya tathāvidho;</div> </td> </tr> <tr> <td> <div class="G">Upasampadanissayā,</div> </td> </tr> <tr> <td> <div class="G">sāmaṇeraṃ upaṭṭhanā.</div> </td> </tr> </table> </div>
</div>
<div class="q" id="p_4V_358"> <div class="p"> <table class="singleColumn"> <tr> <td> <div class="pN">358</div> <div class="G">Ovādasammatenāpi,</div> </td> </tr> <tr> <td> <div class="G">pañcahaṅgehi na sammati;</div> </td> </tr> <tr> <td> <div class="G">Tañcāpajjati āpattiṃ,</div> </td> </tr> <tr> <td> <div class="G">tādisañca tato paraṃ.</div> </td> </tr> </table> </div>
</div>
<div class="q" id="p_4V_359"> <div class="p"> <table class="singleColumn"> <tr> <td> <div class="pN">359</div> <div class="G">Kammañca kammike cāpi,</div> </td> </tr> <tr> <td> <div class="G">garahanto na sammati;</div> </td> </tr> <tr> <td> <div class="G">Uposathaṃ pavāraṇaṃ,</div> </td> </tr> <tr> <td> <div class="G">savacanīyā ca novādo.</div> </td> </tr> </table> </div>
</div>
<div class="q" id="p_4V_360"> <div class="p"> <table class="singleColumn"> <tr> <td> <div class="pN">360</div> <div class="G">Okāso codanañceva,</div> </td> </tr> <tr> <td> <div class="G">sāraṇā sampayojanā;</div> </td> </tr> <tr> <td> <div class="G">Imehaṭṭhaṅgehi yo yutto,</div> </td> </tr> <tr> <td> <div class="G">tajjanānupasammati.</div> </td> </tr> </table> </div>
</div>
<div class="q" id="p_4V_361"> <div class="p"> <table class="singleColumn"> <tr> <td> <div class="pN">361</div> <div class="G">Kaṇhavāranayeneva,</div> </td> </tr> <tr> <td> <div class="G">sukkavāraṃ vijāniyā;</div> </td> </tr> <tr> <td> <div class="G">Bālo āpattibahulo,</div> </td> </tr> <tr> <td> <div class="G">saṃsaṭṭhopi ca seyyaso.</div> </td> </tr> </table> </div>
</div>
<div class="q" id="p_4V_362"> <div class="p"> <table class="singleColumn"> <tr> <td> <div class="pN">362</div> <div class="G">Niyassakammaṃ sambuddho,</div> </td> </tr> <tr> <td> <div class="G">āṇāpesi mahāmuni;</div> </td> </tr> <tr> <td> <div class="G">Kīṭāgirismiṃ dve bhikkhū,</div> </td> </tr> <tr> <td> <div class="G">assajipunabbasukā.</div> </td> </tr> </table> </div>
</div>
<div class="q" id="p_4V_363"> <div class="p"> <table class="singleColumn"> <tr> <td> <div class="pN">363</div> <div class="G">Anācārañca vividhaṃ,</div> </td> </tr> <tr> <td> <div class="G">ācariṃsu asaññatā;</div> </td> </tr> <tr> <td> <div class="G">Pabbājanīyaṃ sambuddho,</div> </td> </tr> <tr> <td> <div class="G">kammaṃ sāvatthiyaṃ jino;</div> </td> </tr> <tr> <td> <div class="G">Macchikāsaṇḍe sudhammo,</div> </td> </tr> <tr> <td> <div class="G">cittassāvāsiko ahu.</div> </td> </tr> </table> </div>
</div>
<div class="q" id="p_4V_364"> <div class="p"> <table class="singleColumn"> <tr> <td> <div class="pN">364</div> <div class="G">Jātivādena khuṃseti,</div> </td> </tr> <tr> <td> <div class="G">sudhammo cittupāsakaṃ;</div> </td> </tr> <tr> <td> <div class="G">Paṭisāraṇīyakammaṃ,</div> </td> </tr> <tr> <td> <div class="G">āṇāpesi tathāgato.</div> </td> </tr> </table> </div>
</div>
<div class="q" id="p_4V_365"> <div class="p"> <table class="singleColumn"> <tr> <td> <div class="pN">365</div> <div class="G">Kosambiyaṃ channaṃ bhikkhuṃ,</div> </td> </tr> <tr> <td> <div class="G">Nicchantāpattiṃ passituṃ;</div> </td> </tr> <tr> <td> <div class="G">Adassane ukkhipituṃ,</div> </td> </tr> <tr> <td> <div class="G">Āṇāpesi jinuttamo.</div> </td> </tr> </table> </div>
</div>
<div class="q" id="p_4V_366"> <div class="p"> <table class="singleColumn"> <tr> <td> <div class="pN">366</div> <div class="G">Channo taṃyeva āpattiṃ,</div> </td> </tr> <tr> <td> <div class="G">paṭikātuṃ na icchati;</div> </td> </tr> <tr> <td> <div class="G">Ukkhepanāppaṭikamme,</div> </td> </tr> <tr> <td> <div class="G">āṇāpesi vināyako.</div> </td> </tr> </table> </div>
</div>
<div class="q" id="p_4V_367"> <div class="p"> <table class="singleColumn"> <tr> <td> <div class="pN">367</div> <div class="G">Pāpadiṭṭhi ariṭṭhassa,</div> </td> </tr> <tr> <td> <div class="G">āsi aññāṇanissitā;</div> </td> </tr> <tr> <td> <div class="G">Diṭṭhiyāppaṭinissagge,</div> </td> </tr> <tr> <td> <div class="G">ukkhepaṃ jinabhāsitaṃ.</div> </td> </tr> </table> </div>
</div>
<div class="q" id="p_4V_368"> <div class="p"> <table class="singleColumn"> <tr> <td> <div class="pN">368</div> <div class="G">Niyassakammaṃ pabbajjaṃ,</div> </td> </tr> <tr> <td> <div class="G">tatheva paṭisāraṇī;</div> </td> </tr> <tr> <td> <div class="G">Adassanāppaṭikamme,</div> </td> </tr> <tr> <td> <div class="G">anissagge ca diṭṭhiyā.</div> </td> </tr> </table> </div>
</div>
<div class="q" id="p_4V_369"> <div class="p"> <table class="singleColumn"> <tr> <td> <div class="pN">369</div> <div class="G">Davānācārūpaghāti,</div> </td> </tr> <tr> <td> <div class="G">micchāājīvameva ca;</div> </td> </tr> <tr> <td> <div class="G">Pabbājanīyakammamhi,</div> </td> </tr> <tr> <td> <div class="G">atirekapadā ime.</div> </td> </tr> </table> </div>
</div>
<div class="q" id="p_4V_370"> <div class="p"> <table class="singleColumn"> <tr> <td> <div class="pN">370</div> <div class="G">Alābhāvaṇṇā dve pañca,</div> </td> </tr> <tr> <td> <div class="G">dve pañcakāti nāmakā;</div> </td> </tr> <tr> <td> <div class="G">Paṭisāraṇīyakammamhi,</div> </td> </tr> <tr> <td> <div class="G">atirekapadā ime.</div> </td> </tr> </table> </div>
</div>
<div class="q" id="p_4V_371"> <div class="p"> <table class="singleColumn"> <tr> <td> <div class="pN">371</div> <div class="G">Tajjanīyaṃ niyassañca,</div> </td> </tr> <tr> <td> <div class="G">duve kammāpi sādisā;</div> </td> </tr> <tr> <td> <div class="G">Pabbajjā paṭisārī ca,</div> </td> </tr> <tr> <td> <div class="G">atthi padātirittatā.</div> </td> </tr> </table> </div>
</div>
<div class="q" id="p_4V_372"> <div class="p"> <table class="singleColumn"> <tr> <td> <div class="pN">372</div> <div class="G">Tayo ukkhepanā kammā,</div> </td> </tr> <tr> <td> <div class="G">sadisā te vibhattito;</div> </td> </tr> <tr> <td> <div class="G">Tajjanīyanayenāpi,</div> </td> </tr> <tr> <td> <div class="G">sesakammaṃ vijāniyāti.</div> </td> </tr> </table> </div>
</div>
<div class="ENDH3" id="p_4V_373">
<span class="pN">373</span>Kammakkhandhako niṭṭhito.</div>
</div>
