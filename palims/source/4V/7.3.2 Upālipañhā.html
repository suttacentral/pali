<div><div class="b"><a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/7">7 Saṃghabhedakakkhandhaka</a> » <a href="/tipitaka/4V/7/7.3">7.3 Tatiyabhāṇavāra</a></div><div class="i">7.3.2 Upālipañhā</div><div class="h">Saṃghabhedakakkhandhaka</div><div class="h">Tatiyabhāṇavāra</div><div class="h">Upālipañhā</div><div class="q" id="p_4V_1593"> <div class="divNumber">351.</div> <div class="p"><span class="pN">1593</span>Atha kho āyasmā upāli yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā upāli bhagavantaṃ etadavoca—  “saṃgharāji saṃgharājīti, bhante, vuccati. Kittāvatā nu kho, bhante, saṃgharāji hoti, no ca saṃghabhedo? Kittāvatā ca pana saṃgharāji ceva hoti saṃghabhedo cā”ti? </div></div><div class="q" id="p_4V_1594"> <div class="p"><span class="pN">1594</span>“Ekato, upāli, eko hoti, ekato dve, catuttho anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, dve honti, ekato dve, pañcamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, dve honti, ekato tayo, chaṭṭho anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, tayo honti, ekato tayo, sattamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, tayo honti, ekato cattāro, aṭṭhamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, cattāro honti, ekato cattāro, navamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evaṃ kho, upāli, saṃgharāji ceva hoti saṃghabhedo ca. Navannaṃ vā, upāli, atirekanavannaṃ vā saṃgharāji ceva hoti saṃghabhedo ca. Na kho, upāli, bhikkhunī saṃghaṃ bhindati, api ca bhedāya parakkamati, na sikkhamānā saṃghaṃ bhindati…pe…  na sāmaṇero saṃghaṃ bhindati, na sāmaṇerī saṃghaṃ bhindati, na upāsako saṃghaṃ bhindati, na upāsikā saṃghaṃ bhindati, api ca bhedāya parakkamati. Bhikkhu kho, upāli, pakatatto, samānasaṃvāsako, samānasīmāyaṃ ṭhito, saṃghaṃ bhindatī”ti. </div></div><div class="q" id="p_4V_1595"> <div class="divNumber">352.</div> <div class="p"><span class="pN">1595</span>“Saṃghabhedo saṃghabhedoti, bhante, vuccati. Kittāvatā nu kho, bhante, saṃgho bhinno hotī”ti? </div></div><div class="q" id="p_4V_1596"> <div class="p"><span class="pN">1596</span>“Idhupāli, bhikkhū adhammaṃ dhammoti dīpenti. (1) </div></div><div class="q" id="p_4V_1597"> <div class="p"><span class="pN">1597</span>Dhammaṃ adhammoti dīpenti. (2) </div></div><div class="q" id="p_4V_1598"> <div class="p"><span class="pN">1598</span>Avinayaṃ vinayoti dīpenti. (3) </div></div><div class="q" id="p_4V_1599"> <div class="p"><span class="pN">1599</span>Vinayaṃ avinayoti dīpenti. (4) </div></div><div class="q" id="p_4V_1600"> <div class="p"><span class="pN">1600</span>Abhāsitaṃ alapitaṃ tathāgatena bhāsitaṃ lapitaṃ tathāgatenāti dīpenti. (5) </div></div><div class="q" id="p_4V_1601"> <div class="p"><span class="pN">1601</span>Bhāsitaṃ lapitaṃ tathāgatena abhāsitaṃ alapitaṃ tathāgatenāti dīpenti. (6) </div></div><div class="q" id="p_4V_1602"> <div class="p"><span class="pN">1602</span>Anāciṇṇaṃ tathāgatena āciṇṇaṃ tathāgatenāti dīpenti. (7) </div></div><div class="q" id="p_4V_1603"> <div class="p"><span class="pN">1603</span>Āciṇṇaṃ tathāgatena anāciṇṇaṃ tathāgatenāti dīpenti. (8) </div></div><div class="q" id="p_4V_1604"> <div class="p"><span class="pN">1604</span>Apaññattaṃ tathāgatena paññattaṃ tathāgatenāti dīpenti. (9) </div></div><div class="q" id="p_4V_1605"> <div class="p"><span class="pN">1605</span>Paññattaṃ tathāgatena apaññattaṃ tathāgatenāti dīpenti. (10) </div></div><div class="q" id="p_4V_1606"> <div class="p"><span class="pN">1606</span>Anāpattiṃ āpattīti dīpenti. (11) </div></div><div class="q" id="p_4V_1607"> <div class="p"><span class="pN">1607</span>Āpattiṃ anāpattīti dīpenti. (12) </div></div><div class="q" id="p_4V_1608"> <div class="p"><span class="pN">1608</span>Lahukaṃ āpattiṃ garukā āpattīti dīpenti. (13) </div></div><div class="q" id="p_4V_1609"> <div class="p"><span class="pN">1609</span>Garukaṃ āpattiṃ lahukā āpattīti dīpenti. (14) </div></div><div class="q" id="p_4V_1610"> <div class="p"><span class="pN">1610</span>Sāvasesaṃ āpattiṃ anavasesā āpattīti dīpenti. (15) </div></div><div class="q" id="p_4V_1611"> <div class="p"><span class="pN">1611</span>Anavasesaṃ āpattiṃ sāvasesā āpattīti dīpenti. (16) </div></div><div class="q" id="p_4V_1612"> <div class="p"><span class="pN">1612</span>Duṭṭhullaṃ āpattiṃ aduṭṭhullā āpattīti dīpenti. (17) </div></div><div class="q" id="p_4V_1613"> <div class="p"><span class="pN">1613</span>Aduṭṭhullaṃ āpattiṃ duṭṭhullā āpattīti dīpenti. (18) </div></div><div class="q" id="p_4V_1614"> <div class="p"><span class="pN">1614</span>Te imehi aṭṭhārasahi vatthūhi apakassanti, avapakassanti, āveniṃ uposathaṃ karonti, āveniṃ pavāraṇaṃ karonti, āveniṃ saṃghakammaṃ karonti. Ettāvatā kho, upāli, saṃgho bhinno hotī”ti. </div></div><div class="q" id="p_4V_1615"> <div class="divNumber">353.</div> <div class="p"><span class="pN">1615</span>“Saṃghasāmaggī saṃghasāmaggīti, bhante, vuccati. Kittāvatā nu kho, bhante, saṃgho samaggo hotī”ti? </div></div><div class="q" id="p_4V_1616"> <div class="p"><span class="pN">1616</span>“Idhupāli, bhikkhū adhammaṃ adhammoti dīpenti. (1) </div></div><div class="q" id="p_4V_1617"> <div class="p"><span class="pN">1617</span>Dhammaṃ dhammoti dīpenti. (2) </div></div><div class="q" id="p_4V_1618"> <div class="p"><span class="pN">1618</span>Avinayaṃ avinayoti dīpenti. (3) </div></div><div class="q" id="p_4V_1619"> <div class="p"><span class="pN">1619</span>Vinayaṃ vinayoti dīpenti. (4) </div></div><div class="q" id="p_4V_1620"> <div class="p"><span class="pN">1620</span>Abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti. (5) </div></div><div class="q" id="p_4V_1621"> <div class="p"><span class="pN">1621</span>Bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti. (6) </div></div><div class="q" id="p_4V_1622"> <div class="p"><span class="pN">1622</span>Anāciṇṇaṃ tathāgatena anāciṇṇaṃ tathāgatenāti dīpenti. (7) </div></div><div class="q" id="p_4V_1623"> <div class="p"><span class="pN">1623</span>Āciṇṇaṃ tathāgatena āciṇṇaṃ tathāgatenāti dīpenti. (8) </div></div><div class="q" id="p_4V_1624"> <div class="p"><span class="pN">1624</span>Apaññattaṃ tathāgatena apaññattaṃ tathāgatenāti dīpenti. (9) </div></div><div class="q" id="p_4V_1625"> <div class="p"><span class="pN">1625</span>Paññattaṃ tathāgatena paññattaṃ tathāgatenāti dīpenti. (10) </div></div><div class="q" id="p_4V_1626"> <div class="p"><span class="pN">1626</span>Anāpattiṃ anāpattīti dīpenti. (11) </div></div><div class="q" id="p_4V_1627"> <div class="p"><span class="pN">1627</span>Āpattiṃ āpattīti dīpenti. (12) </div></div><div class="q" id="p_4V_1628"> <div class="p"><span class="pN">1628</span>Lahukaṃ āpattiṃ lahukā āpattīti dīpenti. (13) </div></div><div class="q" id="p_4V_1629"> <div class="p"><span class="pN">1629</span>Garukaṃ āpattiṃ garukā āpattīti dīpenti. (14) </div></div><div class="q" id="p_4V_1630"> <div class="p"><span class="pN">1630</span>Sāvasesaṃ āpattiṃ sāvasesā āpattīti dīpenti. (15) </div></div><div class="q" id="p_4V_1631"> <div class="p"><span class="pN">1631</span>Anavasesaṃ āpattiṃ anavasesā āpattīti dīpenti. (16) </div></div><div class="q" id="p_4V_1632"> <div class="p"><span class="pN">1632</span>Duṭṭhullaṃ āpattiṃ duṭṭhullā āpattīti dīpenti. (17) </div></div><div class="q" id="p_4V_1633"> <div class="p"><span class="pN">1633</span>Aduṭṭhullaṃ āpattiṃ aduṭṭhullā āpattīti dīpenti. (18) </div></div><div class="q" id="p_4V_1634"> <div class="p"><span class="pN">1634</span>Te imehi aṭṭhārasahi vatthūhi na apakassanti, na avapakassanti, na āveniṃ uposathaṃ karonti, na āveniṃ pavāraṇaṃ karonti, na āveniṃ saṃghakammaṃ karonti. Ettāvatā kho, upāli, saṃgho samaggo hotī”ti. </div></div><div class="q" id="p_4V_1635"> <div class="divNumber">354.</div> <div class="p"><span class="pN">1635</span>“Samaggaṃ pana, bhante, saṃghaṃ bhinditvā kiṃ so pasavatī”ti? “Samaggaṃ kho, upāli, saṃghaṃ bhinditvā kappaṭṭhikaṃ kibbisaṃ pasavati, kappaṃ nirayamhi paccatīti. </div></div><div class="q" id="p_4V_1636"> <div class="p"> <table class="singleColumn"> <tr> <td> <div class="pN">1636</div> <div class="G">Āpāyiko nerayiko,</div> </td> </tr> <tr> <td> <div class="G">Kappaṭṭho saṃghabhedako;</div> </td> </tr> <tr> <td> <div class="G">Vaggarato adhammaṭṭho,</div> </td> </tr> <tr> <td> <div class="G">Yogakkhemā padhaṃsati;</div> </td> </tr> <tr> <td> <div class="G">Saṃghaṃ samaggaṃ bhinditvā,</div> </td> </tr> <tr> <td> <div class="G">Kappaṃ nirayamhi paccatī”ti.</div> </td> </tr> </table> </div></div><div class="q" id="p_4V_1637"> <div class="p"><span class="pN">1637</span>“Bhinnaṃ pana, bhante, saṃghaṃ samaggaṃ katvā kiṃ so pasavatī”ti? “Bhinnaṃ kho, upāli, saṃghaṃ samaggaṃ katvā brahmaṃ puññaṃ pasavati, kappaṃ saggamhi modatīti. </div></div><div class="q" id="p_4V_1638"> <div class="p"> <table class="singleColumn"> <tr> <td> <div class="pN">1638</div> <div class="G">Sukhā saṃghassa sāmaggī,</div> </td> </tr> <tr> <td> <div class="G">samaggānañca anuggaho;</div> </td> </tr> <tr> <td> <div class="G">Samaggarato dhammaṭṭho,</div> </td> </tr> <tr> <td> <div class="G">yogakkhemā na dhaṃsati;</div> </td> </tr> <tr> <td> <div class="G">Saṃghaṃ samaggaṃ katvāna,</div> </td> </tr> <tr> <td> <div class="G">kappaṃ saggamhi modatī”ti.</div> </td> </tr> </table> </div></div><div class="q" id="p_4V_1639"> <div class="divNumber">355.</div> <div class="p"><span class="pN">1639</span>“Siyā nu kho, bhante, saṃghabhedako āpāyiko, nerayiko, kappaṭṭho, atekiccho”ti? “Siyā, upāli, saṃghabhedako āpāyiko, nerayiko, kappaṭṭho, atekiccho”ti. </div></div><div class="q" id="p_4V_1640"> <div class="p"><span class="pN">1640</span>“Siyā pana, bhante, saṃghabhedako na āpāyiko, na nerayiko, na kappaṭṭho, na atekiccho”ti? “Siyā, upāli, saṃghabhedako na āpāyiko, na nerayiko, na kappaṭṭho, na atekiccho”ti. </div></div><div class="q" id="p_4V_1641"> <div class="p"><span class="pN">1641</span>“Katamo pana, bhante, saṃghabhedako āpāyiko, nerayiko, kappaṭṭho, atekiccho”ti? “Idhupāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede adhammadiṭṭhi, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div></div><div class="q" id="p_4V_1642"> <div class="p"><span class="pN">1642</span>Puna caparaṃ, upāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede dhammadiṭṭhi, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div></div><div class="q" id="p_4V_1643"> <div class="p"><span class="pN">1643</span>Puna caparaṃ, upāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede vematiko, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div></div><div class="q" id="p_4V_1644"> <div class="p"><span class="pN">1644</span>Puna caparaṃ, upāli, bhikkhu adhammaṃ dhammoti dīpeti. Tasmiṃ dhammadiṭṭhi, bhede adhammadiṭṭhi…pe…  tasmiṃ dhammadiṭṭhi bhede dhammadiṭṭhi. Tasmiṃ dhammadiṭṭhi bhede vematiko. Tasmiṃ vematiko bhede adhammadiṭṭhi. Tasmiṃ vematiko bhede dhammadiṭṭhi. Tasmiṃ vematiko bhede vematiko vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div></div><div class="q" id="p_4V_1645"> <div class="p"><span class="pN">1645</span>Puna caparaṃ, upāli, bhikkhu dhammaṃ adhammoti dīpeti…pe…  avinayaṃ vinayoti dīpeti…  vinayaṃ avinayoti dīpeti…  abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti…  bhāsitaṃ lapitaṃ tathāgatena abhāsitaṃ alapitaṃ tathāgatenāti dīpeti…  anāciṇṇaṃ tathāgatena āciṇṇaṃ tathāgatenāti dīpeti…  āciṇṇaṃ tathāgatena anāciṇṇaṃ tathāgatenāti dīpeti…  apaññattaṃ tathāgatena paññattaṃ tathāgatenāti dīpeti…  paññattaṃ tathāgatena apaññattaṃ tathāgatenāti dīpeti…  anāpattiṃ āpattīti dīpeti…  āpattiṃ anāpattīti dīpeti…  lahukaṃ āpattiṃ garukā āpattīti dīpeti…  garukaṃ āpattiṃ lahukā āpattīti dīpeti…  sāvasesaṃ āpattiṃ anavasesā āpattīti dīpeti…  anavasesaṃ āpattiṃ sāvasesā āpattīti dīpeti…  duṭṭhullaṃ āpattiṃ aduṭṭhullā āpattīti dīpeti…  aduṭṭhullaṃ āpattiṃ duṭṭhullā āpattīti dīpeti…  tasmiṃ adhammadiṭṭhi, bhede adhammadiṭṭhi…pe…  tasmiṃ adhammadiṭṭhi, bhede dhammadiṭṭhi…  tasmiṃ adhammadiṭṭhi, bhede vematiko…  tasmiṃ dhammadiṭṭhi, bhede adhammadiṭṭhi…  tasmiṃ dhammadiṭṭhi, bhede dhammadiṭṭhi…  tasmiṃ dhammadiṭṭhi, bhede vematiko…  tasmiṃ vematiko, bhede adhammadiṭṭhi…  tasmiṃ vematiko, bhede dhammadiṭṭhi…  tasmiṃ vematiko, bhede vematiko, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho”ti. </div></div><div class="q" id="p_4V_1646"> <div class="p"><span class="pN">1646</span>“Katamo pana, bhante, saṃghabhedako na āpāyiko, na nerayiko, na kappaṭṭho, na atekiccho”ti? “Idhupāli, bhikkhu adhammaṃ dhammoti dīpeti. Tasmiṃ dhammadiṭṭhi, bhede dhammadiṭṭhi, avinidhāya diṭṭhiṃ, avinidhāya khantiṃ, avinidhāya ruciṃ, avinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako na āpāyiko, na nerayiko, na kappaṭṭho, na atekiccho. </div></div><div class="q" id="p_4V_1647"> <div class="p"><span class="pN">1647</span>Puna caparaṃ, upāli, bhikkhu dhammaṃ adhammoti dīpeti…pe…  duṭṭhullaṃ āpattiṃ aduṭṭhullā āpattīti dīpeti. Tasmiṃ dhammadiṭṭhi, bhede dhammadiṭṭhi, avinidhāya diṭṭhiṃ, avinidhāya khantiṃ, avinidhāya ruciṃ, avinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako na āpāyiko, na nerayiko, na kappaṭṭho, na atekiccho”ti. </div></div><div class="CENTER" id="p_4V_1648"><span class="pN">1648</span>Tatiyabhāṇavāro niṭṭhito.<br> Saṃghabhedakakkhandhako sattamo.</div><div class="SUMMARY" id="p_4V_1649"><span class="pN">1649</span><span class="firstLetter">T</span>assuddānaṃ</div><div class="q" id="p_4V_1650"> <div class="p"> <table class="singleColumn"> <tr> <td> <div class="pN">1650</div> <div class="G">Anupiye abhiññātā,</div> </td> </tr> <tr> <td> <div class="G">sukhumālo na icchati;</div> </td> </tr> <tr> <td> <div class="G">Kasā vapā abhi ninne,</div> </td> </tr> <tr> <td> <div class="G">niddhā lāve ca ubbahe.</div> </td> </tr> </table> </div></div><div class="q" id="p_4V_1651"> <div class="p"> <table class="singleColumn"> <tr> <td> <div class="pN">1651</div> <div class="G">Puñjamaddapalālañca,</div> </td> </tr> <tr> <td> <div class="G">bhusaophuṇanīhare;</div> </td> </tr> <tr> <td> <div class="G">Āyatimpi na khīyanti,</div> </td> </tr> <tr> <td> <div class="G">pitaro ca pitāmahā.</div> </td> </tr> </table> </div></div><div class="q" id="p_4V_1652"> <div class="p"> <table class="singleColumn"> <tr> <td> <div class="pN">1652</div> <div class="G">Bhaddiyo anuruddho ca,</div> </td> </tr> <tr> <td> <div class="G">ānando bhagu kimilo;</div> </td> </tr> <tr> <td> <div class="G">Sakyamāno ca kosambiṃ,</div> </td> </tr> <tr> <td> <div class="G">parihāyi kakudhena ca.</div> </td> </tr> </table> </div></div><div class="q" id="p_4V_1653"> <div class="p"> <table class="singleColumn"> <tr> <td> <div class="pN">1653</div> <div class="G">Pakāsesi pituno ca,</div> </td> </tr> <tr> <td> <div class="G">purise silaṃ nāḷāgiriṃ;</div> </td> </tr> <tr> <td> <div class="G">Tikapañcagaruko kho,</div> </td> </tr> <tr> <td> <div class="G">bhindi thullaccayena ca;</div> </td> </tr> <tr> <td> <div class="G">Tayo aṭṭha puna tīṇi,</div> </td> </tr> <tr> <td> <div class="G">rāji bhedā siyā nu khoti.</div> </td> </tr> </table> </div></div><div class="ENDH3" id="p_4V_1654"><span class="pN">1654</span>Saṃghabhedakakkhandhako niṭṭhito.</div></div><div>
<div class="b">
<a href="/">Home</a> » <a href="/tipitaka/4V">4V Cūḷavaggapāḷi</a> » <a href="/tipitaka/4V/7">7 Saṃghabhedakakkhandhaka</a> » <a href="/tipitaka/4V/7/7.3">7.3 Tatiyabhāṇavāra</a>
</div>
<div class="i">7.3.2 Upālipañhā</div>
<div class="h">Saṃghabhedakakkhandhaka</div>
<div class="h">Tatiyabhāṇavāra</div>
<div class="h">Upālipañhā</div>
<div class="q" id="p_4V_1593"> <div class="divNumber">351.</div> <div class="p">
<span class="pN">1593</span>Atha kho āyasmā upāli yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā upāli bhagavantaṃ etadavoca—  “saṃgharāji saṃgharājīti, bhante, vuccati. Kittāvatā nu kho, bhante, saṃgharāji hoti, no ca saṃghabhedo? Kittāvatā ca pana saṃgharāji ceva hoti saṃghabhedo cā”ti? </div>
</div>
<div class="q" id="p_4V_1594"> <div class="p">
<span class="pN">1594</span>“Ekato, upāli, eko hoti, ekato dve, catuttho anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, dve honti, ekato dve, pañcamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, dve honti, ekato tayo, chaṭṭho anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, tayo honti, ekato tayo, sattamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, tayo honti, ekato cattāro, aṭṭhamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evampi kho, upāli, saṃgharāji hoti, no ca saṃghabhedo. Ekato, upāli, cattāro honti, ekato cattāro, navamo anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Evaṃ kho, upāli, saṃgharāji ceva hoti saṃghabhedo ca. Navannaṃ vā, upāli, atirekanavannaṃ vā saṃgharāji ceva hoti saṃghabhedo ca. Na kho, upāli, bhikkhunī saṃghaṃ bhindati, api ca bhedāya parakkamati, na sikkhamānā saṃghaṃ bhindati…pe…  na sāmaṇero saṃghaṃ bhindati, na sāmaṇerī saṃghaṃ bhindati, na upāsako saṃghaṃ bhindati, na upāsikā saṃghaṃ bhindati, api ca bhedāya parakkamati. Bhikkhu kho, upāli, pakatatto, samānasaṃvāsako, samānasīmāyaṃ ṭhito, saṃghaṃ bhindatī”ti. </div>
</div>
<div class="q" id="p_4V_1595"> <div class="divNumber">352.</div> <div class="p">
<span class="pN">1595</span>“Saṃghabhedo saṃghabhedoti, bhante, vuccati. Kittāvatā nu kho, bhante, saṃgho bhinno hotī”ti? </div>
</div>
<div class="q" id="p_4V_1596"> <div class="p">
<span class="pN">1596</span>“Idhupāli, bhikkhū adhammaṃ dhammoti dīpenti. (1) </div>
</div>
<div class="q" id="p_4V_1597"> <div class="p">
<span class="pN">1597</span>Dhammaṃ adhammoti dīpenti. (2) </div>
</div>
<div class="q" id="p_4V_1598"> <div class="p">
<span class="pN">1598</span>Avinayaṃ vinayoti dīpenti. (3) </div>
</div>
<div class="q" id="p_4V_1599"> <div class="p">
<span class="pN">1599</span>Vinayaṃ avinayoti dīpenti. (4) </div>
</div>
<div class="q" id="p_4V_1600"> <div class="p">
<span class="pN">1600</span>Abhāsitaṃ alapitaṃ tathāgatena bhāsitaṃ lapitaṃ tathāgatenāti dīpenti. (5) </div>
</div>
<div class="q" id="p_4V_1601"> <div class="p">
<span class="pN">1601</span>Bhāsitaṃ lapitaṃ tathāgatena abhāsitaṃ alapitaṃ tathāgatenāti dīpenti. (6) </div>
</div>
<div class="q" id="p_4V_1602"> <div class="p">
<span class="pN">1602</span>Anāciṇṇaṃ tathāgatena āciṇṇaṃ tathāgatenāti dīpenti. (7) </div>
</div>
<div class="q" id="p_4V_1603"> <div class="p">
<span class="pN">1603</span>Āciṇṇaṃ tathāgatena anāciṇṇaṃ tathāgatenāti dīpenti. (8) </div>
</div>
<div class="q" id="p_4V_1604"> <div class="p">
<span class="pN">1604</span>Apaññattaṃ tathāgatena paññattaṃ tathāgatenāti dīpenti. (9) </div>
</div>
<div class="q" id="p_4V_1605"> <div class="p">
<span class="pN">1605</span>Paññattaṃ tathāgatena apaññattaṃ tathāgatenāti dīpenti. (10) </div>
</div>
<div class="q" id="p_4V_1606"> <div class="p">
<span class="pN">1606</span>Anāpattiṃ āpattīti dīpenti. (11) </div>
</div>
<div class="q" id="p_4V_1607"> <div class="p">
<span class="pN">1607</span>Āpattiṃ anāpattīti dīpenti. (12) </div>
</div>
<div class="q" id="p_4V_1608"> <div class="p">
<span class="pN">1608</span>Lahukaṃ āpattiṃ garukā āpattīti dīpenti. (13) </div>
</div>
<div class="q" id="p_4V_1609"> <div class="p">
<span class="pN">1609</span>Garukaṃ āpattiṃ lahukā āpattīti dīpenti. (14) </div>
</div>
<div class="q" id="p_4V_1610"> <div class="p">
<span class="pN">1610</span>Sāvasesaṃ āpattiṃ anavasesā āpattīti dīpenti. (15) </div>
</div>
<div class="q" id="p_4V_1611"> <div class="p">
<span class="pN">1611</span>Anavasesaṃ āpattiṃ sāvasesā āpattīti dīpenti. (16) </div>
</div>
<div class="q" id="p_4V_1612"> <div class="p">
<span class="pN">1612</span>Duṭṭhullaṃ āpattiṃ aduṭṭhullā āpattīti dīpenti. (17) </div>
</div>
<div class="q" id="p_4V_1613"> <div class="p">
<span class="pN">1613</span>Aduṭṭhullaṃ āpattiṃ duṭṭhullā āpattīti dīpenti. (18) </div>
</div>
<div class="q" id="p_4V_1614"> <div class="p">
<span class="pN">1614</span>Te imehi aṭṭhārasahi vatthūhi apakassanti, avapakassanti, āveniṃ uposathaṃ karonti, āveniṃ pavāraṇaṃ karonti, āveniṃ saṃghakammaṃ karonti. Ettāvatā kho, upāli, saṃgho bhinno hotī”ti. </div>
</div>
<div class="q" id="p_4V_1615"> <div class="divNumber">353.</div> <div class="p">
<span class="pN">1615</span>“Saṃghasāmaggī saṃghasāmaggīti, bhante, vuccati. Kittāvatā nu kho, bhante, saṃgho samaggo hotī”ti? </div>
</div>
<div class="q" id="p_4V_1616"> <div class="p">
<span class="pN">1616</span>“Idhupāli, bhikkhū adhammaṃ adhammoti dīpenti. (1) </div>
</div>
<div class="q" id="p_4V_1617"> <div class="p">
<span class="pN">1617</span>Dhammaṃ dhammoti dīpenti. (2) </div>
</div>
<div class="q" id="p_4V_1618"> <div class="p">
<span class="pN">1618</span>Avinayaṃ avinayoti dīpenti. (3) </div>
</div>
<div class="q" id="p_4V_1619"> <div class="p">
<span class="pN">1619</span>Vinayaṃ vinayoti dīpenti. (4) </div>
</div>
<div class="q" id="p_4V_1620"> <div class="p">
<span class="pN">1620</span>Abhāsitaṃ alapitaṃ tathāgatena abhāsitaṃ alapitaṃ tathāgatenāti dīpenti. (5) </div>
</div>
<div class="q" id="p_4V_1621"> <div class="p">
<span class="pN">1621</span>Bhāsitaṃ lapitaṃ tathāgatena bhāsitaṃ lapitaṃ tathāgatenāti dīpenti. (6) </div>
</div>
<div class="q" id="p_4V_1622"> <div class="p">
<span class="pN">1622</span>Anāciṇṇaṃ tathāgatena anāciṇṇaṃ tathāgatenāti dīpenti. (7) </div>
</div>
<div class="q" id="p_4V_1623"> <div class="p">
<span class="pN">1623</span>Āciṇṇaṃ tathāgatena āciṇṇaṃ tathāgatenāti dīpenti. (8) </div>
</div>
<div class="q" id="p_4V_1624"> <div class="p">
<span class="pN">1624</span>Apaññattaṃ tathāgatena apaññattaṃ tathāgatenāti dīpenti. (9) </div>
</div>
<div class="q" id="p_4V_1625"> <div class="p">
<span class="pN">1625</span>Paññattaṃ tathāgatena paññattaṃ tathāgatenāti dīpenti. (10) </div>
</div>
<div class="q" id="p_4V_1626"> <div class="p">
<span class="pN">1626</span>Anāpattiṃ anāpattīti dīpenti. (11) </div>
</div>
<div class="q" id="p_4V_1627"> <div class="p">
<span class="pN">1627</span>Āpattiṃ āpattīti dīpenti. (12) </div>
</div>
<div class="q" id="p_4V_1628"> <div class="p">
<span class="pN">1628</span>Lahukaṃ āpattiṃ lahukā āpattīti dīpenti. (13) </div>
</div>
<div class="q" id="p_4V_1629"> <div class="p">
<span class="pN">1629</span>Garukaṃ āpattiṃ garukā āpattīti dīpenti. (14) </div>
</div>
<div class="q" id="p_4V_1630"> <div class="p">
<span class="pN">1630</span>Sāvasesaṃ āpattiṃ sāvasesā āpattīti dīpenti. (15) </div>
</div>
<div class="q" id="p_4V_1631"> <div class="p">
<span class="pN">1631</span>Anavasesaṃ āpattiṃ anavasesā āpattīti dīpenti. (16) </div>
</div>
<div class="q" id="p_4V_1632"> <div class="p">
<span class="pN">1632</span>Duṭṭhullaṃ āpattiṃ duṭṭhullā āpattīti dīpenti. (17) </div>
</div>
<div class="q" id="p_4V_1633"> <div class="p">
<span class="pN">1633</span>Aduṭṭhullaṃ āpattiṃ aduṭṭhullā āpattīti dīpenti. (18) </div>
</div>
<div class="q" id="p_4V_1634"> <div class="p">
<span class="pN">1634</span>Te imehi aṭṭhārasahi vatthūhi na apakassanti, na avapakassanti, na āveniṃ uposathaṃ karonti, na āveniṃ pavāraṇaṃ karonti, na āveniṃ saṃghakammaṃ karonti. Ettāvatā kho, upāli, saṃgho samaggo hotī”ti. </div>
</div>
<div class="q" id="p_4V_1635"> <div class="divNumber">354.</div> <div class="p">
<span class="pN">1635</span>“Samaggaṃ pana, bhante, saṃghaṃ bhinditvā kiṃ so pasavatī”ti? “Samaggaṃ kho, upāli, saṃghaṃ bhinditvā kappaṭṭhikaṃ kibbisaṃ pasavati, kappaṃ nirayamhi paccatīti. </div>
</div>
<div class="q" id="p_4V_1636"> <div class="p"> <table class="singleColumn"> <tr> <td> <div class="pN">1636</div> <div class="G">Āpāyiko nerayiko,</div> </td> </tr> <tr> <td> <div class="G">Kappaṭṭho saṃghabhedako;</div> </td> </tr> <tr> <td> <div class="G">Vaggarato adhammaṭṭho,</div> </td> </tr> <tr> <td> <div class="G">Yogakkhemā padhaṃsati;</div> </td> </tr> <tr> <td> <div class="G">Saṃghaṃ samaggaṃ bhinditvā,</div> </td> </tr> <tr> <td> <div class="G">Kappaṃ nirayamhi paccatī”ti.</div> </td> </tr> </table> </div>
</div>
<div class="q" id="p_4V_1637"> <div class="p">
<span class="pN">1637</span>“Bhinnaṃ pana, bhante, saṃghaṃ samaggaṃ katvā kiṃ so pasavatī”ti? “Bhinnaṃ kho, upāli, saṃghaṃ samaggaṃ katvā brahmaṃ puññaṃ pasavati, kappaṃ saggamhi modatīti. </div>
</div>
<div class="q" id="p_4V_1638"> <div class="p"> <table class="singleColumn"> <tr> <td> <div class="pN">1638</div> <div class="G">Sukhā saṃghassa sāmaggī,</div> </td> </tr> <tr> <td> <div class="G">samaggānañca anuggaho;</div> </td> </tr> <tr> <td> <div class="G">Samaggarato dhammaṭṭho,</div> </td> </tr> <tr> <td> <div class="G">yogakkhemā na dhaṃsati;</div> </td> </tr> <tr> <td> <div class="G">Saṃghaṃ samaggaṃ katvāna,</div> </td> </tr> <tr> <td> <div class="G">kappaṃ saggamhi modatī”ti.</div> </td> </tr> </table> </div>
</div>
<div class="q" id="p_4V_1639"> <div class="divNumber">355.</div> <div class="p">
<span class="pN">1639</span>“Siyā nu kho, bhante, saṃghabhedako āpāyiko, nerayiko, kappaṭṭho, atekiccho”ti? “Siyā, upāli, saṃghabhedako āpāyiko, nerayiko, kappaṭṭho, atekiccho”ti. </div>
</div>
<div class="q" id="p_4V_1640"> <div class="p">
<span class="pN">1640</span>“Siyā pana, bhante, saṃghabhedako na āpāyiko, na nerayiko, na kappaṭṭho, na atekiccho”ti? “Siyā, upāli, saṃghabhedako na āpāyiko, na nerayiko, na kappaṭṭho, na atekiccho”ti. </div>
</div>
<div class="q" id="p_4V_1641"> <div class="p">
<span class="pN">1641</span>“Katamo pana, bhante, saṃghabhedako āpāyiko, nerayiko, kappaṭṭho, atekiccho”ti? “Idhupāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede adhammadiṭṭhi, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div>
</div>
<div class="q" id="p_4V_1642"> <div class="p">
<span class="pN">1642</span>Puna caparaṃ, upāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede dhammadiṭṭhi, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div>
</div>
<div class="q" id="p_4V_1643"> <div class="p">
<span class="pN">1643</span>Puna caparaṃ, upāli, bhikkhu adhammaṃ dhammoti dīpeti. Tasmiṃ adhammadiṭṭhi, bhede vematiko, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div>
</div>
<div class="q" id="p_4V_1644"> <div class="p">
<span class="pN">1644</span>Puna caparaṃ, upāli, bhikkhu adhammaṃ dhammoti dīpeti. Tasmiṃ dhammadiṭṭhi, bhede adhammadiṭṭhi…pe…  tasmiṃ dhammadiṭṭhi bhede dhammadiṭṭhi. Tasmiṃ dhammadiṭṭhi bhede vematiko. Tasmiṃ vematiko bhede adhammadiṭṭhi. Tasmiṃ vematiko bhede dhammadiṭṭhi. Tasmiṃ vematiko bhede vematiko vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho. </div>
</div>
<div class="q" id="p_4V_1645"> <div class="p">
<span class="pN">1645</span>Puna caparaṃ, upāli, bhikkhu dhammaṃ adhammoti dīpeti…pe…  avinayaṃ vinayoti dīpeti…  vinayaṃ avinayoti dīpeti…  abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti…  bhāsitaṃ lapitaṃ tathāgatena abhāsitaṃ alapitaṃ tathāgatenāti dīpeti…  anāciṇṇaṃ tathāgatena āciṇṇaṃ tathāgatenāti dīpeti…  āciṇṇaṃ tathāgatena anāciṇṇaṃ tathāgatenāti dīpeti…  apaññattaṃ tathāgatena paññattaṃ tathāgatenāti dīpeti…  paññattaṃ tathāgatena apaññattaṃ tathāgatenāti dīpeti…  anāpattiṃ āpattīti dīpeti…  āpattiṃ anāpattīti dīpeti…  lahukaṃ āpattiṃ garukā āpattīti dīpeti…  garukaṃ āpattiṃ lahukā āpattīti dīpeti…  sāvasesaṃ āpattiṃ anavasesā āpattīti dīpeti…  anavasesaṃ āpattiṃ sāvasesā āpattīti dīpeti…  duṭṭhullaṃ āpattiṃ aduṭṭhullā āpattīti dīpeti…  aduṭṭhullaṃ āpattiṃ duṭṭhullā āpattīti dīpeti…  tasmiṃ adhammadiṭṭhi, bhede adhammadiṭṭhi…pe…  tasmiṃ adhammadiṭṭhi, bhede dhammadiṭṭhi…  tasmiṃ adhammadiṭṭhi, bhede vematiko…  tasmiṃ dhammadiṭṭhi, bhede adhammadiṭṭhi…  tasmiṃ dhammadiṭṭhi, bhede dhammadiṭṭhi…  tasmiṃ dhammadiṭṭhi, bhede vematiko…  tasmiṃ vematiko, bhede adhammadiṭṭhi…  tasmiṃ vematiko, bhede dhammadiṭṭhi…  tasmiṃ vematiko, bhede vematiko, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako āpāyiko, nerayiko, kappaṭṭho, atekiccho”ti. </div>
</div>
<div class="q" id="p_4V_1646"> <div class="p">
<span class="pN">1646</span>“Katamo pana, bhante, saṃghabhedako na āpāyiko, na nerayiko, na kappaṭṭho, na atekiccho”ti? “Idhupāli, bhikkhu adhammaṃ dhammoti dīpeti. Tasmiṃ dhammadiṭṭhi, bhede dhammadiṭṭhi, avinidhāya diṭṭhiṃ, avinidhāya khantiṃ, avinidhāya ruciṃ, avinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako na āpāyiko, na nerayiko, na kappaṭṭho, na atekiccho. </div>
</div>
<div class="q" id="p_4V_1647"> <div class="p">
<span class="pN">1647</span>Puna caparaṃ, upāli, bhikkhu dhammaṃ adhammoti dīpeti…pe…  duṭṭhullaṃ āpattiṃ aduṭṭhullā āpattīti dīpeti. Tasmiṃ dhammadiṭṭhi, bhede dhammadiṭṭhi, avinidhāya diṭṭhiṃ, avinidhāya khantiṃ, avinidhāya ruciṃ, avinidhāya bhāvaṃ, anussāveti, salākaṃ gāheti—  ‘ayaṃ dhammo, ayaṃ vinayo, idaṃ satthusāsanaṃ, imaṃ gaṇhatha, imaṃ rocethā’ti. Ayampi kho, upāli, saṃghabhedako na āpāyiko, na nerayiko, na kappaṭṭho, na atekiccho”ti. </div>
</div>
<div class="CENTER" id="p_4V_1648">
<span class="pN">1648</span>Tatiyabhāṇavāro niṭṭhito.<br> Saṃghabhedakakkhandhako sattamo.</div>
<div class="SUMMARY" id="p_4V_1649">
<span class="pN">1649</span><span class="firstLetter">T</span>assuddānaṃ</div>
<div class="q" id="p_4V_1650"> <div class="p"> <table class="singleColumn"> <tr> <td> <div class="pN">1650</div> <div class="G">Anupiye abhiññātā,</div> </td> </tr> <tr> <td> <div class="G">sukhumālo na icchati;</div> </td> </tr> <tr> <td> <div class="G">Kasā vapā abhi ninne,</div> </td> </tr> <tr> <td> <div class="G">niddhā lāve ca ubbahe.</div> </td> </tr> </table> </div>
</div>
<div class="q" id="p_4V_1651"> <div class="p"> <table class="singleColumn"> <tr> <td> <div class="pN">1651</div> <div class="G">Puñjamaddapalālañca,</div> </td> </tr> <tr> <td> <div class="G">bhusaophuṇanīhare;</div> </td> </tr> <tr> <td> <div class="G">Āyatimpi na khīyanti,</div> </td> </tr> <tr> <td> <div class="G">pitaro ca pitāmahā.</div> </td> </tr> </table> </div>
</div>
<div class="q" id="p_4V_1652"> <div class="p"> <table class="singleColumn"> <tr> <td> <div class="pN">1652</div> <div class="G">Bhaddiyo anuruddho ca,</div> </td> </tr> <tr> <td> <div class="G">ānando bhagu kimilo;</div> </td> </tr> <tr> <td> <div class="G">Sakyamāno ca kosambiṃ,</div> </td> </tr> <tr> <td> <div class="G">parihāyi kakudhena ca.</div> </td> </tr> </table> </div>
</div>
<div class="q" id="p_4V_1653"> <div class="p"> <table class="singleColumn"> <tr> <td> <div class="pN">1653</div> <div class="G">Pakāsesi pituno ca,</div> </td> </tr> <tr> <td> <div class="G">purise silaṃ nāḷāgiriṃ;</div> </td> </tr> <tr> <td> <div class="G">Tikapañcagaruko kho,</div> </td> </tr> <tr> <td> <div class="G">bhindi thullaccayena ca;</div> </td> </tr> <tr> <td> <div class="G">Tayo aṭṭha puna tīṇi,</div> </td> </tr> <tr> <td> <div class="G">rāji bhedā siyā nu khoti.</div> </td> </tr> </table> </div>
</div>
<div class="ENDH3" id="p_4V_1654">
<span class="pN">1654</span>Saṃghabhedakakkhandhako niṭṭhito.</div>
</div>
