<div><div class="b"><a href="/">Home</a> » <a href="/tipitaka/13S4">13S4 Saḷāyatanavaggasaṃyuttapāḷi</a> » <a href="/tipitaka/13S4/1">1 Saḷāyatanasaṃyutta</a> » <a href="/tipitaka/13S4/1/1.4">1.4 Catutthapaṇṇāsaka</a> » <a href="/tipitaka/13S4/1/1.4/1.4.3">1.4.3 Samuddavagga</a></div><div class="i">1.4.3.2 Dutiyasamuddasutta</div><div class="h">Saḷāyatanasaṃyutta</div><div class="h">Catutthapaṇṇāsaka</div><div class="h">Samuddavagga</div><div class="h">Dutiyasamuddasutta</div><div class="q" id="p_13S4_928"> <div class="divNumber">229.</div> <div class="p"><span class="pN">928</span>“‘Samuddo, samuddo’ti, bhikkhave, assutavā puthujjano bhāsati. Neso, bhikkhave, ariyassa vinaye samuddo. Mahā eso, bhikkhave, udakarāsi mahāudakaṇṇavo. Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā, apāyaṃ duggatiṃ vinipātaṃ saṃsāraṃ nātivattati…pe… . </div></div><div class="q" id="p_13S4_929"> <div class="p"><span class="pN">929</span>Santi, bhikkhave, jivhāviññeyyā rasā…pe…  santi, bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā apāyaṃ duggatiṃ vinipātaṃ saṃsāraṃ nātivattatīti. </div></div><div class="q" id="p_13S4_930"> <div class="p"> <table class="singleColumn"> <tr> <td> <div class="pN">930</div> <div class="G">Yassa rāgo ca doso ca,</div> </td> </tr> <tr> <td> <div class="G">Avijjā ca virājitā;</div> </td> </tr> <tr> <td> <div class="G">So imaṃ samuddaṃ sagāhaṃ sarakkhasaṃ,</div> </td> </tr> <tr> <td> <div class="G">Saūmibhayaṃ duttaraṃ accatari.</div> </td> </tr> </table> </div></div><div class="q" id="p_13S4_931"> <div class="p"> <table class="singleColumn"> <tr> <td> <div class="pN">931</div> <div class="G">Saṅgātigo maccujaho nirupadhi,</div> </td> </tr> <tr> <td> <div class="G">Pahāsi dukkhaṃ apunabbhavāya;</div> </td> </tr> <tr> <td> <div class="G">Atthaṅgato so na puneti,</div> </td> </tr> <tr> <td> <div class="G">Amohayī maccurājanti brūmī”ti.</div> </td> </tr> </table> </div></div><div class="CENTER" id="p_13S4_932"><span class="pN">932</span>Dutiyaṃ.</div></div><div>
<div class="b">
<a href="/">Home</a> » <a href="/tipitaka/13S4">13S4 Saḷāyatanavaggasaṃyuttapāḷi</a> » <a href="/tipitaka/13S4/1">1 Saḷāyatanasaṃyutta</a> » <a href="/tipitaka/13S4/1/1.4">1.4 Catutthapaṇṇāsaka</a> » <a href="/tipitaka/13S4/1/1.4/1.4.3">1.4.3 Samuddavagga</a>
</div>
<div class="i">1.4.3.2 Dutiyasamuddasutta</div>
<div class="h">Saḷāyatanasaṃyutta</div>
<div class="h">Catutthapaṇṇāsaka</div>
<div class="h">Samuddavagga</div>
<div class="h">Dutiyasamuddasutta</div>
<div class="q" id="p_13S4_928"> <div class="divNumber">229.</div> <div class="p">
<span class="pN">928</span>“‘Samuddo, samuddo’ti, bhikkhave, assutavā puthujjano bhāsati. Neso, bhikkhave, ariyassa vinaye samuddo. Mahā eso, bhikkhave, udakarāsi mahāudakaṇṇavo. Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā, apāyaṃ duggatiṃ vinipātaṃ saṃsāraṃ nātivattati…pe… . </div>
</div>
<div class="q" id="p_13S4_929"> <div class="p">
<span class="pN">929</span>Santi, bhikkhave, jivhāviññeyyā rasā…pe…  santi, bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā. Ayaṃ vuccati, bhikkhave, ariyassa vinaye samuddo. Etthāyaṃ sadevako loko samārako sabrahmako sassamaṇabrāhmaṇī pajā sadevamanussā yebhuyyena samunnā tantākulakajātā kulagaṇṭhikajātā muñjapabbajabhūtā apāyaṃ duggatiṃ vinipātaṃ saṃsāraṃ nātivattatīti. </div>
</div>
<div class="q" id="p_13S4_930"> <div class="p"> <table class="singleColumn"> <tr> <td> <div class="pN">930</div> <div class="G">Yassa rāgo ca doso ca,</div> </td> </tr> <tr> <td> <div class="G">Avijjā ca virājitā;</div> </td> </tr> <tr> <td> <div class="G">So imaṃ samuddaṃ sagāhaṃ sarakkhasaṃ,</div> </td> </tr> <tr> <td> <div class="G">Saūmibhayaṃ duttaraṃ accatari.</div> </td> </tr> </table> </div>
</div>
<div class="q" id="p_13S4_931"> <div class="p"> <table class="singleColumn"> <tr> <td> <div class="pN">931</div> <div class="G">Saṅgātigo maccujaho nirupadhi,</div> </td> </tr> <tr> <td> <div class="G">Pahāsi dukkhaṃ apunabbhavāya;</div> </td> </tr> <tr> <td> <div class="G">Atthaṅgato so na puneti,</div> </td> </tr> <tr> <td> <div class="G">Amohayī maccurājanti brūmī”ti.</div> </td> </tr> </table> </div>
</div>
<div class="CENTER" id="p_13S4_932">
<span class="pN">932</span>Dutiyaṃ.</div>
</div>
