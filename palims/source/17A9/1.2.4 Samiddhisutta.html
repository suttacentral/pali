<div><div class="b"><a href="/">Home</a> » <a href="/tipitaka/17A9">17A9 Navakanipātapāḷi</a> » <a href="/tipitaka/17A9/1">1 Paṭhamapaṇṇāsaka</a> » <a href="/tipitaka/17A9/1/1.2">1.2 Sīhanādavagga</a></div><div class="i">1.2.4 Samiddhisutta</div><div class="h">Paṭhamapaṇṇāsaka</div><div class="h">Sīhanādavagga</div><div class="h">Samiddhisutta</div><div class="q" id="p_17A9_136"> <div class="divNumber">14.</div> <div class="p"><span class="pN">136</span>Atha kho āyasmā samiddhi yenāyasmā sāriputto tenupasaṅkami; upasaṅkamitvā āyasmantaṃ sāriputtaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ samiddhiṃ āyasmā sāriputto etadavoca—  </div></div><div class="q" id="p_17A9_137"> <div class="p"><span class="pN">137</span>“Kimārammaṇā, samiddhi, purisassa saṅkappavitakkā uppajjantī”ti? “Nāmarūpārammaṇā, bhante”ti. </div></div><div class="q" id="p_17A9_138"> <div class="p"><span class="pN">138</span>“Te pana, samiddhi, kva nānattaṃ gacchantī”ti? “Dhātūsu, bhante”ti. </div></div><div class="q" id="p_17A9_139"> <div class="p"><span class="pN">139</span>“Te pana, samiddhi, kiṃsamudayā”ti? “Phassasamudayā, bhante”ti. </div></div><div class="q" id="p_17A9_140"> <div class="p"><span class="pN">140</span>“Te pana, samiddhi, kiṃsamosaraṇā”ti? “Vedanāsamosaraṇā, bhante”ti. </div></div><div class="q" id="p_17A9_141"> <div class="p"><span class="pN">141</span>“Te pana, samiddhi, kiṃpamukhā”ti? “Samādhippamukhā, bhante”ti. </div></div><div class="q" id="p_17A9_142"> <div class="p"><span class="pN">142</span>“Te pana, samiddhi, kiṃadhipateyyā”ti? “Satādhipateyyā, bhante”ti. </div></div><div class="q" id="p_17A9_143"> <div class="p"><span class="pN">143</span>“Te pana, samiddhi, kiṃuttarā”ti? “Paññuttarā, bhante”ti. </div></div><div class="q" id="p_17A9_144"> <div class="p"><span class="pN">144</span>“Te pana, samiddhi, kiṃsārā”ti? “Vimuttisārā, bhante”ti. </div></div><div class="q" id="p_17A9_145"> <div class="p"><span class="pN">145</span>“Te pana, samiddhi, kiṃogadhā”ti? “Amatogadhā, bhante”ti. </div></div><div class="q" id="p_17A9_146"> <div class="p"><span class="pN">146</span>“‘Kimārammaṇā, samiddhi, purisassa saṅkappavitakkā uppajjantī’ti, iti puṭṭho samāno ‘nāmarūpārammaṇā, bhante’ti vadesi. ‘Te pana, samiddhi, kva nānattaṃ gacchantī’ti, iti puṭṭho samāno ‘dhātūsu, bhante’ti vadesi. ‘Te pana, samiddhi, kiṃsamudayā’ti, iti puṭṭho samāno ‘phassasamudayā, bhante’ti vadesi. ‘Te pana, samiddhi, kiṃsamosaraṇā’ti, iti puṭṭho samāno ‘vedanāsamosaraṇā, bhante’ti vadesi. ‘Te pana, samiddhi, kiṃpamukhā’ti, iti puṭṭho samāno ‘samādhippamukhā, bhante’ti vadesi. ‘Te pana, samiddhi, kiṃadhipateyyā’ti, iti puṭṭho samāno ‘satādhipateyyā, bhante’ti vadesi. ‘Te pana, samiddhi, kiṃuttarā’ti, iti puṭṭho samāno ‘paññuttarā, bhante’ti vadesi. ‘Te pana, samiddhi, kiṃsārā’ti, iti puṭṭho samāno ‘vimuttisārā, bhante’ti vadesi. ‘Te pana, samiddhi, kiṃogadhā’ti, iti puṭṭho samāno ‘amatogadhā, bhante’ti vadesi. Sādhu sādhu, samiddhi. Sādhu kho tvaṃ, samiddhi, puṭṭho puṭṭho vissajjesi, tena ca mā maññī”ti. </div></div><div class="CENTER" id="p_17A9_147"><span class="pN">147</span>Catutthaṃ.</div></div><div>
<div class="b">
<a href="/">Home</a> » <a href="/tipitaka/17A9">17A9 Navakanipātapāḷi</a> » <a href="/tipitaka/17A9/1">1 Paṭhamapaṇṇāsaka</a> » <a href="/tipitaka/17A9/1/1.2">1.2 Sīhanādavagga</a>
</div>
<div class="i">1.2.4 Samiddhisutta</div>
<div class="h">Paṭhamapaṇṇāsaka</div>
<div class="h">Sīhanādavagga</div>
<div class="h">Samiddhisutta</div>
<div class="q" id="p_17A9_136"> <div class="divNumber">14.</div> <div class="p">
<span class="pN">136</span>Atha kho āyasmā samiddhi yenāyasmā sāriputto tenupasaṅkami; upasaṅkamitvā āyasmantaṃ sāriputtaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ samiddhiṃ āyasmā sāriputto etadavoca—  </div>
</div>
<div class="q" id="p_17A9_137"> <div class="p">
<span class="pN">137</span>“Kimārammaṇā, samiddhi, purisassa saṅkappavitakkā uppajjantī”ti? “Nāmarūpārammaṇā, bhante”ti. </div>
</div>
<div class="q" id="p_17A9_138"> <div class="p">
<span class="pN">138</span>“Te pana, samiddhi, kva nānattaṃ gacchantī”ti? “Dhātūsu, bhante”ti. </div>
</div>
<div class="q" id="p_17A9_139"> <div class="p">
<span class="pN">139</span>“Te pana, samiddhi, kiṃsamudayā”ti? “Phassasamudayā, bhante”ti. </div>
</div>
<div class="q" id="p_17A9_140"> <div class="p">
<span class="pN">140</span>“Te pana, samiddhi, kiṃsamosaraṇā”ti? “Vedanāsamosaraṇā, bhante”ti. </div>
</div>
<div class="q" id="p_17A9_141"> <div class="p">
<span class="pN">141</span>“Te pana, samiddhi, kiṃpamukhā”ti? “Samādhippamukhā, bhante”ti. </div>
</div>
<div class="q" id="p_17A9_142"> <div class="p">
<span class="pN">142</span>“Te pana, samiddhi, kiṃadhipateyyā”ti? “Satādhipateyyā, bhante”ti. </div>
</div>
<div class="q" id="p_17A9_143"> <div class="p">
<span class="pN">143</span>“Te pana, samiddhi, kiṃuttarā”ti? “Paññuttarā, bhante”ti. </div>
</div>
<div class="q" id="p_17A9_144"> <div class="p">
<span class="pN">144</span>“Te pana, samiddhi, kiṃsārā”ti? “Vimuttisārā, bhante”ti. </div>
</div>
<div class="q" id="p_17A9_145"> <div class="p">
<span class="pN">145</span>“Te pana, samiddhi, kiṃogadhā”ti? “Amatogadhā, bhante”ti. </div>
</div>
<div class="q" id="p_17A9_146"> <div class="p">
<span class="pN">146</span>“‘Kimārammaṇā, samiddhi, purisassa saṅkappavitakkā uppajjantī’ti, iti puṭṭho samāno ‘nāmarūpārammaṇā, bhante’ti vadesi. ‘Te pana, samiddhi, kva nānattaṃ gacchantī’ti, iti puṭṭho samāno ‘dhātūsu, bhante’ti vadesi. ‘Te pana, samiddhi, kiṃsamudayā’ti, iti puṭṭho samāno ‘phassasamudayā, bhante’ti vadesi. ‘Te pana, samiddhi, kiṃsamosaraṇā’ti, iti puṭṭho samāno ‘vedanāsamosaraṇā, bhante’ti vadesi. ‘Te pana, samiddhi, kiṃpamukhā’ti, iti puṭṭho samāno ‘samādhippamukhā, bhante’ti vadesi. ‘Te pana, samiddhi, kiṃadhipateyyā’ti, iti puṭṭho samāno ‘satādhipateyyā, bhante’ti vadesi. ‘Te pana, samiddhi, kiṃuttarā’ti, iti puṭṭho samāno ‘paññuttarā, bhante’ti vadesi. ‘Te pana, samiddhi, kiṃsārā’ti, iti puṭṭho samāno ‘vimuttisārā, bhante’ti vadesi. ‘Te pana, samiddhi, kiṃogadhā’ti, iti puṭṭho samāno ‘amatogadhā, bhante’ti vadesi. Sādhu sādhu, samiddhi. Sādhu kho tvaṃ, samiddhi, puṭṭho puṭṭho vissajjesi, tena ca mā maññī”ti. </div>
</div>
<div class="CENTER" id="p_17A9_147">
<span class="pN">147</span>Catutthaṃ.</div>
</div>
