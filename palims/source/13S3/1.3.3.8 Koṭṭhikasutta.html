<div><div class="b"><a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/1">1 Khandhasaṃyutta</a> » <a href="/tipitaka/13S3/1/1.3">1.3 Uparipaṇṇāsaka</a> » <a href="/tipitaka/13S3/1/1.3/1.3.3">1.3.3 Avijjāvagga</a></div><div class="i">1.3.3.8 Koṭṭhikasutta</div><div class="h">Khandhasaṃyutta</div><div class="h">Uparipaṇṇāsaka</div><div class="h">Avijjāvagga</div><div class="h">Koṭṭhikasutta</div><div class="q" id="p_13S3_743"> <div class="divNumber">133.</div> <div class="p"><span class="pN">743</span>Bārāṇasiyaṃ viharanti isipatane migadāye. Atha kho āyasmā sāriputto sāyanhasamayaṃ…pe…  ekamantaṃ nisinno kho āyasmā sāriputto āyasmantaṃ mahākoṭṭhikaṃ etadavoca—  “‘avijjā, avijjā’ti, āvuso koṭṭhika, vuccati. Katamā nu kho, āvuso, avijjā; kittāvatā ca avijjāgato hotī”ti? </div></div><div class="q" id="p_13S3_744"> <div class="p"><span class="pN">744</span>“Idhāvuso, assutavā puthujjano rūpassa assādañca ādīnavañca nissaraṇañca yathābhūtaṃ nappajānāti. Vedanāya…pe…  saññāya…  saṅkhārānaṃ…  viññāṇassa assādañca ādīnavañca nissaraṇañca yathābhūtaṃ nappajānāti. Ayaṃ vuccatāvuso, avijjā; ettāvatā ca avijjāgato hotī”ti. </div></div><div class="q" id="p_13S3_745"> <div class="p"><span class="pN">745</span>Evaṃ vutte, āyasmā sāriputto āyasmantaṃ mahākoṭṭhikaṃ etadavoca—  “‘vijjā, vijjā’ti, āvuso koṭṭhika, vuccati. Katamā nu kho, āvuso, vijjā; kittāvatā ca vijjāgato hotī”ti? </div></div><div class="q" id="p_13S3_746"> <div class="p"><span class="pN">746</span>“Idhāvuso, sutavā ariyasāvako rūpassa assādañca ādīnavañca nissaraṇañca yathābhūtaṃ pajānāti. Vedanāya…pe…  saññāya…  saṅkhārānaṃ…  viññāṇassa assādañca ādīnavañca nissaraṇañca yathābhūtaṃ pajānāti. Ayaṃ vuccatāvuso, vijjā; ettāvatā ca vijjāgato hotī”ti. </div></div><div class="CENTER" id="p_13S3_747"><span class="pN">747</span>Aṭṭhamaṃ.</div></div><div>
<div class="b">
<a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/1">1 Khandhasaṃyutta</a> » <a href="/tipitaka/13S3/1/1.3">1.3 Uparipaṇṇāsaka</a> » <a href="/tipitaka/13S3/1/1.3/1.3.3">1.3.3 Avijjāvagga</a>
</div>
<div class="i">1.3.3.8 Koṭṭhikasutta</div>
<div class="h">Khandhasaṃyutta</div>
<div class="h">Uparipaṇṇāsaka</div>
<div class="h">Avijjāvagga</div>
<div class="h">Koṭṭhikasutta</div>
<div class="q" id="p_13S3_743"> <div class="divNumber">133.</div> <div class="p">
<span class="pN">743</span>Bārāṇasiyaṃ viharanti isipatane migadāye. Atha kho āyasmā sāriputto sāyanhasamayaṃ…pe…  ekamantaṃ nisinno kho āyasmā sāriputto āyasmantaṃ mahākoṭṭhikaṃ etadavoca—  “‘avijjā, avijjā’ti, āvuso koṭṭhika, vuccati. Katamā nu kho, āvuso, avijjā; kittāvatā ca avijjāgato hotī”ti? </div>
</div>
<div class="q" id="p_13S3_744"> <div class="p">
<span class="pN">744</span>“Idhāvuso, assutavā puthujjano rūpassa assādañca ādīnavañca nissaraṇañca yathābhūtaṃ nappajānāti. Vedanāya…pe…  saññāya…  saṅkhārānaṃ…  viññāṇassa assādañca ādīnavañca nissaraṇañca yathābhūtaṃ nappajānāti. Ayaṃ vuccatāvuso, avijjā; ettāvatā ca avijjāgato hotī”ti. </div>
</div>
<div class="q" id="p_13S3_745"> <div class="p">
<span class="pN">745</span>Evaṃ vutte, āyasmā sāriputto āyasmantaṃ mahākoṭṭhikaṃ etadavoca—  “‘vijjā, vijjā’ti, āvuso koṭṭhika, vuccati. Katamā nu kho, āvuso, vijjā; kittāvatā ca vijjāgato hotī”ti? </div>
</div>
<div class="q" id="p_13S3_746"> <div class="p">
<span class="pN">746</span>“Idhāvuso, sutavā ariyasāvako rūpassa assādañca ādīnavañca nissaraṇañca yathābhūtaṃ pajānāti. Vedanāya…pe…  saññāya…  saṅkhārānaṃ…  viññāṇassa assādañca ādīnavañca nissaraṇañca yathābhūtaṃ pajānāti. Ayaṃ vuccatāvuso, vijjā; ettāvatā ca vijjāgato hotī”ti. </div>
</div>
<div class="CENTER" id="p_13S3_747">
<span class="pN">747</span>Aṭṭhamaṃ.</div>
</div>
