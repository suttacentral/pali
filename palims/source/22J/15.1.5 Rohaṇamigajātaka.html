<div><div class="b"><a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/15">15 Vīsatinipāta</a> » <a href="/tipitaka/22J/15/15.1">15.1 Mātaṅgavagga</a></div><div class="i">15.1.5 Rohaṇamigajātaka</div><div class="h">Vīsatinipāta</div><div class="h">Mātaṅgavagga</div><div class="h">Rohaṇamigajātaka</div><div class="q" id="p_22J_2960"> <div class="divNumber">104.</div> <div class="p"> <table class="singleColumn"> <tr> <td> <div class="pN">2960</div> <div class="G">“Ete yūthā patiyanti,</div> </td> </tr> <tr> <td> <div class="G">bhītā maraṇassa cittaka;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div></div><div class="q" id="p_22J_2961"> <div class="divNumber">105.</div> <div class="p"> <table class="singleColumn"> <tr> <td> <div class="pN">2961</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ ahaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div></div><div class="q" id="p_22J_2962"> <div class="divNumber">106.</div> <div class="p"> <table class="singleColumn"> <tr> <td> <div class="pN">2962</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div></div><div class="q" id="p_22J_2963"> <div class="divNumber">107.</div> <div class="p"> <table class="singleColumn"> <tr> <td> <div class="pN">2963</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ baddhaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div></div><div class="q" id="p_22J_2964"> <div class="divNumber">108.</div> <div class="p"> <table class="singleColumn"> <tr> <td> <div class="pN">2964</div> <div class="G">“Gaccha bhīru palāyassu,</div> </td> </tr> <tr> <td> <div class="G">kūṭe baddhosmi āyase;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div></div><div class="q" id="p_22J_2965"> <div class="divNumber">109.</div> <div class="p"> <table class="singleColumn"> <tr> <td> <div class="pN">2965</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ ahaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div></div><div class="q" id="p_22J_2966"> <div class="divNumber">110.</div> <div class="p"> <table class="singleColumn"> <tr> <td> <div class="pN">2966</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div></div><div class="q" id="p_22J_2967"> <div class="divNumber">111.</div> <div class="p"> <table class="singleColumn"> <tr> <td> <div class="pN">2967</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ baddhaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div></div><div class="q" id="p_22J_2968"> <div class="divNumber">112.</div> <div class="p"> <table class="singleColumn"> <tr> <td> <div class="pN">2968</div> <div class="G">“Ayaṃ so luddako eti,</div> </td> </tr> <tr> <td> <div class="G">luddarūpo sahāvudho;</div> </td> </tr> <tr> <td> <div class="G">Yo no vadhissati ajja,</div> </td> </tr> <tr> <td> <div class="G">usunā sattiyā api”.</div> </td> </tr> </table> </div></div><div class="q" id="p_22J_2969"> <div class="divNumber">113.</div> <div class="p"> <table class="singleColumn"> <tr> <td> <div class="pN">2969</div> <div class="G">“Sā muhuttaṃ palāyitvā,</div> </td> </tr> <tr> <td> <div class="G">bhayaṭṭā bhayatajjitā;</div> </td> </tr> <tr> <td> <div class="G">Sudukkaraṃ akarā bhīru,</div> </td> </tr> <tr> <td> <div class="G">maraṇāyūpanivattatha”.</div> </td> </tr> </table> </div></div><div class="q" id="p_22J_2970"> <div class="divNumber">114.</div> <div class="p"> <table class="singleColumn"> <tr> <td> <div class="pN">2970</div> <div class="G">“Kiṃ nu teme migā honti,</div> </td> </tr> <tr> <td> <div class="G">muttā baddhaṃ upāsare;</div> </td> </tr> <tr> <td> <div class="G">Na taṃ cajitumicchanti,</div> </td> </tr> <tr> <td> <div class="G">jīvitassapi kāraṇā”.</div> </td> </tr> </table> </div></div><div class="q" id="p_22J_2971"> <div class="divNumber">115.</div> <div class="p"> <table class="singleColumn"> <tr> <td> <div class="pN">2971</div> <div class="G">“Bhātaro honti me ludda,</div> </td> </tr> <tr> <td> <div class="G">sodariyā ekamātukā;</div> </td> </tr> <tr> <td> <div class="G">Na maṃ cajitumicchanti,</div> </td> </tr> <tr> <td> <div class="G">jīvitassapi kāraṇā”.</div> </td> </tr> </table> </div></div><div class="q" id="p_22J_2972"> <div class="divNumber">116.</div> <div class="p"> <table class="singleColumn"> <tr> <td> <div class="pN">2972</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Pañcannaṃ jīvitaṃ dehi,</div> </td> </tr> <tr> <td> <div class="G">bhātaraṃ muñca luddaka”.</div> </td> </tr> </table> </div></div><div class="q" id="p_22J_2973"> <div class="divNumber">117.</div> <div class="p"> <table class="singleColumn"> <tr> <td> <div class="pN">2973</div> <div class="G">“So vo ahaṃ pamokkhāmi,</div> </td> </tr> <tr> <td> <div class="G">mātāpettibharaṃ migaṃ;</div> </td> </tr> <tr> <td> <div class="G">Nandantu mātāpitaro,</div> </td> </tr> <tr> <td> <div class="G">muttaṃ disvā mahāmigaṃ”.</div> </td> </tr> </table> </div></div><div class="q" id="p_22J_2974"> <div class="divNumber">118.</div> <div class="p"> <table class="singleColumn"> <tr> <td> <div class="pN">2974</div> <div class="G">“Evaṃ luddaka nandassu,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Yathāhamajja nandāmi,</div> </td> </tr> <tr> <td> <div class="G">muttaṃ disvā mahāmigaṃ”.</div> </td> </tr> </table> </div></div><div class="q" id="p_22J_2975"> <div class="divNumber">119.</div> <div class="p"> <table class="singleColumn"> <tr> <td> <div class="pN">2975</div> <div class="G">“Kathaṃ tvaṃ pamokkho āsi,</div> </td> </tr> <tr> <td> <div class="G">Upanītasmi jīvite;</div> </td> </tr> <tr> <td> <div class="G">Kathaṃ putta amocesi,</div> </td> </tr> <tr> <td> <div class="G">Kūṭapāsamha luddako”.</div> </td> </tr> </table> </div></div><div class="q" id="p_22J_2976"> <div class="divNumber">120.</div> <div class="p"> <table class="singleColumn"> <tr> <td> <div class="pN">2976</div> <div class="G">“Bhaṇaṃ kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāhi vācāhi,</div> </td> </tr> <tr> <td> <div class="G">cittako maṃ amocayi.</div> </td> </tr> </table> </div></div><div class="q" id="p_22J_2977"> <div class="divNumber">121.</div> <div class="p"> <table class="singleColumn"> <tr> <td> <div class="pN">2977</div> <div class="G">Bhaṇaṃ kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāhi vācāhi,</div> </td> </tr> <tr> <td> <div class="G">sutanā maṃ amocayi.</div> </td> </tr> </table> </div></div><div class="q" id="p_22J_2978"> <div class="divNumber">122.</div> <div class="p"> <table class="singleColumn"> <tr> <td> <div class="pN">2978</div> <div class="G">Sutvā kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāni sutvāna,</div> </td> </tr> <tr> <td> <div class="G">luddako maṃ amocayi”.</div> </td> </tr> </table> </div></div><div class="q" id="p_22J_2979"> <div class="divNumber">123.</div> <div class="p"> <table class="singleColumn"> <tr> <td> <div class="pN">2979</div> <div class="G">“Evaṃ ānandito hotu,</div> </td> </tr> <tr> <td> <div class="G">saha dārehi luddako;</div> </td> </tr> <tr> <td> <div class="G">Yathā mayajja nandāma,</div> </td> </tr> <tr> <td> <div class="G">disvā rohaṇamāgataṃ”.</div> </td> </tr> </table> </div></div><div class="q" id="p_22J_2980"> <div class="divNumber">124.</div> <div class="p"> <table class="singleColumn"> <tr> <td> <div class="pN">2980</div> <div class="G">“Nanu tvaṃ avaca ludda,</div> </td> </tr> <tr> <td> <div class="G">‘migacammāni āhariṃ’;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">migacammāni nāhari”.</div> </td> </tr> </table> </div></div><div class="q" id="p_22J_2981"> <div class="divNumber">125.</div> <div class="p"> <table class="singleColumn"> <tr> <td> <div class="pN">2981</div> <div class="G">“Āgamā ceva hatthatthaṃ,</div> </td> </tr> <tr> <td> <div class="G">kūṭapāsañca so migo;</div> </td> </tr> <tr> <td> <div class="G">Abajjhi taṃ migarājaṃ,</div> </td> </tr> <tr> <td> <div class="G">tañca muttā upāsare.</div> </td> </tr> </table> </div></div><div class="q" id="p_22J_2982"> <div class="divNumber">126.</div> <div class="p"> <table class="singleColumn"> <tr> <td> <div class="pN">2982</div> <div class="G">Tassa me ahu saṃvego,</div> </td> </tr> <tr> <td> <div class="G">abbhuto lomahaṃsano;</div> </td> </tr> <tr> <td> <div class="G">Imañcāhaṃ migaṃ haññe,</div> </td> </tr> <tr> <td> <div class="G">ajja hissāmi jīvitaṃ”.</div> </td> </tr> </table> </div></div><div class="q" id="p_22J_2983"> <div class="divNumber">127.</div> <div class="p"> <table class="singleColumn"> <tr> <td> <div class="pN">2983</div> <div class="G">“Kīdisā te migā ludda,</div> </td> </tr> <tr> <td> <div class="G">kīdisā dhammikā migā;</div> </td> </tr> <tr> <td> <div class="G">Kathaṃvaṇṇā kathaṃsīlā,</div> </td> </tr> <tr> <td> <div class="G">bāḷhaṃ kho ne pasaṃsasi”.</div> </td> </tr> </table> </div></div><div class="q" id="p_22J_2984"> <div class="divNumber">128.</div> <div class="p"> <table class="singleColumn"> <tr> <td> <div class="pN">2984</div> <div class="G">“Odātasiṅgā sucivālā,</div> </td> </tr> <tr> <td> <div class="G">jātarūpatacūpamā;</div> </td> </tr> <tr> <td> <div class="G">Pādā lohitakā tesaṃ,</div> </td> </tr> <tr> <td> <div class="G">añjitakkhā manoramā”.</div> </td> </tr> </table> </div></div><div class="q" id="p_22J_2985"> <div class="divNumber">129.</div> <div class="p"> <table class="singleColumn"> <tr> <td> <div class="pN">2985</div> <div class="G">“Edisā te migā deva,</div> </td> </tr> <tr> <td> <div class="G">edisā dhammikā migā;</div> </td> </tr> <tr> <td> <div class="G">Mātāpettibharā deva,</div> </td> </tr> <tr> <td> <div class="G">na te so abhihārituṃ”.</div> </td> </tr> </table> </div></div><div class="q" id="p_22J_2986"> <div class="divNumber">130.</div> <div class="p"> <table class="singleColumn"> <tr> <td> <div class="pN">2986</div> <div class="G">“Dammi nikkhasataṃ ludda,</div> </td> </tr> <tr> <td> <div class="G">thūlañca maṇikuṇḍalaṃ;</div> </td> </tr> <tr> <td> <div class="G">Catussadañca pallaṅkaṃ,</div> </td> </tr> <tr> <td> <div class="G">umāpupphasarinnibhaṃ.</div> </td> </tr> </table> </div></div><div class="q" id="p_22J_2987"> <div class="divNumber">131.</div> <div class="p"> <table class="singleColumn"> <tr> <td> <div class="pN">2987</div> <div class="G">Dve ca sādisiyo bhariyā,</div> </td> </tr> <tr> <td> <div class="G">usabhañca gavaṃ sataṃ;</div> </td> </tr> <tr> <td> <div class="G">Dhammena rajjaṃ kāressaṃ,</div> </td> </tr> <tr> <td> <div class="G">bahukāro mesi luddaka.</div> </td> </tr> </table> </div></div><div class="q" id="p_22J_2988"> <div class="divNumber">132.</div> <div class="p"> <table class="singleColumn"> <tr> <td> <div class="pN">2988</div> <div class="G">Kasivāṇijjā iṇadānaṃ,</div> </td> </tr> <tr> <td> <div class="G">uñchācariyā ca luddaka;</div> </td> </tr> <tr> <td> <div class="G">Etena dāraṃ posehi,</div> </td> </tr> <tr> <td> <div class="G">mā pāpaṃ akarī punāti”.</div> </td> </tr> </table> </div></div><div class="CENTER" id="p_22J_2989"><span class="pN">2989</span>Rohaṇamigajātakaṃ pañcamaṃ.</div></div><div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/15">15 Vīsatinipāta</a> » <a href="/tipitaka/22J/15/15.1">15.1 Mātaṅgavagga</a>
</div>
<div class="i">15.1.5 Rohaṇamigajātaka</div>
<div class="h">Vīsatinipāta</div>
<div class="h">Mātaṅgavagga</div>
<div class="h">Rohaṇamigajātaka</div>
<div class="q" id="p_22J_2960"> <div class="divNumber">104.</div> <div class="p"> <table class="singleColumn"> <tr> <td> <div class="pN">2960</div> <div class="G">“Ete yūthā patiyanti,</div> </td> </tr> <tr> <td> <div class="G">bhītā maraṇassa cittaka;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div>
</div>
<div class="q" id="p_22J_2961"> <div class="divNumber">105.</div> <div class="p"> <table class="singleColumn"> <tr> <td> <div class="pN">2961</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ ahaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div>
</div>
<div class="q" id="p_22J_2962"> <div class="divNumber">106.</div> <div class="p"> <table class="singleColumn"> <tr> <td> <div class="pN">2962</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div>
</div>
<div class="q" id="p_22J_2963"> <div class="divNumber">107.</div> <div class="p"> <table class="singleColumn"> <tr> <td> <div class="pN">2963</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ baddhaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div>
</div>
<div class="q" id="p_22J_2964"> <div class="divNumber">108.</div> <div class="p"> <table class="singleColumn"> <tr> <td> <div class="pN">2964</div> <div class="G">“Gaccha bhīru palāyassu,</div> </td> </tr> <tr> <td> <div class="G">kūṭe baddhosmi āyase;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div>
</div>
<div class="q" id="p_22J_2965"> <div class="divNumber">109.</div> <div class="p"> <table class="singleColumn"> <tr> <td> <div class="pN">2965</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ ahaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div>
</div>
<div class="q" id="p_22J_2966"> <div class="divNumber">110.</div> <div class="p"> <table class="singleColumn"> <tr> <td> <div class="pN">2966</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Gaccha tuvampi mākaṅkhi,</div> </td> </tr> <tr> <td> <div class="G">jīvissanti tayā saha”.</div> </td> </tr> </table> </div>
</div>
<div class="q" id="p_22J_2967"> <div class="divNumber">111.</div> <div class="p"> <table class="singleColumn"> <tr> <td> <div class="pN">2967</div> <div class="G">“Nāhaṃ rohaṇa gacchāmi,</div> </td> </tr> <tr> <td> <div class="G">hadayaṃ me avakassati;</div> </td> </tr> <tr> <td> <div class="G">Na taṃ baddhaṃ jahissāmi,</div> </td> </tr> <tr> <td> <div class="G">idha hissāmi jīvitaṃ”.</div> </td> </tr> </table> </div>
</div>
<div class="q" id="p_22J_2968"> <div class="divNumber">112.</div> <div class="p"> <table class="singleColumn"> <tr> <td> <div class="pN">2968</div> <div class="G">“Ayaṃ so luddako eti,</div> </td> </tr> <tr> <td> <div class="G">luddarūpo sahāvudho;</div> </td> </tr> <tr> <td> <div class="G">Yo no vadhissati ajja,</div> </td> </tr> <tr> <td> <div class="G">usunā sattiyā api”.</div> </td> </tr> </table> </div>
</div>
<div class="q" id="p_22J_2969"> <div class="divNumber">113.</div> <div class="p"> <table class="singleColumn"> <tr> <td> <div class="pN">2969</div> <div class="G">“Sā muhuttaṃ palāyitvā,</div> </td> </tr> <tr> <td> <div class="G">bhayaṭṭā bhayatajjitā;</div> </td> </tr> <tr> <td> <div class="G">Sudukkaraṃ akarā bhīru,</div> </td> </tr> <tr> <td> <div class="G">maraṇāyūpanivattatha”.</div> </td> </tr> </table> </div>
</div>
<div class="q" id="p_22J_2970"> <div class="divNumber">114.</div> <div class="p"> <table class="singleColumn"> <tr> <td> <div class="pN">2970</div> <div class="G">“Kiṃ nu teme migā honti,</div> </td> </tr> <tr> <td> <div class="G">muttā baddhaṃ upāsare;</div> </td> </tr> <tr> <td> <div class="G">Na taṃ cajitumicchanti,</div> </td> </tr> <tr> <td> <div class="G">jīvitassapi kāraṇā”.</div> </td> </tr> </table> </div>
</div>
<div class="q" id="p_22J_2971"> <div class="divNumber">115.</div> <div class="p"> <table class="singleColumn"> <tr> <td> <div class="pN">2971</div> <div class="G">“Bhātaro honti me ludda,</div> </td> </tr> <tr> <td> <div class="G">sodariyā ekamātukā;</div> </td> </tr> <tr> <td> <div class="G">Na maṃ cajitumicchanti,</div> </td> </tr> <tr> <td> <div class="G">jīvitassapi kāraṇā”.</div> </td> </tr> </table> </div>
</div>
<div class="q" id="p_22J_2972"> <div class="divNumber">116.</div> <div class="p"> <table class="singleColumn"> <tr> <td> <div class="pN">2972</div> <div class="G">“Te hi nūna marissanti,</div> </td> </tr> <tr> <td> <div class="G">andhā apariṇāyakā;</div> </td> </tr> <tr> <td> <div class="G">Pañcannaṃ jīvitaṃ dehi,</div> </td> </tr> <tr> <td> <div class="G">bhātaraṃ muñca luddaka”.</div> </td> </tr> </table> </div>
</div>
<div class="q" id="p_22J_2973"> <div class="divNumber">117.</div> <div class="p"> <table class="singleColumn"> <tr> <td> <div class="pN">2973</div> <div class="G">“So vo ahaṃ pamokkhāmi,</div> </td> </tr> <tr> <td> <div class="G">mātāpettibharaṃ migaṃ;</div> </td> </tr> <tr> <td> <div class="G">Nandantu mātāpitaro,</div> </td> </tr> <tr> <td> <div class="G">muttaṃ disvā mahāmigaṃ”.</div> </td> </tr> </table> </div>
</div>
<div class="q" id="p_22J_2974"> <div class="divNumber">118.</div> <div class="p"> <table class="singleColumn"> <tr> <td> <div class="pN">2974</div> <div class="G">“Evaṃ luddaka nandassu,</div> </td> </tr> <tr> <td> <div class="G">saha sabbehi ñātibhi;</div> </td> </tr> <tr> <td> <div class="G">Yathāhamajja nandāmi,</div> </td> </tr> <tr> <td> <div class="G">muttaṃ disvā mahāmigaṃ”.</div> </td> </tr> </table> </div>
</div>
<div class="q" id="p_22J_2975"> <div class="divNumber">119.</div> <div class="p"> <table class="singleColumn"> <tr> <td> <div class="pN">2975</div> <div class="G">“Kathaṃ tvaṃ pamokkho āsi,</div> </td> </tr> <tr> <td> <div class="G">Upanītasmi jīvite;</div> </td> </tr> <tr> <td> <div class="G">Kathaṃ putta amocesi,</div> </td> </tr> <tr> <td> <div class="G">Kūṭapāsamha luddako”.</div> </td> </tr> </table> </div>
</div>
<div class="q" id="p_22J_2976"> <div class="divNumber">120.</div> <div class="p"> <table class="singleColumn"> <tr> <td> <div class="pN">2976</div> <div class="G">“Bhaṇaṃ kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāhi vācāhi,</div> </td> </tr> <tr> <td> <div class="G">cittako maṃ amocayi.</div> </td> </tr> </table> </div>
</div>
<div class="q" id="p_22J_2977"> <div class="divNumber">121.</div> <div class="p"> <table class="singleColumn"> <tr> <td> <div class="pN">2977</div> <div class="G">Bhaṇaṃ kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāhi vācāhi,</div> </td> </tr> <tr> <td> <div class="G">sutanā maṃ amocayi.</div> </td> </tr> </table> </div>
</div>
<div class="q" id="p_22J_2978"> <div class="divNumber">122.</div> <div class="p"> <table class="singleColumn"> <tr> <td> <div class="pN">2978</div> <div class="G">Sutvā kaṇṇasukhaṃ vācaṃ,</div> </td> </tr> <tr> <td> <div class="G">hadayaṅgaṃ hadayassitaṃ;</div> </td> </tr> <tr> <td> <div class="G">Subhāsitāni sutvāna,</div> </td> </tr> <tr> <td> <div class="G">luddako maṃ amocayi”.</div> </td> </tr> </table> </div>
</div>
<div class="q" id="p_22J_2979"> <div class="divNumber">123.</div> <div class="p"> <table class="singleColumn"> <tr> <td> <div class="pN">2979</div> <div class="G">“Evaṃ ānandito hotu,</div> </td> </tr> <tr> <td> <div class="G">saha dārehi luddako;</div> </td> </tr> <tr> <td> <div class="G">Yathā mayajja nandāma,</div> </td> </tr> <tr> <td> <div class="G">disvā rohaṇamāgataṃ”.</div> </td> </tr> </table> </div>
</div>
<div class="q" id="p_22J_2980"> <div class="divNumber">124.</div> <div class="p"> <table class="singleColumn"> <tr> <td> <div class="pN">2980</div> <div class="G">“Nanu tvaṃ avaca ludda,</div> </td> </tr> <tr> <td> <div class="G">‘migacammāni āhariṃ’;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">migacammāni nāhari”.</div> </td> </tr> </table> </div>
</div>
<div class="q" id="p_22J_2981"> <div class="divNumber">125.</div> <div class="p"> <table class="singleColumn"> <tr> <td> <div class="pN">2981</div> <div class="G">“Āgamā ceva hatthatthaṃ,</div> </td> </tr> <tr> <td> <div class="G">kūṭapāsañca so migo;</div> </td> </tr> <tr> <td> <div class="G">Abajjhi taṃ migarājaṃ,</div> </td> </tr> <tr> <td> <div class="G">tañca muttā upāsare.</div> </td> </tr> </table> </div>
</div>
<div class="q" id="p_22J_2982"> <div class="divNumber">126.</div> <div class="p"> <table class="singleColumn"> <tr> <td> <div class="pN">2982</div> <div class="G">Tassa me ahu saṃvego,</div> </td> </tr> <tr> <td> <div class="G">abbhuto lomahaṃsano;</div> </td> </tr> <tr> <td> <div class="G">Imañcāhaṃ migaṃ haññe,</div> </td> </tr> <tr> <td> <div class="G">ajja hissāmi jīvitaṃ”.</div> </td> </tr> </table> </div>
</div>
<div class="q" id="p_22J_2983"> <div class="divNumber">127.</div> <div class="p"> <table class="singleColumn"> <tr> <td> <div class="pN">2983</div> <div class="G">“Kīdisā te migā ludda,</div> </td> </tr> <tr> <td> <div class="G">kīdisā dhammikā migā;</div> </td> </tr> <tr> <td> <div class="G">Kathaṃvaṇṇā kathaṃsīlā,</div> </td> </tr> <tr> <td> <div class="G">bāḷhaṃ kho ne pasaṃsasi”.</div> </td> </tr> </table> </div>
</div>
<div class="q" id="p_22J_2984"> <div class="divNumber">128.</div> <div class="p"> <table class="singleColumn"> <tr> <td> <div class="pN">2984</div> <div class="G">“Odātasiṅgā sucivālā,</div> </td> </tr> <tr> <td> <div class="G">jātarūpatacūpamā;</div> </td> </tr> <tr> <td> <div class="G">Pādā lohitakā tesaṃ,</div> </td> </tr> <tr> <td> <div class="G">añjitakkhā manoramā”.</div> </td> </tr> </table> </div>
</div>
<div class="q" id="p_22J_2985"> <div class="divNumber">129.</div> <div class="p"> <table class="singleColumn"> <tr> <td> <div class="pN">2985</div> <div class="G">“Edisā te migā deva,</div> </td> </tr> <tr> <td> <div class="G">edisā dhammikā migā;</div> </td> </tr> <tr> <td> <div class="G">Mātāpettibharā deva,</div> </td> </tr> <tr> <td> <div class="G">na te so abhihārituṃ”.</div> </td> </tr> </table> </div>
</div>
<div class="q" id="p_22J_2986"> <div class="divNumber">130.</div> <div class="p"> <table class="singleColumn"> <tr> <td> <div class="pN">2986</div> <div class="G">“Dammi nikkhasataṃ ludda,</div> </td> </tr> <tr> <td> <div class="G">thūlañca maṇikuṇḍalaṃ;</div> </td> </tr> <tr> <td> <div class="G">Catussadañca pallaṅkaṃ,</div> </td> </tr> <tr> <td> <div class="G">umāpupphasarinnibhaṃ.</div> </td> </tr> </table> </div>
</div>
<div class="q" id="p_22J_2987"> <div class="divNumber">131.</div> <div class="p"> <table class="singleColumn"> <tr> <td> <div class="pN">2987</div> <div class="G">Dve ca sādisiyo bhariyā,</div> </td> </tr> <tr> <td> <div class="G">usabhañca gavaṃ sataṃ;</div> </td> </tr> <tr> <td> <div class="G">Dhammena rajjaṃ kāressaṃ,</div> </td> </tr> <tr> <td> <div class="G">bahukāro mesi luddaka.</div> </td> </tr> </table> </div>
</div>
<div class="q" id="p_22J_2988"> <div class="divNumber">132.</div> <div class="p"> <table class="singleColumn"> <tr> <td> <div class="pN">2988</div> <div class="G">Kasivāṇijjā iṇadānaṃ,</div> </td> </tr> <tr> <td> <div class="G">uñchācariyā ca luddaka;</div> </td> </tr> <tr> <td> <div class="G">Etena dāraṃ posehi,</div> </td> </tr> <tr> <td> <div class="G">mā pāpaṃ akarī punāti”.</div> </td> </tr> </table> </div>
</div>
<div class="CENTER" id="p_22J_2989">
<span class="pN">2989</span>Rohaṇamigajātakaṃ pañcamaṃ.</div>
</div>
