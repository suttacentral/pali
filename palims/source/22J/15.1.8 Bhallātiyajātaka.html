<div><div class="b"><a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/15">15 Vīsatinipāta</a> » <a href="/tipitaka/22J/15/15.1">15.1 Mātaṅgavagga</a></div><div class="i">15.1.8 Bhallātiyajātaka</div><div class="h">Vīsatinipāta</div><div class="h">Mātaṅgavagga</div><div class="h">Bhallātiyajātaka</div><div class="q" id="p_22J_3045"> <div class="divNumber">186.</div> <div class="p"> <table class="singleColumn"> <tr> <td> <div class="pN">3045</div> <div class="G">Bhallātiyo nāma ahosi rājā,</div> </td> </tr> <tr> <td> <div class="G">Raṭṭhaṃ pahāya migavaṃ acāri so;</div> </td> </tr> <tr> <td> <div class="G">Agamā girivaraṃ gandhamādanaṃ,</div> </td> </tr> <tr> <td> <div class="G">Supupphitaṃ kimpurisānuciṇṇaṃ.</div> </td> </tr> </table> </div></div><div class="q" id="p_22J_3046"> <div class="divNumber">187.</div> <div class="p"> <table class="singleColumn"> <tr> <td> <div class="pN">3046</div> <div class="G">Sāḷūrasaṃghañca nisedhayitvā,</div> </td> </tr> <tr> <td> <div class="G">Dhanuṃ kalāpañca so nikkhipitvā;</div> </td> </tr> <tr> <td> <div class="G">Upāgami vacanaṃ vattukāmo,</div> </td> </tr> <tr> <td> <div class="G">Yatthaṭṭhitā kimpurisā ahesuṃ.</div> </td> </tr> </table> </div></div><div class="q" id="p_22J_3047"> <div class="divNumber">188.</div> <div class="p"> <table class="singleColumn"> <tr> <td> <div class="pN">3047</div> <div class="G">“Himaccaye hemavatāya tīre,</div> </td> </tr> <tr> <td> <div class="G">Kimidhaṭṭhitā mantayavho abhiṇhaṃ;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kathaṃ vo jānanti manussaloke”.</div> </td> </tr> </table> </div></div><div class="q" id="p_22J_3048"> <div class="divNumber">189.</div> <div class="p"> <table class="singleColumn"> <tr> <td> <div class="pN">3048</div> <div class="G">“Mallaṃ giriṃ paṇḍarakaṃ tikūṭaṃ,</div> </td> </tr> <tr> <td> <div class="G">Sītodakā anuvicarāma najjo;</div> </td> </tr> <tr> <td> <div class="G">Migā manussāva nibhāsavaṇṇā,</div> </td> </tr> <tr> <td> <div class="G">Jānanti no kimpurisāti ludda”.</div> </td> </tr> </table> </div></div><div class="q" id="p_22J_3049"> <div class="divNumber">190.</div> <div class="p"> <table class="singleColumn"> <tr> <td> <div class="pN">3049</div> <div class="G">“Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane rodatha appatītā.</div> </td> </tr> </table> </div></div><div class="q" id="p_22J_3050"> <div class="divNumber">191.</div> <div class="p"> <table class="singleColumn"> <tr> <td> <div class="pN">3050</div> <div class="G">Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane vilapatha appatītā.</div> </td> </tr> </table> </div></div><div class="q" id="p_22J_3051"> <div class="divNumber">192.</div> <div class="p"> <table class="singleColumn"> <tr> <td> <div class="pN">3051</div> <div class="G">Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane socatha appatītā”.</div> </td> </tr> </table> </div></div><div class="q" id="p_22J_3052"> <div class="divNumber">193.</div> <div class="p"> <table class="singleColumn"> <tr> <td> <div class="pN">3052</div> <div class="G">“Mayekarattaṃ vippavasimha ludda,</div> </td> </tr> <tr> <td> <div class="G">Akāmakā aññamaññaṃ sarantā;</div> </td> </tr> <tr> <td> <div class="G">Tamekarattaṃ anutappamānā,</div> </td> </tr> <tr> <td> <div class="G">Socāma ‘sā ratti punaṃ na hessati’”.</div> </td> </tr> </table> </div></div><div class="q" id="p_22J_3053"> <div class="divNumber">194.</div> <div class="p"> <table class="singleColumn"> <tr> <td> <div class="pN">3053</div> <div class="G">“Yamekarattaṃ anutappathetaṃ,</div> </td> </tr> <tr> <td> <div class="G">Dhanaṃ va naṭṭhaṃ pitaraṃ va petaṃ;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kathaṃ vinā vāsamakappayittha”.</div> </td> </tr> </table> </div></div><div class="q" id="p_22J_3054"> <div class="divNumber">195.</div> <div class="p"> <table class="singleColumn"> <tr> <td> <div class="pN">3054</div> <div class="G">“Yamimaṃ nadiṃ passasi sīghasotaṃ,</div> </td> </tr> <tr> <td> <div class="G">Nānādumacchādanaṃ selakūlaṃ;</div> </td> </tr> <tr> <td> <div class="G">Taṃ me piyo uttari vassakāle,</div> </td> </tr> <tr> <td> <div class="G">Mamañca maññaṃ anubandhatīti.</div> </td> </tr> </table> </div></div><div class="q" id="p_22J_3055"> <div class="divNumber">196.</div> <div class="p"> <table class="singleColumn"> <tr> <td> <div class="pN">3055</div> <div class="G">Ahañca aṅkolakamocināmi,</div> </td> </tr> <tr> <td> <div class="G">Atimuttakaṃ sattaliyothikañca;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div></div><div class="q" id="p_22J_3056"> <div class="divNumber">197.</div> <div class="p"> <table class="singleColumn"> <tr> <td> <div class="pN">3056</div> <div class="G">Ahañcidaṃ kuravakamocināmi,</div> </td> </tr> <tr> <td> <div class="G">Uddālakā pāṭalisindhuvārakā;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div></div><div class="q" id="p_22J_3057"> <div class="divNumber">198.</div> <div class="p"> <table class="singleColumn"> <tr> <td> <div class="pN">3057</div> <div class="G">Ahañca sālassa supupphitassa,</div> </td> </tr> <tr> <td> <div class="G">Oceyya pupphāni karomi mālaṃ;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div></div><div class="q" id="p_22J_3058"> <div class="divNumber">199.</div> <div class="p"> <table class="singleColumn"> <tr> <td> <div class="pN">3058</div> <div class="G">Ahañca sālassa supupphitassa,</div> </td> </tr> <tr> <td> <div class="G">Oceyya pupphāni karomi bhāraṃ;</div> </td> </tr> <tr> <td> <div class="G">Idañca no hehiti santharatthaṃ,</div> </td> </tr> <tr> <td> <div class="G">Yatthajjimaṃ viharissāma rattiṃ.</div> </td> </tr> </table> </div></div><div class="q" id="p_22J_3059"> <div class="divNumber">200.</div> <div class="p"> <table class="singleColumn"> <tr> <td> <div class="pN">3059</div> <div class="G">Ahañca kho agaḷuṃ candanañca,</div> </td> </tr> <tr> <td> <div class="G">Silāya piṃsāmi pamattarūpā;</div> </td> </tr> <tr> <td> <div class="G">‘Piyo ca me hehiti rositaṅgo,</div> </td> </tr> <tr> <td> <div class="G">Ahañca naṃ rositā ajjhupessaṃ’.</div> </td> </tr> </table> </div></div><div class="q" id="p_22J_3060"> <div class="divNumber">201.</div> <div class="p"> <table class="singleColumn"> <tr> <td> <div class="pN">3060</div> <div class="G">Athāgamā salilaṃ sīghasotaṃ,</div> </td> </tr> <tr> <td> <div class="G">Nudaṃ sāle salaḷe kaṇṇikāre;</div> </td> </tr> <tr> <td> <div class="G">Āpūratha tena muhuttakena,</div> </td> </tr> <tr> <td> <div class="G">Sāyaṃ nadī āsi mayā suduttarā.</div> </td> </tr> </table> </div></div><div class="q" id="p_22J_3061"> <div class="divNumber">202.</div> <div class="p"> <table class="singleColumn"> <tr> <td> <div class="pN">3061</div> <div class="G">Ubhosu tīresu mayaṃ tadā ṭhitā,</div> </td> </tr> <tr> <td> <div class="G">Sampassantā ubhayo aññamaññaṃ;</div> </td> </tr> <tr> <td> <div class="G">Sakimpi rodāma sakiṃ hasāma,</div> </td> </tr> <tr> <td> <div class="G">Kicchena no āgamā saṃvarī sā.</div> </td> </tr> </table> </div></div><div class="q" id="p_22J_3062"> <div class="divNumber">203.</div> <div class="p"> <table class="singleColumn"> <tr> <td> <div class="pN">3062</div> <div class="G">Pātova kho uggate sūriyamhi,</div> </td> </tr> <tr> <td> <div class="G">Catukkaṃ nadiṃ uttariyāna ludda;</div> </td> </tr> <tr> <td> <div class="G">Āliṅgiyā aññamaññaṃ mayaṃ ubho,</div> </td> </tr> <tr> <td> <div class="G">Sakimpi rodāma sakiṃ hasāma.</div> </td> </tr> </table> </div></div><div class="q" id="p_22J_3063"> <div class="divNumber">204.</div> <div class="p"> <table class="singleColumn"> <tr> <td> <div class="pN">3063</div> <div class="G">Tīhūnakaṃ sattasatāni ludda,</div> </td> </tr> <tr> <td> <div class="G">Yamidha mayaṃ vippavasimha pubbe;</div> </td> </tr> <tr> <td> <div class="G">Vassekimaṃ jīvitaṃ bhūmipāla,</div> </td> </tr> <tr> <td> <div class="G">Ko nīdha kantāya vinā vaseyya”.</div> </td> </tr> </table> </div></div><div class="q" id="p_22J_3064"> <div class="divNumber">205.</div> <div class="p"> <table class="singleColumn"> <tr> <td> <div class="pN">3064</div> <div class="G">“Āyuñca vo kīvatako nu samma,</div> </td> </tr> <tr> <td> <div class="G">Sacepi jānātha vadetha āyuṃ;</div> </td> </tr> <tr> <td> <div class="G">Anussavā vuḍḍhato āgamā vā,</div> </td> </tr> <tr> <td> <div class="G">Akkhātha me taṃ avikampamānā”.</div> </td> </tr> </table> </div></div><div class="q" id="p_22J_3065"> <div class="divNumber">206.</div> <div class="p"> <table class="singleColumn"> <tr> <td> <div class="pN">3065</div> <div class="G">“Āyuñca no vassasahassaṃ ludda,</div> </td> </tr> <tr> <td> <div class="G">Na cantarā pāpako atthi rogo;</div> </td> </tr> <tr> <td> <div class="G">Appañca dukkhaṃ sukhameva bhiyyo,</div> </td> </tr> <tr> <td> <div class="G">Avītarāgā vijahāma jīvitaṃ”.</div> </td> </tr> </table> </div></div><div class="q" id="p_22J_3066"> <div class="divNumber">207.</div> <div class="p"> <table class="singleColumn"> <tr> <td> <div class="pN">3066</div> <div class="G">“Idañca sutvāna amānusānaṃ,</div> </td> </tr> <tr> <td> <div class="G">Bhallātiyo ittara jīvitanti;</div> </td> </tr> <tr> <td> <div class="G">Nivattatha na migavaṃ acari,</div> </td> </tr> <tr> <td> <div class="G">Adāsi dānāni abhuñji bhoge.</div> </td> </tr> </table> </div></div><div class="q" id="p_22J_3067"> <div class="divNumber">208.</div> <div class="p"> <table class="singleColumn"> <tr> <td> <div class="pN">3067</div> <div class="G">Idañca sutvāna amānusānaṃ,</div> </td> </tr> <tr> <td> <div class="G">Sammodatha mā kalahaṃ akattha;</div> </td> </tr> <tr> <td> <div class="G">Mā vo tapī attakammāparādho,</div> </td> </tr> <tr> <td> <div class="G">Yathāpi te kimpurisekarattaṃ.</div> </td> </tr> </table> </div></div><div class="q" id="p_22J_3068"> <div class="divNumber">209.</div> <div class="p"> <table class="singleColumn"> <tr> <td> <div class="pN">3068</div> <div class="G">Idañca sutvāna amānusānaṃ,</div> </td> </tr> <tr> <td> <div class="G">Sammodatha mā vivādaṃ akattha;</div> </td> </tr> <tr> <td> <div class="G">Mā vo tapī attakammāparādho,</div> </td> </tr> <tr> <td> <div class="G">Yathāpi te kimpurisekarattaṃ”.</div> </td> </tr> </table> </div></div><div class="q" id="p_22J_3069"> <div class="divNumber">210.</div> <div class="p"> <table class="singleColumn"> <tr> <td> <div class="pN">3069</div> <div class="G">“Vividhaṃ adhimanā suṇomahaṃ,</div> </td> </tr> <tr> <td> <div class="G">Vacanapathaṃ tava atthasaṃhitaṃ;</div> </td> </tr> <tr> <td> <div class="G">Muñcaṃ giraṃ nudaseva me daraṃ,</div> </td> </tr> <tr> <td> <div class="G">Samaṇa sukhāvaha jīva me ciran”ti.</div> </td> </tr> </table> </div></div><div class="CENTER" id="p_22J_3070"><span class="pN">3070</span>Bhallātiyajātakaṃ aṭṭhamaṃ.</div></div><div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/15">15 Vīsatinipāta</a> » <a href="/tipitaka/22J/15/15.1">15.1 Mātaṅgavagga</a>
</div>
<div class="i">15.1.8 Bhallātiyajātaka</div>
<div class="h">Vīsatinipāta</div>
<div class="h">Mātaṅgavagga</div>
<div class="h">Bhallātiyajātaka</div>
<div class="q" id="p_22J_3045"> <div class="divNumber">186.</div> <div class="p"> <table class="singleColumn"> <tr> <td> <div class="pN">3045</div> <div class="G">Bhallātiyo nāma ahosi rājā,</div> </td> </tr> <tr> <td> <div class="G">Raṭṭhaṃ pahāya migavaṃ acāri so;</div> </td> </tr> <tr> <td> <div class="G">Agamā girivaraṃ gandhamādanaṃ,</div> </td> </tr> <tr> <td> <div class="G">Supupphitaṃ kimpurisānuciṇṇaṃ.</div> </td> </tr> </table> </div>
</div>
<div class="q" id="p_22J_3046"> <div class="divNumber">187.</div> <div class="p"> <table class="singleColumn"> <tr> <td> <div class="pN">3046</div> <div class="G">Sāḷūrasaṃghañca nisedhayitvā,</div> </td> </tr> <tr> <td> <div class="G">Dhanuṃ kalāpañca so nikkhipitvā;</div> </td> </tr> <tr> <td> <div class="G">Upāgami vacanaṃ vattukāmo,</div> </td> </tr> <tr> <td> <div class="G">Yatthaṭṭhitā kimpurisā ahesuṃ.</div> </td> </tr> </table> </div>
</div>
<div class="q" id="p_22J_3047"> <div class="divNumber">188.</div> <div class="p"> <table class="singleColumn"> <tr> <td> <div class="pN">3047</div> <div class="G">“Himaccaye hemavatāya tīre,</div> </td> </tr> <tr> <td> <div class="G">Kimidhaṭṭhitā mantayavho abhiṇhaṃ;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kathaṃ vo jānanti manussaloke”.</div> </td> </tr> </table> </div>
</div>
<div class="q" id="p_22J_3048"> <div class="divNumber">189.</div> <div class="p"> <table class="singleColumn"> <tr> <td> <div class="pN">3048</div> <div class="G">“Mallaṃ giriṃ paṇḍarakaṃ tikūṭaṃ,</div> </td> </tr> <tr> <td> <div class="G">Sītodakā anuvicarāma najjo;</div> </td> </tr> <tr> <td> <div class="G">Migā manussāva nibhāsavaṇṇā,</div> </td> </tr> <tr> <td> <div class="G">Jānanti no kimpurisāti ludda”.</div> </td> </tr> </table> </div>
</div>
<div class="q" id="p_22J_3049"> <div class="divNumber">190.</div> <div class="p"> <table class="singleColumn"> <tr> <td> <div class="pN">3049</div> <div class="G">“Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane rodatha appatītā.</div> </td> </tr> </table> </div>
</div>
<div class="q" id="p_22J_3050"> <div class="divNumber">191.</div> <div class="p"> <table class="singleColumn"> <tr> <td> <div class="pN">3050</div> <div class="G">Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane vilapatha appatītā.</div> </td> </tr> </table> </div>
</div>
<div class="q" id="p_22J_3051"> <div class="divNumber">192.</div> <div class="p"> <table class="singleColumn"> <tr> <td> <div class="pN">3051</div> <div class="G">Sukiccharūpaṃ paridevayavho,</div> </td> </tr> <tr> <td> <div class="G">Āliṅgito cāsi piyo piyāya;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kimidha vane socatha appatītā”.</div> </td> </tr> </table> </div>
</div>
<div class="q" id="p_22J_3052"> <div class="divNumber">193.</div> <div class="p"> <table class="singleColumn"> <tr> <td> <div class="pN">3052</div> <div class="G">“Mayekarattaṃ vippavasimha ludda,</div> </td> </tr> <tr> <td> <div class="G">Akāmakā aññamaññaṃ sarantā;</div> </td> </tr> <tr> <td> <div class="G">Tamekarattaṃ anutappamānā,</div> </td> </tr> <tr> <td> <div class="G">Socāma ‘sā ratti punaṃ na hessati’”.</div> </td> </tr> </table> </div>
</div>
<div class="q" id="p_22J_3053"> <div class="divNumber">194.</div> <div class="p"> <table class="singleColumn"> <tr> <td> <div class="pN">3053</div> <div class="G">“Yamekarattaṃ anutappathetaṃ,</div> </td> </tr> <tr> <td> <div class="G">Dhanaṃ va naṭṭhaṃ pitaraṃ va petaṃ;</div> </td> </tr> <tr> <td> <div class="G">Pucchāmi vo mānusadehavaṇṇe,</div> </td> </tr> <tr> <td> <div class="G">Kathaṃ vinā vāsamakappayittha”.</div> </td> </tr> </table> </div>
</div>
<div class="q" id="p_22J_3054"> <div class="divNumber">195.</div> <div class="p"> <table class="singleColumn"> <tr> <td> <div class="pN">3054</div> <div class="G">“Yamimaṃ nadiṃ passasi sīghasotaṃ,</div> </td> </tr> <tr> <td> <div class="G">Nānādumacchādanaṃ selakūlaṃ;</div> </td> </tr> <tr> <td> <div class="G">Taṃ me piyo uttari vassakāle,</div> </td> </tr> <tr> <td> <div class="G">Mamañca maññaṃ anubandhatīti.</div> </td> </tr> </table> </div>
</div>
<div class="q" id="p_22J_3055"> <div class="divNumber">196.</div> <div class="p"> <table class="singleColumn"> <tr> <td> <div class="pN">3055</div> <div class="G">Ahañca aṅkolakamocināmi,</div> </td> </tr> <tr> <td> <div class="G">Atimuttakaṃ sattaliyothikañca;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div>
</div>
<div class="q" id="p_22J_3056"> <div class="divNumber">197.</div> <div class="p"> <table class="singleColumn"> <tr> <td> <div class="pN">3056</div> <div class="G">Ahañcidaṃ kuravakamocināmi,</div> </td> </tr> <tr> <td> <div class="G">Uddālakā pāṭalisindhuvārakā;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div>
</div>
<div class="q" id="p_22J_3057"> <div class="divNumber">198.</div> <div class="p"> <table class="singleColumn"> <tr> <td> <div class="pN">3057</div> <div class="G">Ahañca sālassa supupphitassa,</div> </td> </tr> <tr> <td> <div class="G">Oceyya pupphāni karomi mālaṃ;</div> </td> </tr> <tr> <td> <div class="G">‘Piyo ca me hehiti mālabhārī,</div> </td> </tr> <tr> <td> <div class="G">Ahañca naṃ mālinī ajjhupessaṃ’.</div> </td> </tr> </table> </div>
</div>
<div class="q" id="p_22J_3058"> <div class="divNumber">199.</div> <div class="p"> <table class="singleColumn"> <tr> <td> <div class="pN">3058</div> <div class="G">Ahañca sālassa supupphitassa,</div> </td> </tr> <tr> <td> <div class="G">Oceyya pupphāni karomi bhāraṃ;</div> </td> </tr> <tr> <td> <div class="G">Idañca no hehiti santharatthaṃ,</div> </td> </tr> <tr> <td> <div class="G">Yatthajjimaṃ viharissāma rattiṃ.</div> </td> </tr> </table> </div>
</div>
<div class="q" id="p_22J_3059"> <div class="divNumber">200.</div> <div class="p"> <table class="singleColumn"> <tr> <td> <div class="pN">3059</div> <div class="G">Ahañca kho agaḷuṃ candanañca,</div> </td> </tr> <tr> <td> <div class="G">Silāya piṃsāmi pamattarūpā;</div> </td> </tr> <tr> <td> <div class="G">‘Piyo ca me hehiti rositaṅgo,</div> </td> </tr> <tr> <td> <div class="G">Ahañca naṃ rositā ajjhupessaṃ’.</div> </td> </tr> </table> </div>
</div>
<div class="q" id="p_22J_3060"> <div class="divNumber">201.</div> <div class="p"> <table class="singleColumn"> <tr> <td> <div class="pN">3060</div> <div class="G">Athāgamā salilaṃ sīghasotaṃ,</div> </td> </tr> <tr> <td> <div class="G">Nudaṃ sāle salaḷe kaṇṇikāre;</div> </td> </tr> <tr> <td> <div class="G">Āpūratha tena muhuttakena,</div> </td> </tr> <tr> <td> <div class="G">Sāyaṃ nadī āsi mayā suduttarā.</div> </td> </tr> </table> </div>
</div>
<div class="q" id="p_22J_3061"> <div class="divNumber">202.</div> <div class="p"> <table class="singleColumn"> <tr> <td> <div class="pN">3061</div> <div class="G">Ubhosu tīresu mayaṃ tadā ṭhitā,</div> </td> </tr> <tr> <td> <div class="G">Sampassantā ubhayo aññamaññaṃ;</div> </td> </tr> <tr> <td> <div class="G">Sakimpi rodāma sakiṃ hasāma,</div> </td> </tr> <tr> <td> <div class="G">Kicchena no āgamā saṃvarī sā.</div> </td> </tr> </table> </div>
</div>
<div class="q" id="p_22J_3062"> <div class="divNumber">203.</div> <div class="p"> <table class="singleColumn"> <tr> <td> <div class="pN">3062</div> <div class="G">Pātova kho uggate sūriyamhi,</div> </td> </tr> <tr> <td> <div class="G">Catukkaṃ nadiṃ uttariyāna ludda;</div> </td> </tr> <tr> <td> <div class="G">Āliṅgiyā aññamaññaṃ mayaṃ ubho,</div> </td> </tr> <tr> <td> <div class="G">Sakimpi rodāma sakiṃ hasāma.</div> </td> </tr> </table> </div>
</div>
<div class="q" id="p_22J_3063"> <div class="divNumber">204.</div> <div class="p"> <table class="singleColumn"> <tr> <td> <div class="pN">3063</div> <div class="G">Tīhūnakaṃ sattasatāni ludda,</div> </td> </tr> <tr> <td> <div class="G">Yamidha mayaṃ vippavasimha pubbe;</div> </td> </tr> <tr> <td> <div class="G">Vassekimaṃ jīvitaṃ bhūmipāla,</div> </td> </tr> <tr> <td> <div class="G">Ko nīdha kantāya vinā vaseyya”.</div> </td> </tr> </table> </div>
</div>
<div class="q" id="p_22J_3064"> <div class="divNumber">205.</div> <div class="p"> <table class="singleColumn"> <tr> <td> <div class="pN">3064</div> <div class="G">“Āyuñca vo kīvatako nu samma,</div> </td> </tr> <tr> <td> <div class="G">Sacepi jānātha vadetha āyuṃ;</div> </td> </tr> <tr> <td> <div class="G">Anussavā vuḍḍhato āgamā vā,</div> </td> </tr> <tr> <td> <div class="G">Akkhātha me taṃ avikampamānā”.</div> </td> </tr> </table> </div>
</div>
<div class="q" id="p_22J_3065"> <div class="divNumber">206.</div> <div class="p"> <table class="singleColumn"> <tr> <td> <div class="pN">3065</div> <div class="G">“Āyuñca no vassasahassaṃ ludda,</div> </td> </tr> <tr> <td> <div class="G">Na cantarā pāpako atthi rogo;</div> </td> </tr> <tr> <td> <div class="G">Appañca dukkhaṃ sukhameva bhiyyo,</div> </td> </tr> <tr> <td> <div class="G">Avītarāgā vijahāma jīvitaṃ”.</div> </td> </tr> </table> </div>
</div>
<div class="q" id="p_22J_3066"> <div class="divNumber">207.</div> <div class="p"> <table class="singleColumn"> <tr> <td> <div class="pN">3066</div> <div class="G">“Idañca sutvāna amānusānaṃ,</div> </td> </tr> <tr> <td> <div class="G">Bhallātiyo ittara jīvitanti;</div> </td> </tr> <tr> <td> <div class="G">Nivattatha na migavaṃ acari,</div> </td> </tr> <tr> <td> <div class="G">Adāsi dānāni abhuñji bhoge.</div> </td> </tr> </table> </div>
</div>
<div class="q" id="p_22J_3067"> <div class="divNumber">208.</div> <div class="p"> <table class="singleColumn"> <tr> <td> <div class="pN">3067</div> <div class="G">Idañca sutvāna amānusānaṃ,</div> </td> </tr> <tr> <td> <div class="G">Sammodatha mā kalahaṃ akattha;</div> </td> </tr> <tr> <td> <div class="G">Mā vo tapī attakammāparādho,</div> </td> </tr> <tr> <td> <div class="G">Yathāpi te kimpurisekarattaṃ.</div> </td> </tr> </table> </div>
</div>
<div class="q" id="p_22J_3068"> <div class="divNumber">209.</div> <div class="p"> <table class="singleColumn"> <tr> <td> <div class="pN">3068</div> <div class="G">Idañca sutvāna amānusānaṃ,</div> </td> </tr> <tr> <td> <div class="G">Sammodatha mā vivādaṃ akattha;</div> </td> </tr> <tr> <td> <div class="G">Mā vo tapī attakammāparādho,</div> </td> </tr> <tr> <td> <div class="G">Yathāpi te kimpurisekarattaṃ”.</div> </td> </tr> </table> </div>
</div>
<div class="q" id="p_22J_3069"> <div class="divNumber">210.</div> <div class="p"> <table class="singleColumn"> <tr> <td> <div class="pN">3069</div> <div class="G">“Vividhaṃ adhimanā suṇomahaṃ,</div> </td> </tr> <tr> <td> <div class="G">Vacanapathaṃ tava atthasaṃhitaṃ;</div> </td> </tr> <tr> <td> <div class="G">Muñcaṃ giraṃ nudaseva me daraṃ,</div> </td> </tr> <tr> <td> <div class="G">Samaṇa sukhāvaha jīva me ciran”ti.</div> </td> </tr> </table> </div>
</div>
<div class="CENTER" id="p_22J_3070">
<span class="pN">3070</span>Bhallātiyajātakaṃ aṭṭhamaṃ.</div>
</div>
