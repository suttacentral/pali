<div><div class="b"><a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/14">14 Pakiṇṇakanipāta</a> » <a href="/tipitaka/22J/14/14.1">14.1 Sālikedāravagga</a></div><div class="i">14.1.10 Mahāvāṇijajātaka</div><div class="h">Pakiṇṇakanipāta</div><div class="h">Sālikedāravagga</div><div class="h">Mahāvāṇijajātaka</div><div class="q" id="p_22J_2736"> <div class="divNumber">180.</div> <div class="p"> <table class="singleColumn"> <tr> <td> <div class="pN">2736</div> <div class="G">Vāṇijā samitiṃ katvā,</div> </td> </tr> <tr> <td> <div class="G">nānāraṭṭhato āgatā;</div> </td> </tr> <tr> <td> <div class="G">Dhanāharā pakkamiṃsu,</div> </td> </tr> <tr> <td> <div class="G">ekaṃ katvāna gāmaṇiṃ.</div> </td> </tr> </table> </div></div><div class="q" id="p_22J_2737"> <div class="divNumber">181.</div> <div class="p"> <table class="singleColumn"> <tr> <td> <div class="pN">2737</div> <div class="G">Te taṃ kantāramāgamma,</div> </td> </tr> <tr> <td> <div class="G">appabhakkhaṃ anodakaṃ;</div> </td> </tr> <tr> <td> <div class="G">Mahānigrodhamaddakkhuṃ,</div> </td> </tr> <tr> <td> <div class="G">sītacchāyaṃ manoramaṃ.</div> </td> </tr> </table> </div></div><div class="q" id="p_22J_2738"> <div class="divNumber">182.</div> <div class="p"> <table class="singleColumn"> <tr> <td> <div class="pN">2738</div> <div class="G">Te ca tattha nisīditvā,</div> </td> </tr> <tr> <td> <div class="G">tassa rukkhassa chāyayā;</div> </td> </tr> <tr> <td> <div class="G">Vāṇijā samacintesuṃ,</div> </td> </tr> <tr> <td> <div class="G">bālā mohena pārutā.</div> </td> </tr> </table> </div></div><div class="q" id="p_22J_2739"> <div class="divNumber">183.</div> <div class="p"> <table class="singleColumn"> <tr> <td> <div class="pN">2739</div> <div class="G">Allāyate ayaṃ rukkho,</div> </td> </tr> <tr> <td> <div class="G">api vārīva sandati;</div> </td> </tr> <tr> <td> <div class="G">Iṅghassa purimaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div></div><div class="q" id="p_22J_2740"> <div class="divNumber">184.</div> <div class="p"> <table class="singleColumn"> <tr> <td> <div class="pN">2740</div> <div class="G">Sā ca chinnāva pagghari,</div> </td> </tr> <tr> <td> <div class="G">acchaṃ vāriṃ anāvilaṃ;</div> </td> </tr> <tr> <td> <div class="G">Te tattha nhatvā pivitvā,</div> </td> </tr> <tr> <td> <div class="G">yāvaticchiṃsu vāṇijā.</div> </td> </tr> </table> </div></div><div class="q" id="p_22J_2741"> <div class="divNumber">185.</div> <div class="p"> <table class="singleColumn"> <tr> <td> <div class="pN">2741</div> <div class="G">Dutiyaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa dakkhiṇaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div></div><div class="q" id="p_22J_2742"> <div class="divNumber">186.</div> <div class="p"> <table class="singleColumn"> <tr> <td> <div class="pN">2742</div> <div class="G">Sā ca chinnāva pagghari,</div> </td> </tr> <tr> <td> <div class="G">sālimaṃsodanaṃ bahuṃ;</div> </td> </tr> <tr> <td> <div class="G">Appodavaṇṇe kummāse,</div> </td> </tr> <tr> <td> <div class="G">siṅgiṃ vidalasūpiyo.</div> </td> </tr> </table> </div></div><div class="q" id="p_22J_2743"> <div class="divNumber">187.</div> <div class="p"> <table class="singleColumn"> <tr> <td> <div class="pN">2743</div> <div class="G">Te tattha bhutvā khāditvā,</div> </td> </tr> <tr> <td> <div class="G">yāvaticchiṃsu vāṇijā;</div> </td> </tr> <tr> <td> <div class="G">Tatiyaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa pacchimaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div></div><div class="q" id="p_22J_2744"> <div class="divNumber">188.</div> <div class="p"> <table class="singleColumn"> <tr> <td> <div class="pN">2744</div> <div class="G">Sā ca chinnāva pagghari,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Vicitravatthābharaṇā,</div> </td> </tr> <tr> <td> <div class="G">āmuttamaṇikuṇḍalā.</div> </td> </tr> </table> </div></div><div class="q" id="p_22J_2745"> <div class="divNumber">189.</div> <div class="p"> <table class="singleColumn"> <tr> <td> <div class="pN">2745</div> <div class="G">Api su vāṇijā ekā,</div> </td> </tr> <tr> <td> <div class="G">nāriyo paṇṇavīsati;</div> </td> </tr> <tr> <td> <div class="G">Samantā parivāriṃsu,</div> </td> </tr> <tr> <td> <div class="G">tassa rukkhassa chāyayā.</div> </td> </tr> </table> </div></div><div class="q" id="p_22J_2746"> <div class="divNumber">190.</div> <div class="p"> <table class="singleColumn"> <tr> <td> <div class="pN">2746</div> <div class="G">Te tāhi paricāretvā,</div> </td> </tr> <tr> <td> <div class="G">yāvaticchiṃsu vāṇijā;</div> </td> </tr> <tr> <td> <div class="G">Catutthaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa uttaraṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div></div><div class="q" id="p_22J_2747"> <div class="divNumber">191.</div> <div class="p"> <table class="singleColumn"> <tr> <td> <div class="pN">2747</div> <div class="G">Sā ca chinnāva pagghari,</div> </td> </tr> <tr> <td> <div class="G">muttā veḷuriyā bahū;</div> </td> </tr> <tr> <td> <div class="G">Rajataṃ jātarūpañca,</div> </td> </tr> <tr> <td> <div class="G">kuttiyo paṭiyāni ca.</div> </td> </tr> </table> </div></div><div class="q" id="p_22J_2748"> <div class="divNumber">192.</div> <div class="p"> <table class="singleColumn"> <tr> <td> <div class="pN">2748</div> <div class="G">Kāsikāni ca vatthāni,</div> </td> </tr> <tr> <td> <div class="G">uddiyāni ca kambalā;</div> </td> </tr> <tr> <td> <div class="G">Te tattha bhāre bandhitvā,</div> </td> </tr> <tr> <td> <div class="G">yāvaticchiṃsu vāṇijā.</div> </td> </tr> </table> </div></div><div class="q" id="p_22J_2749"> <div class="divNumber">193.</div> <div class="p"> <table class="singleColumn"> <tr> <td> <div class="pN">2749</div> <div class="G">Pañcamaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa mūlaṃ chindāma,</div> </td> </tr> <tr> <td> <div class="G">api bhiyyo labhāmase.</div> </td> </tr> </table> </div></div><div class="q" id="p_22J_2750"> <div class="divNumber">194.</div> <div class="p"> <table class="singleColumn"> <tr> <td> <div class="pN">2750</div> <div class="G">Athuṭṭhahi satthavāho,</div> </td> </tr> <tr> <td> <div class="G">yācamāno katañjalī;</div> </td> </tr> <tr> <td> <div class="G">Nigrodho kiṃ parajjhati,</div> </td> </tr> <tr> <td> <div class="G">vāṇijā bhaddamatthu te.</div> </td> </tr> </table> </div></div><div class="q" id="p_22J_2751"> <div class="divNumber">195.</div> <div class="p"> <table class="singleColumn"> <tr> <td> <div class="pN">2751</div> <div class="G">Vāridā purimā sākhā,</div> </td> </tr> <tr> <td> <div class="G">annapānañca dakkhiṇā;</div> </td> </tr> <tr> <td> <div class="G">Nāridā pacchimā sākhā,</div> </td> </tr> <tr> <td> <div class="G">sabbakāme ca uttarā;</div> </td> </tr> <tr> <td> <div class="G">Nigrodho kiṃ parajjhati,</div> </td> </tr> <tr> <td> <div class="G">vāṇijā bhaddamatthu te.</div> </td> </tr> </table> </div></div><div class="q" id="p_22J_2752"> <div class="divNumber">196.</div> <div class="p"> <table class="singleColumn"> <tr> <td> <div class="pN">2752</div> <div class="G">Yassa rukkhassa chāyāya,</div> </td> </tr> <tr> <td> <div class="G">nisīdeyya sayeyya vā;</div> </td> </tr> <tr> <td> <div class="G">Na tassa sākhaṃ bhañjeyya,</div> </td> </tr> <tr> <td> <div class="G">mittadubbho hi pāpako.</div> </td> </tr> </table> </div></div><div class="q" id="p_22J_2753"> <div class="divNumber">197.</div> <div class="p"> <table class="singleColumn"> <tr> <td> <div class="pN">2753</div> <div class="G">Te ca tassānādiyitvā,</div> </td> </tr> <tr> <td> <div class="G">ekassa vacanaṃ bahū;</div> </td> </tr> <tr> <td> <div class="G">Nisitāhi kuṭhārīhi,</div> </td> </tr> <tr> <td> <div class="G">mūlato naṃ upakkamuṃ.</div> </td> </tr> </table> </div></div><div class="q" id="p_22J_2754"> <div class="divNumber">198.</div> <div class="p"> <table class="singleColumn"> <tr> <td> <div class="pN">2754</div> <div class="G">Tato nāgā nikkhamiṃsu,</div> </td> </tr> <tr> <td> <div class="G">sannaddhā paṇṇavīsati;</div> </td> </tr> <tr> <td> <div class="G">Dhanuggahānaṃ tisatā,</div> </td> </tr> <tr> <td> <div class="G">chasahassā ca vammino.</div> </td> </tr> </table> </div></div><div class="q" id="p_22J_2755"> <div class="divNumber">199.</div> <div class="p"> <table class="singleColumn"> <tr> <td> <div class="pN">2755</div> <div class="G">“Ete hanatha bandhatha,</div> </td> </tr> <tr> <td> <div class="G">Mā vo muñcittha jīvitaṃ;</div> </td> </tr> <tr> <td> <div class="G">Ṭhapetvā satthavāhaṃva,</div> </td> </tr> <tr> <td> <div class="G">Sabbe bhasmaṃ karotha ne”.</div> </td> </tr> </table> </div></div><div class="q" id="p_22J_2756"> <div class="divNumber">200.</div> <div class="p"> <table class="singleColumn"> <tr> <td> <div class="pN">2756</div> <div class="G">“Tasmā hi paṇḍito poso,</div> </td> </tr> <tr> <td> <div class="G">sampassaṃ atthamattano;</div> </td> </tr> <tr> <td> <div class="G">Lobhassa na vasaṃ gacche,</div> </td> </tr> <tr> <td> <div class="G">haneyyārisakaṃ manaṃ.</div> </td> </tr> </table> </div></div><div class="q" id="p_22J_2757"> <div class="divNumber">201.</div> <div class="p"> <table class="singleColumn"> <tr> <td> <div class="pN">2757</div> <div class="G">Evamādīnavaṃ ñatvā,</div> </td> </tr> <tr> <td> <div class="G">taṇhā dukkhassa sambhavaṃ;</div> </td> </tr> <tr> <td> <div class="G">Vītataṇho anādāno,</div> </td> </tr> <tr> <td> <div class="G">sato bhikkhu paribbaje”ti.</div> </td> </tr> </table> </div></div><div class="CENTER" id="p_22J_2758"><span class="pN">2758</span>Mahāvāṇijajātakaṃ dasamaṃ.</div></div><div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/14">14 Pakiṇṇakanipāta</a> » <a href="/tipitaka/22J/14/14.1">14.1 Sālikedāravagga</a>
</div>
<div class="i">14.1.10 Mahāvāṇijajātaka</div>
<div class="h">Pakiṇṇakanipāta</div>
<div class="h">Sālikedāravagga</div>
<div class="h">Mahāvāṇijajātaka</div>
<div class="q" id="p_22J_2736"> <div class="divNumber">180.</div> <div class="p"> <table class="singleColumn"> <tr> <td> <div class="pN">2736</div> <div class="G">Vāṇijā samitiṃ katvā,</div> </td> </tr> <tr> <td> <div class="G">nānāraṭṭhato āgatā;</div> </td> </tr> <tr> <td> <div class="G">Dhanāharā pakkamiṃsu,</div> </td> </tr> <tr> <td> <div class="G">ekaṃ katvāna gāmaṇiṃ.</div> </td> </tr> </table> </div>
</div>
<div class="q" id="p_22J_2737"> <div class="divNumber">181.</div> <div class="p"> <table class="singleColumn"> <tr> <td> <div class="pN">2737</div> <div class="G">Te taṃ kantāramāgamma,</div> </td> </tr> <tr> <td> <div class="G">appabhakkhaṃ anodakaṃ;</div> </td> </tr> <tr> <td> <div class="G">Mahānigrodhamaddakkhuṃ,</div> </td> </tr> <tr> <td> <div class="G">sītacchāyaṃ manoramaṃ.</div> </td> </tr> </table> </div>
</div>
<div class="q" id="p_22J_2738"> <div class="divNumber">182.</div> <div class="p"> <table class="singleColumn"> <tr> <td> <div class="pN">2738</div> <div class="G">Te ca tattha nisīditvā,</div> </td> </tr> <tr> <td> <div class="G">tassa rukkhassa chāyayā;</div> </td> </tr> <tr> <td> <div class="G">Vāṇijā samacintesuṃ,</div> </td> </tr> <tr> <td> <div class="G">bālā mohena pārutā.</div> </td> </tr> </table> </div>
</div>
<div class="q" id="p_22J_2739"> <div class="divNumber">183.</div> <div class="p"> <table class="singleColumn"> <tr> <td> <div class="pN">2739</div> <div class="G">Allāyate ayaṃ rukkho,</div> </td> </tr> <tr> <td> <div class="G">api vārīva sandati;</div> </td> </tr> <tr> <td> <div class="G">Iṅghassa purimaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div>
</div>
<div class="q" id="p_22J_2740"> <div class="divNumber">184.</div> <div class="p"> <table class="singleColumn"> <tr> <td> <div class="pN">2740</div> <div class="G">Sā ca chinnāva pagghari,</div> </td> </tr> <tr> <td> <div class="G">acchaṃ vāriṃ anāvilaṃ;</div> </td> </tr> <tr> <td> <div class="G">Te tattha nhatvā pivitvā,</div> </td> </tr> <tr> <td> <div class="G">yāvaticchiṃsu vāṇijā.</div> </td> </tr> </table> </div>
</div>
<div class="q" id="p_22J_2741"> <div class="divNumber">185.</div> <div class="p"> <table class="singleColumn"> <tr> <td> <div class="pN">2741</div> <div class="G">Dutiyaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa dakkhiṇaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div>
</div>
<div class="q" id="p_22J_2742"> <div class="divNumber">186.</div> <div class="p"> <table class="singleColumn"> <tr> <td> <div class="pN">2742</div> <div class="G">Sā ca chinnāva pagghari,</div> </td> </tr> <tr> <td> <div class="G">sālimaṃsodanaṃ bahuṃ;</div> </td> </tr> <tr> <td> <div class="G">Appodavaṇṇe kummāse,</div> </td> </tr> <tr> <td> <div class="G">siṅgiṃ vidalasūpiyo.</div> </td> </tr> </table> </div>
</div>
<div class="q" id="p_22J_2743"> <div class="divNumber">187.</div> <div class="p"> <table class="singleColumn"> <tr> <td> <div class="pN">2743</div> <div class="G">Te tattha bhutvā khāditvā,</div> </td> </tr> <tr> <td> <div class="G">yāvaticchiṃsu vāṇijā;</div> </td> </tr> <tr> <td> <div class="G">Tatiyaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa pacchimaṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div>
</div>
<div class="q" id="p_22J_2744"> <div class="divNumber">188.</div> <div class="p"> <table class="singleColumn"> <tr> <td> <div class="pN">2744</div> <div class="G">Sā ca chinnāva pagghari,</div> </td> </tr> <tr> <td> <div class="G">nāriyo samalaṅkatā;</div> </td> </tr> <tr> <td> <div class="G">Vicitravatthābharaṇā,</div> </td> </tr> <tr> <td> <div class="G">āmuttamaṇikuṇḍalā.</div> </td> </tr> </table> </div>
</div>
<div class="q" id="p_22J_2745"> <div class="divNumber">189.</div> <div class="p"> <table class="singleColumn"> <tr> <td> <div class="pN">2745</div> <div class="G">Api su vāṇijā ekā,</div> </td> </tr> <tr> <td> <div class="G">nāriyo paṇṇavīsati;</div> </td> </tr> <tr> <td> <div class="G">Samantā parivāriṃsu,</div> </td> </tr> <tr> <td> <div class="G">tassa rukkhassa chāyayā.</div> </td> </tr> </table> </div>
</div>
<div class="q" id="p_22J_2746"> <div class="divNumber">190.</div> <div class="p"> <table class="singleColumn"> <tr> <td> <div class="pN">2746</div> <div class="G">Te tāhi paricāretvā,</div> </td> </tr> <tr> <td> <div class="G">yāvaticchiṃsu vāṇijā;</div> </td> </tr> <tr> <td> <div class="G">Catutthaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa uttaraṃ sākhaṃ,</div> </td> </tr> <tr> <td> <div class="G">mayaṃ chindāma vāṇijā.</div> </td> </tr> </table> </div>
</div>
<div class="q" id="p_22J_2747"> <div class="divNumber">191.</div> <div class="p"> <table class="singleColumn"> <tr> <td> <div class="pN">2747</div> <div class="G">Sā ca chinnāva pagghari,</div> </td> </tr> <tr> <td> <div class="G">muttā veḷuriyā bahū;</div> </td> </tr> <tr> <td> <div class="G">Rajataṃ jātarūpañca,</div> </td> </tr> <tr> <td> <div class="G">kuttiyo paṭiyāni ca.</div> </td> </tr> </table> </div>
</div>
<div class="q" id="p_22J_2748"> <div class="divNumber">192.</div> <div class="p"> <table class="singleColumn"> <tr> <td> <div class="pN">2748</div> <div class="G">Kāsikāni ca vatthāni,</div> </td> </tr> <tr> <td> <div class="G">uddiyāni ca kambalā;</div> </td> </tr> <tr> <td> <div class="G">Te tattha bhāre bandhitvā,</div> </td> </tr> <tr> <td> <div class="G">yāvaticchiṃsu vāṇijā.</div> </td> </tr> </table> </div>
</div>
<div class="q" id="p_22J_2749"> <div class="divNumber">193.</div> <div class="p"> <table class="singleColumn"> <tr> <td> <div class="pN">2749</div> <div class="G">Pañcamaṃ samacintesuṃ,</div> </td> </tr> <tr> <td> <div class="G">bālā mohena pārutā;</div> </td> </tr> <tr> <td> <div class="G">Iṅghassa mūlaṃ chindāma,</div> </td> </tr> <tr> <td> <div class="G">api bhiyyo labhāmase.</div> </td> </tr> </table> </div>
</div>
<div class="q" id="p_22J_2750"> <div class="divNumber">194.</div> <div class="p"> <table class="singleColumn"> <tr> <td> <div class="pN">2750</div> <div class="G">Athuṭṭhahi satthavāho,</div> </td> </tr> <tr> <td> <div class="G">yācamāno katañjalī;</div> </td> </tr> <tr> <td> <div class="G">Nigrodho kiṃ parajjhati,</div> </td> </tr> <tr> <td> <div class="G">vāṇijā bhaddamatthu te.</div> </td> </tr> </table> </div>
</div>
<div class="q" id="p_22J_2751"> <div class="divNumber">195.</div> <div class="p"> <table class="singleColumn"> <tr> <td> <div class="pN">2751</div> <div class="G">Vāridā purimā sākhā,</div> </td> </tr> <tr> <td> <div class="G">annapānañca dakkhiṇā;</div> </td> </tr> <tr> <td> <div class="G">Nāridā pacchimā sākhā,</div> </td> </tr> <tr> <td> <div class="G">sabbakāme ca uttarā;</div> </td> </tr> <tr> <td> <div class="G">Nigrodho kiṃ parajjhati,</div> </td> </tr> <tr> <td> <div class="G">vāṇijā bhaddamatthu te.</div> </td> </tr> </table> </div>
</div>
<div class="q" id="p_22J_2752"> <div class="divNumber">196.</div> <div class="p"> <table class="singleColumn"> <tr> <td> <div class="pN">2752</div> <div class="G">Yassa rukkhassa chāyāya,</div> </td> </tr> <tr> <td> <div class="G">nisīdeyya sayeyya vā;</div> </td> </tr> <tr> <td> <div class="G">Na tassa sākhaṃ bhañjeyya,</div> </td> </tr> <tr> <td> <div class="G">mittadubbho hi pāpako.</div> </td> </tr> </table> </div>
</div>
<div class="q" id="p_22J_2753"> <div class="divNumber">197.</div> <div class="p"> <table class="singleColumn"> <tr> <td> <div class="pN">2753</div> <div class="G">Te ca tassānādiyitvā,</div> </td> </tr> <tr> <td> <div class="G">ekassa vacanaṃ bahū;</div> </td> </tr> <tr> <td> <div class="G">Nisitāhi kuṭhārīhi,</div> </td> </tr> <tr> <td> <div class="G">mūlato naṃ upakkamuṃ.</div> </td> </tr> </table> </div>
</div>
<div class="q" id="p_22J_2754"> <div class="divNumber">198.</div> <div class="p"> <table class="singleColumn"> <tr> <td> <div class="pN">2754</div> <div class="G">Tato nāgā nikkhamiṃsu,</div> </td> </tr> <tr> <td> <div class="G">sannaddhā paṇṇavīsati;</div> </td> </tr> <tr> <td> <div class="G">Dhanuggahānaṃ tisatā,</div> </td> </tr> <tr> <td> <div class="G">chasahassā ca vammino.</div> </td> </tr> </table> </div>
</div>
<div class="q" id="p_22J_2755"> <div class="divNumber">199.</div> <div class="p"> <table class="singleColumn"> <tr> <td> <div class="pN">2755</div> <div class="G">“Ete hanatha bandhatha,</div> </td> </tr> <tr> <td> <div class="G">Mā vo muñcittha jīvitaṃ;</div> </td> </tr> <tr> <td> <div class="G">Ṭhapetvā satthavāhaṃva,</div> </td> </tr> <tr> <td> <div class="G">Sabbe bhasmaṃ karotha ne”.</div> </td> </tr> </table> </div>
</div>
<div class="q" id="p_22J_2756"> <div class="divNumber">200.</div> <div class="p"> <table class="singleColumn"> <tr> <td> <div class="pN">2756</div> <div class="G">“Tasmā hi paṇḍito poso,</div> </td> </tr> <tr> <td> <div class="G">sampassaṃ atthamattano;</div> </td> </tr> <tr> <td> <div class="G">Lobhassa na vasaṃ gacche,</div> </td> </tr> <tr> <td> <div class="G">haneyyārisakaṃ manaṃ.</div> </td> </tr> </table> </div>
</div>
<div class="q" id="p_22J_2757"> <div class="divNumber">201.</div> <div class="p"> <table class="singleColumn"> <tr> <td> <div class="pN">2757</div> <div class="G">Evamādīnavaṃ ñatvā,</div> </td> </tr> <tr> <td> <div class="G">taṇhā dukkhassa sambhavaṃ;</div> </td> </tr> <tr> <td> <div class="G">Vītataṇho anādāno,</div> </td> </tr> <tr> <td> <div class="G">sato bhikkhu paribbaje”ti.</div> </td> </tr> </table> </div>
</div>
<div class="CENTER" id="p_22J_2758">
<span class="pN">2758</span>Mahāvāṇijajātakaṃ dasamaṃ.</div>
</div>
