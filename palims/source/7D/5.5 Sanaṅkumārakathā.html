<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/5">5 Janavasabhasutta</a></div><div class="i">5.5 Sanaṅkumārakathā</div><div class="h">Janavasabhasutta</div><div class="h">Sanaṅkumārakathā</div><div class="q" id="p_7D_618"> <div class="divNumber">284.</div> <div class="p"><span class="pN">618</span>Atha kho, bhante, devā tāvatiṃsā yathāsakesu āsanesu nisīdiṃsu—  <span class="smallFont">“</span>obhāsametaṃ ñassāma, yaṃvipāko bhavissati, sacchikatvāva naṃ gamissāmā<span class="smallFont">”</span>ti. Cattāropi mahārājāno yathāsakesu āsanesu nisīdiṃsu—  <span class="smallFont">“</span>obhāsametaṃ ñassāma yaṃvipāko bhavissati, sacchikatvāva naṃ gamissāmā<span class="smallFont">”</span>ti. Idaṃ sutvā devā tāvatiṃsā ekaggā samāpajjiṃsu—  <span class="smallFont">“</span>obhāsametaṃ ñassāma, yaṃvipāko bhavissati, sacchikatvāva naṃ gamissāmā<span class="smallFont">”</span>ti. </div></div><div class="q" id="p_7D_619"> <div class="p"><span class="pN">619</span>Yadā, bhante, brahmā sanaṅkumāro devānaṃ tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. Yo kho pana, bhante, brahmuno pakativaṇṇo anabhisambhavanīyo so devānaṃ tāvatiṃsānaṃ cakkhupathasmiṃ. Yadā, bhante, brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Seyyathāpi, bhante, sovaṇṇo viggaho mānusaṃ viggahaṃ atirocati; evameva kho, bhante, yadā brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā āsanena vā nimanteti. Sabbeva tuṇhībhūtā pañjalikā pallaṅkena nisīdanti—  <span class="smallFont">“</span>yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī<span class="smallFont">”</span>ti. </div></div><div class="q" id="p_7D_620"> <div class="p"><span class="pN">620</span>Yassa kho pana, bhante, devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ; uḷāraṃ so labhati devo somanassapaṭilābhaṃ. Seyyathāpi, bhante, rājā khattiyo muddhāvasitto adhunābhisitto rajjena, uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ; evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. Atha, bhante, brahmā sanaṅkumāro oḷārikaṃ attabhāvaṃ abhinimminitvā kumāravaṇṇī hutvā pañcasikho devānaṃ tāvatiṃsānaṃ pāturahosi. So vehāsaṃ abbhuggantvā ākāse antalikkhe pallaṅkena nisīdi. Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā devānaṃ tāvatiṃsānaṃ sampasādaṃ viditvā imāhi gāthāhi anumodi—  </div></div><div class="q" id="p_7D_621"> <div class="p"> <table class="singleColumn"> <tr> <td> <div class="pN">621</div> <div class="G"><span class="smallFont">“</span>Modanti vata bho devā, </div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Tathāgataṃ namassantā,</div> </td> </tr> <tr> <td> <div class="G">dhammassa ca sudhammataṃ.</div> </td> </tr> </table> </div></div><div class="q" id="p_7D_622"> <div class="p"> <table class="singleColumn"> <tr> <td> <div class="pN">622</div> <div class="G">Nave deve ca passantā,</div> </td> </tr> <tr> <td> <div class="G">vaṇṇavante yasassine;</div> </td> </tr> <tr> <td> <div class="G">Sugatasmiṃ brahmacariyaṃ,</div> </td> </tr> <tr> <td> <div class="G">caritvāna idhāgate.</div> </td> </tr> </table> </div></div><div class="q" id="p_7D_623"> <div class="p"> <table class="singleColumn"> <tr> <td> <div class="pN">623</div> <div class="G">Te aññe atirocanti,</div> </td> </tr> <tr> <td> <div class="G">vaṇṇena yasasāyunā;</div> </td> </tr> <tr> <td> <div class="G">Sāvakā bhūripaññassa,</div> </td> </tr> <tr> <td> <div class="G">visesūpagatā idha.</div> </td> </tr> </table> </div></div><div class="q" id="p_7D_624"> <div class="p"> <table class="singleColumn"> <tr> <td> <div class="pN">624</div> <div class="G">Idaṃ disvāna nandanti,</div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Tathāgataṃ namassantā,</div> </td> </tr> <tr> <td> <div class="G">dhammassa ca sudhammatan<span class="smallFont">”</span>ti. </div> </td> </tr> </table> </div></div><div class="q" id="p_7D_625"> <div class="divNumber">285.</div> <div class="p"><span class="pN">625</span>Imamatthaṃ, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. Yathāparisaṃ kho pana, bhante, brahmā sanaṅkumāro sarena viññāpeti; na cassa bahiddhā parisāya ghoso niccharati. Yassa kho pana, bhante, evaṃ aṭṭhaṅgasamannāgato saro hoti, so vuccati <span class="smallFont">“</span>brahmassaro<span class="smallFont">”</span>ti. </div></div><div class="q" id="p_7D_626"> <div class="p"><span class="pN">626</span>Atha kho, bhante, brahmā sanaṅkumāro tettiṃse attabhāve abhinimminitvā devānaṃ tāvatiṃsānaṃ paccekapallaṅkesu pallaṅkena nisīditvā deve tāvatiṃse āmantesi—  <span class="smallFont">“</span>taṃ kiṃ maññanti, bhonto devā tāvatiṃsā, yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. Ye hi keci, bho, buddhaṃ saraṇaṃ gatā dhammaṃ saraṇaṃ gatā saṃghaṃ saraṇaṃ gatā sīlesu paripūrakārino te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjanti, appekacce nimmānaratīnaṃ devānaṃ sahabyataṃ upapajjanti, appekacce tusitānaṃ devānaṃ sahabyataṃ upapajjanti, appekacce yāmānaṃ devānaṃ sahabyataṃ upapajjanti, appekacce tāvatiṃsānaṃ devānaṃ sahabyataṃ upapajjanti, appekacce cātumahārājikānaṃ devānaṃ sahabyataṃ upapajjanti. Ye sabbanihīnaṃ kāyaṃ paripūrenti, te gandhabbakāyaṃ paripūrentī<span class="smallFont">”</span>ti. </div></div><div class="q" id="p_7D_627"> <div class="divNumber">286.</div> <div class="p"><span class="pN">627</span>Imamatthaṃ, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato ghosoyeva devā maññanti—  <span class="smallFont">“</span>yvāyaṃ mama pallaṅke svāyaṃ ekova bhāsatī<span class="smallFont">”</span>ti. </div></div><div class="q" id="p_7D_628"> <div class="p"> <table class="singleColumn"> <tr> <td> <div class="pN">628</div> <div class="G">Ekasmiṃ bhāsamānasmiṃ,</div> </td> </tr> <tr> <td> <div class="G">sabbe bhāsanti nimmitā;</div> </td> </tr> <tr> <td> <div class="G">Ekasmiṃ tuṇhimāsīne,</div> </td> </tr> <tr> <td> <div class="G">sabbe tuṇhī bhavanti te.</div> </td> </tr> </table> </div></div><div class="q" id="p_7D_629"> <div class="p"> <table class="singleColumn"> <tr> <td> <div class="pN">629</div> <div class="G">Tadāsu devā maññanti,</div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Yvāyaṃ mama pallaṅkasmiṃ,</div> </td> </tr> <tr> <td> <div class="G">svāyaṃ ekova bhāsatīti.</div> </td> </tr> </table> </div></div><div class="q" id="p_7D_630"> <div class="p"><span class="pN">630</span>Atha kho, bhante, brahmā sanaṅkumāro ekattena attānaṃ upasaṃharati, ekattena attānaṃ upasaṃharitvā sakkassa devānamindassa pallaṅke pallaṅkena nisīditvā deve tāvatiṃse āmantesi—  </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/5">5 Janavasabhasutta</a>
</div>
<div class="i">5.5 Sanaṅkumārakathā</div>
<div class="h">Janavasabhasutta</div>
<div class="h">Sanaṅkumārakathā</div>
<div class="q" id="p_7D_618"> <div class="divNumber">284.</div> <div class="p">
<span class="pN">618</span>Atha kho, bhante, devā tāvatiṃsā yathāsakesu āsanesu nisīdiṃsu—  <span class="smallFont">“</span>obhāsametaṃ ñassāma, yaṃvipāko bhavissati, sacchikatvāva naṃ gamissāmā<span class="smallFont">”</span>ti. Cattāropi mahārājāno yathāsakesu āsanesu nisīdiṃsu—  <span class="smallFont">“</span>obhāsametaṃ ñassāma yaṃvipāko bhavissati, sacchikatvāva naṃ gamissāmā<span class="smallFont">”</span>ti. Idaṃ sutvā devā tāvatiṃsā ekaggā samāpajjiṃsu—  <span class="smallFont">“</span>obhāsametaṃ ñassāma, yaṃvipāko bhavissati, sacchikatvāva naṃ gamissāmā<span class="smallFont">”</span>ti. </div>
</div>
<div class="q" id="p_7D_619"> <div class="p">
<span class="pN">619</span>Yadā, bhante, brahmā sanaṅkumāro devānaṃ tāvatiṃsānaṃ pātubhavati, oḷārikaṃ attabhāvaṃ abhinimminitvā pātubhavati. Yo kho pana, bhante, brahmuno pakativaṇṇo anabhisambhavanīyo so devānaṃ tāvatiṃsānaṃ cakkhupathasmiṃ. Yadā, bhante, brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Seyyathāpi, bhante, sovaṇṇo viggaho mānusaṃ viggahaṃ atirocati; evameva kho, bhante, yadā brahmā sanaṅkumāro devānaṃ tāvatiṃsānaṃ pātubhavati, so aññe deve atirocati vaṇṇena ceva yasasā ca. Yadā, bhante, brahmā sanaṅkumāro devānaṃ tāvatiṃsānaṃ pātubhavati, na tassaṃ parisāyaṃ koci devo abhivādeti vā paccuṭṭheti vā āsanena vā nimanteti. Sabbeva tuṇhībhūtā pañjalikā pallaṅkena nisīdanti—  <span class="smallFont">“</span>yassadāni devassa pallaṅkaṃ icchissati brahmā sanaṅkumāro, tassa devassa pallaṅke nisīdissatī<span class="smallFont">”</span>ti. </div>
</div>
<div class="q" id="p_7D_620"> <div class="p">
<span class="pN">620</span>Yassa kho pana, bhante, devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ; uḷāraṃ so labhati devo somanassapaṭilābhaṃ. Seyyathāpi, bhante, rājā khattiyo muddhāvasitto adhunābhisitto rajjena, uḷāraṃ so labhati vedapaṭilābhaṃ, uḷāraṃ so labhati somanassapaṭilābhaṃ; evameva kho, bhante, yassa devassa brahmā sanaṅkumāro pallaṅke nisīdati, uḷāraṃ so labhati devo vedapaṭilābhaṃ, uḷāraṃ so labhati devo somanassapaṭilābhaṃ. Atha, bhante, brahmā sanaṅkumāro oḷārikaṃ attabhāvaṃ abhinimminitvā kumāravaṇṇī hutvā pañcasikho devānaṃ tāvatiṃsānaṃ pāturahosi. So vehāsaṃ abbhuggantvā ākāse antalikkhe pallaṅkena nisīdi. Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; evameva kho, bhante, brahmā sanaṅkumāro vehāsaṃ abbhuggantvā ākāse antalikkhe pallaṅkena nisīditvā devānaṃ tāvatiṃsānaṃ sampasādaṃ viditvā imāhi gāthāhi anumodi—  </div>
</div>
<div class="q" id="p_7D_621"> <div class="p"> <table class="singleColumn"> <tr> <td> <div class="pN">621</div> <div class="G">
<span class="smallFont">“</span>Modanti vata bho devā, </div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Tathāgataṃ namassantā,</div> </td> </tr> <tr> <td> <div class="G">dhammassa ca sudhammataṃ.</div> </td> </tr> </table> </div>
</div>
<div class="q" id="p_7D_622"> <div class="p"> <table class="singleColumn"> <tr> <td> <div class="pN">622</div> <div class="G">Nave deve ca passantā,</div> </td> </tr> <tr> <td> <div class="G">vaṇṇavante yasassine;</div> </td> </tr> <tr> <td> <div class="G">Sugatasmiṃ brahmacariyaṃ,</div> </td> </tr> <tr> <td> <div class="G">caritvāna idhāgate.</div> </td> </tr> </table> </div>
</div>
<div class="q" id="p_7D_623"> <div class="p"> <table class="singleColumn"> <tr> <td> <div class="pN">623</div> <div class="G">Te aññe atirocanti,</div> </td> </tr> <tr> <td> <div class="G">vaṇṇena yasasāyunā;</div> </td> </tr> <tr> <td> <div class="G">Sāvakā bhūripaññassa,</div> </td> </tr> <tr> <td> <div class="G">visesūpagatā idha.</div> </td> </tr> </table> </div>
</div>
<div class="q" id="p_7D_624"> <div class="p"> <table class="singleColumn"> <tr> <td> <div class="pN">624</div> <div class="G">Idaṃ disvāna nandanti,</div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Tathāgataṃ namassantā,</div> </td> </tr> <tr> <td> <div class="G">dhammassa ca sudhammatan<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_625"> <div class="divNumber">285.</div> <div class="p">
<span class="pN">625</span>Imamatthaṃ, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. Yathāparisaṃ kho pana, bhante, brahmā sanaṅkumāro sarena viññāpeti; na cassa bahiddhā parisāya ghoso niccharati. Yassa kho pana, bhante, evaṃ aṭṭhaṅgasamannāgato saro hoti, so vuccati <span class="smallFont">“</span>brahmassaro<span class="smallFont">”</span>ti. </div>
</div>
<div class="q" id="p_7D_626"> <div class="p">
<span class="pN">626</span>Atha kho, bhante, brahmā sanaṅkumāro tettiṃse attabhāve abhinimminitvā devānaṃ tāvatiṃsānaṃ paccekapallaṅkesu pallaṅkena nisīditvā deve tāvatiṃse āmantesi—  <span class="smallFont">“</span>taṃ kiṃ maññanti, bhonto devā tāvatiṃsā, yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṃ. Ye hi keci, bho, buddhaṃ saraṇaṃ gatā dhammaṃ saraṇaṃ gatā saṃghaṃ saraṇaṃ gatā sīlesu paripūrakārino te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjanti, appekacce nimmānaratīnaṃ devānaṃ sahabyataṃ upapajjanti, appekacce tusitānaṃ devānaṃ sahabyataṃ upapajjanti, appekacce yāmānaṃ devānaṃ sahabyataṃ upapajjanti, appekacce tāvatiṃsānaṃ devānaṃ sahabyataṃ upapajjanti, appekacce cātumahārājikānaṃ devānaṃ sahabyataṃ upapajjanti. Ye sabbanihīnaṃ kāyaṃ paripūrenti, te gandhabbakāyaṃ paripūrentī<span class="smallFont">”</span>ti. </div>
</div>
<div class="q" id="p_7D_627"> <div class="divNumber">286.</div> <div class="p">
<span class="pN">627</span>Imamatthaṃ, bhante, brahmā sanaṅkumāro bhāsittha; imamatthaṃ, bhante, brahmuno sanaṅkumārassa bhāsato ghosoyeva devā maññanti—  <span class="smallFont">“</span>yvāyaṃ mama pallaṅke svāyaṃ ekova bhāsatī<span class="smallFont">”</span>ti. </div>
</div>
<div class="q" id="p_7D_628"> <div class="p"> <table class="singleColumn"> <tr> <td> <div class="pN">628</div> <div class="G">Ekasmiṃ bhāsamānasmiṃ,</div> </td> </tr> <tr> <td> <div class="G">sabbe bhāsanti nimmitā;</div> </td> </tr> <tr> <td> <div class="G">Ekasmiṃ tuṇhimāsīne,</div> </td> </tr> <tr> <td> <div class="G">sabbe tuṇhī bhavanti te.</div> </td> </tr> </table> </div>
</div>
<div class="q" id="p_7D_629"> <div class="p"> <table class="singleColumn"> <tr> <td> <div class="pN">629</div> <div class="G">Tadāsu devā maññanti,</div> </td> </tr> <tr> <td> <div class="G">tāvatiṃsā sahindakā;</div> </td> </tr> <tr> <td> <div class="G">Yvāyaṃ mama pallaṅkasmiṃ,</div> </td> </tr> <tr> <td> <div class="G">svāyaṃ ekova bhāsatīti.</div> </td> </tr> </table> </div>
</div>
<div class="q" id="p_7D_630"> <div class="p">
<span class="pN">630</span>Atha kho, bhante, brahmā sanaṅkumāro ekattena attānaṃ upasaṃharati, ekattena attānaṃ upasaṃharitvā sakkassa devānamindassa pallaṅke pallaṅkena nisīditvā deve tāvatiṃse āmantesi—  </div>
</div>
</div>
