<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/3">3 Mahāparinibbānasutta</a></div><div class="i">3.6 Sīlavantaānisaṃsa</div><div class="h">Mahāparinibbānasutta</div><div class="h">Sīlavantaānisaṃsa</div><div class="q" id="p_7D_305"> <div class="divNumber">150.</div> <div class="p"><span class="pN">305</span>Pañcime, gahapatayo, ānisaṃsā sīlavato sīlasampadāya. Katame pañca? Idha, gahapatayo, sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchati. Ayaṃ paṭhamo ānisaṃso sīlavato sīlasampadāya. </div></div><div class="q" id="p_7D_306"> <div class="p"><span class="pN">306</span>Puna caparaṃ, gahapatayo, sīlavato sīlasampannassa kalyāṇo kittisaddo abbhuggacchati. Ayaṃ dutiyo ānisaṃso sīlavato sīlasampadāya. </div></div><div class="q" id="p_7D_307"> <div class="p"><span class="pN">307</span>Puna caparaṃ, gahapatayo, sīlavā sīlasampanno yaññadeva parisaṃ upasaṅkamati—  yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ visārado upasaṅkamati amaṅkubhūto. Ayaṃ tatiyo ānisaṃso sīlavato sīlasampadāya. </div></div><div class="q" id="p_7D_308"> <div class="p"><span class="pN">308</span>Puna caparaṃ, gahapatayo, sīlavā sīlasampanno asammūḷho kālaṃ karoti. Ayaṃ catuttho ānisaṃso sīlavato sīlasampadāya. </div></div><div class="q" id="p_7D_309"> <div class="p"><span class="pN">309</span>Puna caparaṃ, gahapatayo, sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ upapajjati. Ayaṃ pañcamo ānisaṃso sīlavato sīlasampadāya. Ime kho, gahapatayo, pañca ānisaṃsā sīlavato sīlasampadāyā”ti. </div></div><div class="q" id="p_7D_310"> <div class="divNumber">151.</div> <div class="p"><span class="pN">310</span>Atha kho bhagavā pāṭaligāmike upāsake bahudeva rattiṃ dhammiyā kathāya sandassetvā samādapetvā samuttejetvā sampahaṃsetvā uyyojesi—  “abhikkantā kho, gahapatayo, ratti, yassadāni tumhe kālaṃ maññathā”ti. “Evaṃ, bhante”ti kho pāṭaligāmikā upāsakā bhagavato paṭissutvā uṭṭhāyāsanā bhagavantaṃ abhivādetvā padakkhiṇaṃ katvā pakkamiṃsu. Atha kho bhagavā acirapakkantesu pāṭaligāmikesu upāsakesu suññāgāraṃ pāvisi. </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/3">3 Mahāparinibbānasutta</a>
</div>
<div class="i">3.6 Sīlavantaānisaṃsa</div>
<div class="h">Mahāparinibbānasutta</div>
<div class="h">Sīlavantaānisaṃsa</div>
<div class="q" id="p_7D_305"> <div class="divNumber">150.</div> <div class="p">
<span class="pN">305</span>Pañcime, gahapatayo, ānisaṃsā sīlavato sīlasampadāya. Katame pañca? Idha, gahapatayo, sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchati. Ayaṃ paṭhamo ānisaṃso sīlavato sīlasampadāya. </div>
</div>
<div class="q" id="p_7D_306"> <div class="p">
<span class="pN">306</span>Puna caparaṃ, gahapatayo, sīlavato sīlasampannassa kalyāṇo kittisaddo abbhuggacchati. Ayaṃ dutiyo ānisaṃso sīlavato sīlasampadāya. </div>
</div>
<div class="q" id="p_7D_307"> <div class="p">
<span class="pN">307</span>Puna caparaṃ, gahapatayo, sīlavā sīlasampanno yaññadeva parisaṃ upasaṅkamati—  yadi khattiyaparisaṃ yadi brāhmaṇaparisaṃ yadi gahapatiparisaṃ yadi samaṇaparisaṃ visārado upasaṅkamati amaṅkubhūto. Ayaṃ tatiyo ānisaṃso sīlavato sīlasampadāya. </div>
</div>
<div class="q" id="p_7D_308"> <div class="p">
<span class="pN">308</span>Puna caparaṃ, gahapatayo, sīlavā sīlasampanno asammūḷho kālaṃ karoti. Ayaṃ catuttho ānisaṃso sīlavato sīlasampadāya. </div>
</div>
<div class="q" id="p_7D_309"> <div class="p">
<span class="pN">309</span>Puna caparaṃ, gahapatayo, sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ upapajjati. Ayaṃ pañcamo ānisaṃso sīlavato sīlasampadāya. Ime kho, gahapatayo, pañca ānisaṃsā sīlavato sīlasampadāyā”ti. </div>
</div>
<div class="q" id="p_7D_310"> <div class="divNumber">151.</div> <div class="p">
<span class="pN">310</span>Atha kho bhagavā pāṭaligāmike upāsake bahudeva rattiṃ dhammiyā kathāya sandassetvā samādapetvā samuttejetvā sampahaṃsetvā uyyojesi—  “abhikkantā kho, gahapatayo, ratti, yassadāni tumhe kālaṃ maññathā”ti. “Evaṃ, bhante”ti kho pāṭaligāmikā upāsakā bhagavato paṭissutvā uṭṭhāyāsanā bhagavantaṃ abhivādetvā padakkhiṇaṃ katvā pakkamiṃsu. Atha kho bhagavā acirapakkantesu pāṭaligāmikesu upāsakesu suññāgāraṃ pāvisi. </div>
</div>
</div>
