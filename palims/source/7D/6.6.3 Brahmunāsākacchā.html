<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a></div><div class="i">6.6.3 Brahmunāsākacchā</div><div class="h">Mahāgovindasutta</div><div class="h">Mahāgovindavatthu</div><div class="h">Brahmunāsākacchā</div><div class="q" id="p_7D_702"> <div class="divNumber">318.</div> <div class="p"><span class="pN">702</span>Atha kho, bho, brahmā sanaṅkumāro mahāgovindassa brāhmaṇassa cetasā cetoparivitakkamaññāya—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  brahmaloke antarahito mahāgovindassa brāhmaṇassa sammukhe pāturahosi. Atha kho, bho, mahāgovindassa brāhmaṇassa ahudeva bhayaṃ ahu chambhitattaṃ ahu lomahaṃso yathā taṃ adiṭṭhapubbaṃ rūpaṃ disvā. Atha kho, bho, mahāgovindo brāhmaṇo bhīto saṃviggo lomahaṭṭhajāto brahmānaṃ sanaṅkumāraṃ gāthāya ajjhabhāsi—  </div></div><div class="q" id="p_7D_703"> <div class="p"> <table class="singleColumn"> <tr> <td> <div class="pN">703</div> <div class="G"><span class="smallFont">“</span>Vaṇṇavā yasavā sirimā, </div> </td> </tr> <tr> <td> <div class="G">ko nu tvamasi mārisa;</div> </td> </tr> <tr> <td> <div class="G">Ajānantā taṃ pucchāma,</div> </td> </tr> <tr> <td> <div class="G">kathaṃ jānemu taṃ mayan<span class="smallFont">”</span>ti. </div> </td> </tr> </table> </div></div><div class="q" id="p_7D_704"> <div class="p"> <table class="singleColumn"> <tr> <td> <div class="pN">704</div> <div class="G"><span class="smallFont">“</span>Maṃ ve kumāraṃ jānanti, </div> </td> </tr> <tr> <td> <div class="G">brahmaloke sanantanaṃ;</div> </td> </tr> <tr> <td> <div class="G">Sabbe jānanti maṃ devā,</div> </td> </tr> <tr> <td> <div class="G">evaṃ govinda jānahi<span class="smallFont">”</span>. </div> </td> </tr> </table> </div></div><div class="q" id="p_7D_705"> <div class="p"> <table class="singleColumn"> <tr> <td> <div class="pN">705</div> <div class="G"><span class="smallFont">“</span>Āsanaṃ udakaṃ pajjaṃ, </div> </td> </tr> <tr> <td> <div class="G">madhusākañca brahmuno;</div> </td> </tr> <tr> <td> <div class="G">Agghe bhavantaṃ pucchāma,</div> </td> </tr> <tr> <td> <div class="G">agghaṃ kurutu no bhavaṃ<span class="smallFont">”</span>. </div> </td> </tr> </table> </div></div><div class="q" id="p_7D_706"> <div class="p"> <table class="singleColumn"> <tr> <td> <div class="pN">706</div> <div class="G"><span class="smallFont">“</span>Paṭiggaṇhāma te agghaṃ, </div> </td> </tr> <tr> <td> <div class="G">yaṃ tvaṃ govinda bhāsasi;</div> </td> </tr> <tr> <td> <div class="G">Diṭṭhadhammahitatthāya,</div> </td> </tr> <tr> <td> <div class="G">samparāya sukhāya ca;</div> </td> </tr> <tr> <td> <div class="G">Katāvakāso pucchassu,</div> </td> </tr> <tr> <td> <div class="G">yaṃ kiñci abhipatthitan<span class="smallFont">”</span>ti. </div> </td> </tr> </table> </div></div><div class="q" id="p_7D_707"> <div class="divNumber">319.</div> <div class="p"><span class="pN">707</span>Atha kho, bho, mahāgovindassa brāhmaṇassa etadahosi—  <span class="smallFont">“</span>katāvakāso khomhi brahmunā sanaṅkumārena. Kiṃ nu kho ahaṃ brahmānaṃ sanaṅkumāraṃ puccheyyaṃ diṭṭhadhammikaṃ vā atthaṃ samparāyikaṃ vā<span class="smallFont">”</span>ti? Atha kho, bho, mahāgovindassa brāhmaṇassa etadahosi—  <span class="smallFont">“</span>kusalo kho ahaṃ diṭṭhadhammikānaṃ atthānaṃ, aññepi maṃ diṭṭhadhammikaṃ atthaṃ pucchanti. Yannūnāhaṃ brahmānaṃ sanaṅkumāraṃ samparāyikaññeva atthaṃ puccheyyan<span class="smallFont">”</span>ti. Atha kho, bho, mahāgovindo brāhmaṇo brahmānaṃ sanaṅkumāraṃ gāthāya ajjhabhāsi—  </div></div><div class="q" id="p_7D_708"> <div class="p"> <table class="singleColumn"> <tr> <td> <div class="pN">708</div> <div class="G"><span class="smallFont">“</span>Pucchāmi brahmānaṃ sanaṅkumāraṃ, </div> </td> </tr> <tr> <td> <div class="G">Kaṅkhī akaṅkhiṃ paravediyesu;</div> </td> </tr> <tr> <td> <div class="G">Katthaṭṭhito kimhi ca sikkhamāno,</div> </td> </tr> <tr> <td> <div class="G">Pappoti macco amataṃ brahmalokan<span class="smallFont">”</span>ti. </div> </td> </tr> </table> </div></div><div class="q" id="p_7D_709"> <div class="p"> <table class="singleColumn"> <tr> <td> <div class="pN">709</div> <div class="G"><span class="smallFont">“</span>Hitvā mamattaṃ manujesu brahme, </div> </td> </tr> <tr> <td> <div class="G">Ekodibhūto karuṇedhimutto;</div> </td> </tr> <tr> <td> <div class="G">Nirāmagandho virato methunasmā,</div> </td> </tr> <tr> <td> <div class="G">Etthaṭṭhito ettha ca sikkhamāno;</div> </td> </tr> <tr> <td> <div class="G">Pappoti macco amataṃ brahmalokan<span class="smallFont">”</span>ti. </div> </td> </tr> </table> </div></div><div class="q" id="p_7D_710"> <div class="divNumber">320.</div> <div class="p"><span class="pN">710</span><span class="smallFont">“</span><span class="smallFont">‘</span>Hitvā mamattan<span class="smallFont">’</span>ti ahaṃ, bhoto, ājānāmi. Idhekacco appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati, iti <span class="smallFont">‘</span>hitvā mamattan<span class="smallFont">’</span>ti ahaṃ, bhoto, ājānāmi. </div></div><div class="q" id="p_7D_711"> <div class="p"><span class="pN">711</span><span class="smallFont">‘</span>Ekodibhūto<span class="smallFont">’</span>ti ahaṃ, bhoto, ājānāmi. Idhekacco vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ, iti <span class="smallFont">‘</span>ekodibhūto<span class="smallFont">’</span>ti ahaṃ, bhoto, ājānāmi. </div></div><div class="q" id="p_7D_712"> <div class="p"><span class="pN">712</span><span class="smallFont">‘</span>Karuṇedhimutto<span class="smallFont">’</span>ti ahaṃ, bhoto, ājānāmi. Idhekacco karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadhotiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati. Iti <span class="smallFont">‘</span>karuṇedhimutto<span class="smallFont">’</span>ti ahaṃ, bhoto, ājānāmi. Āmagandhe ca kho ahaṃ, bhoto, bhāsamānassa na ājānāmi. </div></div><div class="q" id="p_7D_713"> <div class="p"> <table class="singleColumn"> <tr> <td> <div class="pN">713</div> <div class="G">Ke āmagandhā manujesu brahme,</div> </td> </tr> <tr> <td> <div class="G">Ete avidvā idha brūhi dhīra;</div> </td> </tr> <tr> <td> <div class="G">Kenāvaṭā vāti pajā kurutu,</div> </td> </tr> <tr> <td> <div class="G">Āpāyikā nivutabrahmalokā<span class="smallFont">”</span>ti. </div> </td> </tr> </table> </div></div><div class="q" id="p_7D_714"> <div class="p"> <table class="singleColumn"> <tr> <td> <div class="pN">714</div> <div class="G"><span class="smallFont">“</span>Kodho mosavajjaṃ nikati ca dubbho, </div> </td> </tr> <tr> <td> <div class="G">Kadariyatā atimāno usūyā;</div> </td> </tr> <tr> <td> <div class="G">Icchā vivicchā paraheṭhanā ca,</div> </td> </tr> <tr> <td> <div class="G">Lobho ca doso ca mado ca moho;</div> </td> </tr> <tr> <td> <div class="G">Etesu yuttā anirāmagandhā,</div> </td> </tr> <tr> <td> <div class="G">Āpāyikā nivutabrahmalokā<span class="smallFont">”</span>ti. </div> </td> </tr> </table> </div></div><div class="q" id="p_7D_715"> <div class="p"><span class="pN">715</span><span class="smallFont">“</span>Yathā kho ahaṃ, bhoto, āmagandhe bhāsamānassa ājānāmi. Te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Yassadāni bhavaṃ govindo kālaṃ maññatī<span class="smallFont">”</span>ti. </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a>
</div>
<div class="i">6.6.3 Brahmunāsākacchā</div>
<div class="h">Mahāgovindasutta</div>
<div class="h">Mahāgovindavatthu</div>
<div class="h">Brahmunāsākacchā</div>
<div class="q" id="p_7D_702"> <div class="divNumber">318.</div> <div class="p">
<span class="pN">702</span>Atha kho, bho, brahmā sanaṅkumāro mahāgovindassa brāhmaṇassa cetasā cetoparivitakkamaññāya—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  brahmaloke antarahito mahāgovindassa brāhmaṇassa sammukhe pāturahosi. Atha kho, bho, mahāgovindassa brāhmaṇassa ahudeva bhayaṃ ahu chambhitattaṃ ahu lomahaṃso yathā taṃ adiṭṭhapubbaṃ rūpaṃ disvā. Atha kho, bho, mahāgovindo brāhmaṇo bhīto saṃviggo lomahaṭṭhajāto brahmānaṃ sanaṅkumāraṃ gāthāya ajjhabhāsi—  </div>
</div>
<div class="q" id="p_7D_703"> <div class="p"> <table class="singleColumn"> <tr> <td> <div class="pN">703</div> <div class="G">
<span class="smallFont">“</span>Vaṇṇavā yasavā sirimā, </div> </td> </tr> <tr> <td> <div class="G">ko nu tvamasi mārisa;</div> </td> </tr> <tr> <td> <div class="G">Ajānantā taṃ pucchāma,</div> </td> </tr> <tr> <td> <div class="G">kathaṃ jānemu taṃ mayan<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_704"> <div class="p"> <table class="singleColumn"> <tr> <td> <div class="pN">704</div> <div class="G">
<span class="smallFont">“</span>Maṃ ve kumāraṃ jānanti, </div> </td> </tr> <tr> <td> <div class="G">brahmaloke sanantanaṃ;</div> </td> </tr> <tr> <td> <div class="G">Sabbe jānanti maṃ devā,</div> </td> </tr> <tr> <td> <div class="G">evaṃ govinda jānahi<span class="smallFont">”</span>. </div> </td> </tr> </table> </div>
</div>
<div class="q" id="p_7D_705"> <div class="p"> <table class="singleColumn"> <tr> <td> <div class="pN">705</div> <div class="G">
<span class="smallFont">“</span>Āsanaṃ udakaṃ pajjaṃ, </div> </td> </tr> <tr> <td> <div class="G">madhusākañca brahmuno;</div> </td> </tr> <tr> <td> <div class="G">Agghe bhavantaṃ pucchāma,</div> </td> </tr> <tr> <td> <div class="G">agghaṃ kurutu no bhavaṃ<span class="smallFont">”</span>. </div> </td> </tr> </table> </div>
</div>
<div class="q" id="p_7D_706"> <div class="p"> <table class="singleColumn"> <tr> <td> <div class="pN">706</div> <div class="G">
<span class="smallFont">“</span>Paṭiggaṇhāma te agghaṃ, </div> </td> </tr> <tr> <td> <div class="G">yaṃ tvaṃ govinda bhāsasi;</div> </td> </tr> <tr> <td> <div class="G">Diṭṭhadhammahitatthāya,</div> </td> </tr> <tr> <td> <div class="G">samparāya sukhāya ca;</div> </td> </tr> <tr> <td> <div class="G">Katāvakāso pucchassu,</div> </td> </tr> <tr> <td> <div class="G">yaṃ kiñci abhipatthitan<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_707"> <div class="divNumber">319.</div> <div class="p">
<span class="pN">707</span>Atha kho, bho, mahāgovindassa brāhmaṇassa etadahosi—  <span class="smallFont">“</span>katāvakāso khomhi brahmunā sanaṅkumārena. Kiṃ nu kho ahaṃ brahmānaṃ sanaṅkumāraṃ puccheyyaṃ diṭṭhadhammikaṃ vā atthaṃ samparāyikaṃ vā<span class="smallFont">”</span>ti? Atha kho, bho, mahāgovindassa brāhmaṇassa etadahosi—  <span class="smallFont">“</span>kusalo kho ahaṃ diṭṭhadhammikānaṃ atthānaṃ, aññepi maṃ diṭṭhadhammikaṃ atthaṃ pucchanti. Yannūnāhaṃ brahmānaṃ sanaṅkumāraṃ samparāyikaññeva atthaṃ puccheyyan<span class="smallFont">”</span>ti. Atha kho, bho, mahāgovindo brāhmaṇo brahmānaṃ sanaṅkumāraṃ gāthāya ajjhabhāsi—  </div>
</div>
<div class="q" id="p_7D_708"> <div class="p"> <table class="singleColumn"> <tr> <td> <div class="pN">708</div> <div class="G">
<span class="smallFont">“</span>Pucchāmi brahmānaṃ sanaṅkumāraṃ, </div> </td> </tr> <tr> <td> <div class="G">Kaṅkhī akaṅkhiṃ paravediyesu;</div> </td> </tr> <tr> <td> <div class="G">Katthaṭṭhito kimhi ca sikkhamāno,</div> </td> </tr> <tr> <td> <div class="G">Pappoti macco amataṃ brahmalokan<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_709"> <div class="p"> <table class="singleColumn"> <tr> <td> <div class="pN">709</div> <div class="G">
<span class="smallFont">“</span>Hitvā mamattaṃ manujesu brahme, </div> </td> </tr> <tr> <td> <div class="G">Ekodibhūto karuṇedhimutto;</div> </td> </tr> <tr> <td> <div class="G">Nirāmagandho virato methunasmā,</div> </td> </tr> <tr> <td> <div class="G">Etthaṭṭhito ettha ca sikkhamāno;</div> </td> </tr> <tr> <td> <div class="G">Pappoti macco amataṃ brahmalokan<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_710"> <div class="divNumber">320.</div> <div class="p">
<span class="pN">710</span><span class="smallFont">“</span><span class="smallFont">‘</span>Hitvā mamattan<span class="smallFont">’</span>ti ahaṃ, bhoto, ājānāmi. Idhekacco appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati, iti <span class="smallFont">‘</span>hitvā mamattan<span class="smallFont">’</span>ti ahaṃ, bhoto, ājānāmi. </div>
</div>
<div class="q" id="p_7D_711"> <div class="p">
<span class="pN">711</span><span class="smallFont">‘</span>Ekodibhūto<span class="smallFont">’</span>ti ahaṃ, bhoto, ājānāmi. Idhekacco vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ, iti <span class="smallFont">‘</span>ekodibhūto<span class="smallFont">’</span>ti ahaṃ, bhoto, ājānāmi. </div>
</div>
<div class="q" id="p_7D_712"> <div class="p">
<span class="pN">712</span><span class="smallFont">‘</span>Karuṇedhimutto<span class="smallFont">’</span>ti ahaṃ, bhoto, ājānāmi. Idhekacco karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadhotiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati. Iti <span class="smallFont">‘</span>karuṇedhimutto<span class="smallFont">’</span>ti ahaṃ, bhoto, ājānāmi. Āmagandhe ca kho ahaṃ, bhoto, bhāsamānassa na ājānāmi. </div>
</div>
<div class="q" id="p_7D_713"> <div class="p"> <table class="singleColumn"> <tr> <td> <div class="pN">713</div> <div class="G">Ke āmagandhā manujesu brahme,</div> </td> </tr> <tr> <td> <div class="G">Ete avidvā idha brūhi dhīra;</div> </td> </tr> <tr> <td> <div class="G">Kenāvaṭā vāti pajā kurutu,</div> </td> </tr> <tr> <td> <div class="G">Āpāyikā nivutabrahmalokā<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_714"> <div class="p"> <table class="singleColumn"> <tr> <td> <div class="pN">714</div> <div class="G">
<span class="smallFont">“</span>Kodho mosavajjaṃ nikati ca dubbho, </div> </td> </tr> <tr> <td> <div class="G">Kadariyatā atimāno usūyā;</div> </td> </tr> <tr> <td> <div class="G">Icchā vivicchā paraheṭhanā ca,</div> </td> </tr> <tr> <td> <div class="G">Lobho ca doso ca mado ca moho;</div> </td> </tr> <tr> <td> <div class="G">Etesu yuttā anirāmagandhā,</div> </td> </tr> <tr> <td> <div class="G">Āpāyikā nivutabrahmalokā<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_715"> <div class="p">
<span class="pN">715</span><span class="smallFont">“</span>Yathā kho ahaṃ, bhoto, āmagandhe bhāsamānassa ājānāmi. Te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Yassadāni bhavaṃ govindo kālaṃ maññatī<span class="smallFont">”</span>ti. </div>
</div>
</div>
