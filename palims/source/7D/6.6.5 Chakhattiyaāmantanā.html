<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a></div><div class="i">6.6.5 Chakhattiyaāmantanā</div><div class="h">Mahāgovindasutta</div><div class="h">Mahāgovindavatthu</div><div class="h">Chakhattiyaāmantanā</div><div class="q" id="p_7D_726"> <div class="divNumber">322.</div> <div class="p"><span class="pN">726</span>Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca—  <span class="smallFont">“</span>aññaṃ dāni bhavanto purohitaṃ pariyesantu, yo bhavantānaṃ rajje anusāsissati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. Atha kho, bho, te cha khattiyā ekamantaṃ apakkamma evaṃ samacintesuṃ—  <span class="smallFont">“</span>ime kho brāhmaṇā nāma dhanaluddhā; yannūna mayaṃ mahāgovindaṃ brāhmaṇaṃ dhanena sikkheyyāmā<span class="smallFont">”</span>ti. Te mahāgovindaṃ brāhmaṇaṃ upasaṅkamitvā evamāhaṃsu—  <span class="smallFont">“</span>saṃvijjati kho, bho, imesu sattasu rajjesu pahūtaṃ sāpateyyaṃ, tato bhoto yāvatakena attho, tāvatakaṃ āharīyatan<span class="smallFont">”</span>ti. <span class="smallFont">“</span>Alaṃ, bho, mamapidaṃ pahūtaṃ sāpateyyaṃ bhavantānaṃyeva vāhasā. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. Atha kho, bho, te cha khattiyā ekamantaṃ apakkamma evaṃ samacintesuṃ—  <span class="smallFont">“</span>ime kho brāhmaṇā nāma itthiluddhā; yannūna mayaṃ mahāgovindaṃ brāhmaṇaṃ itthīhi sikkheyyāmā<span class="smallFont">”</span>ti. Te mahāgovindaṃ brāhmaṇaṃ upasaṅkamitvā evamāhaṃsu—  <span class="smallFont">“</span>saṃvijjanti kho, bho, imesu sattasu rajjesu pahūtā itthiyo, tato bhoto yāvatikāhi attho, tāvatikā ānīyatan<span class="smallFont">”</span>ti. <span class="smallFont">“</span>Alaṃ, bho, mamapimā cattārīsā bhariyā sādisiyo. Tāpāhaṃ sabbā pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyanti<span class="smallFont">”</span>. </div></div><div class="q" id="p_7D_727"> <div class="divNumber">323.</div> <div class="p"><span class="pN">727</span><span class="smallFont">“</span>Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div><div class="q" id="p_7D_728"> <div class="p"> <table class="singleColumn"> <tr> <td> <div class="pN">728</div> <div class="G"><span class="smallFont">“</span>Sace jahatha kāmāni, </div> </td> </tr> <tr> <td> <div class="G">yattha satto puthujjano;</div> </td> </tr> <tr> <td> <div class="G">Ārambhavho daḷhā hotha,</div> </td> </tr> <tr> <td> <div class="G">khantībalasamāhitā.</div> </td> </tr> </table> </div></div><div class="q" id="p_7D_729"> <div class="p"> <table class="singleColumn"> <tr> <td> <div class="pN">729</div> <div class="G">Esa maggo ujumaggo,</div> </td> </tr> <tr> <td> <div class="G">esa maggo anuttaro;</div> </td> </tr> <tr> <td> <div class="G">Saddhammo sabbhi rakkhito,</div> </td> </tr> <tr> <td> <div class="G">brahmalokūpapattiyā<span class="smallFont">”</span>ti. </div> </td> </tr> </table> </div></div><div class="q" id="p_7D_730"> <div class="p"><span class="pN">730</span><span class="smallFont">“</span>Tena hi bhavaṃ govindo satta vassāni āgametu. Sattannaṃ vassānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div><div class="q" id="p_7D_731"> <div class="p"><span class="pN">731</span><span class="smallFont">“</span>Aticiraṃ kho, bho, satta vassāni, nāhaṃ sakkomi, bhavante, satta vassāni āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo chabbassāni āgametu…pe…  pañca vassāni āgametu…  cattāri vassāni āgametu…  tīṇi vassāni āgametu…  dve vassāni āgametu…  ekaṃ vassaṃ āgametu, ekassa vassassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div><div class="q" id="p_7D_732"> <div class="p"><span class="pN">732</span><span class="smallFont">“</span>Aticiraṃ kho, bho, ekaṃ vassaṃ, nāhaṃ sakkomi bhavante ekaṃ vassaṃ āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo satta māsāni āgametu, sattannaṃ māsānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div><div class="q" id="p_7D_733"> <div class="p"><span class="pN">733</span><span class="smallFont">“</span>Aticiraṃ kho, bho, satta māsāni, nāhaṃ sakkomi bhavante satta māsāni āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. </div></div><div class="q" id="p_7D_734"> <div class="p"><span class="pN">734</span><span class="smallFont">“</span>Tena hi bhavaṃ govindo cha māsāni āgametu…pe…  pañca māsāni āgametu…  cattāri māsāni āgametu…  tīṇi māsāni āgametu…  dve māsāni āgametu…  ekaṃ māsaṃ āgametu…  addhamāsaṃ āgametu, addhamāsassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div></div><div class="q" id="p_7D_735"> <div class="p"><span class="pN">735</span><span class="smallFont">“</span>Aticiraṃ kho, bho, addhamāso, nāhaṃ sakkomi bhavante addhamāsaṃ āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo sattāhaṃ āgametu, yāva mayaṃ sake puttabhātaro rajjena anusāsissāma, sattāhassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. <span class="smallFont">“</span>Na ciraṃ kho, bho, sattāhaṃ, āgamessāmahaṃ bhavante sattāhan<span class="smallFont">”</span>ti. </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a> » <a href="/tipitaka/7D/6">6 Mahāgovindasutta</a> » <a href="/tipitaka/7D/6/6.6">6.6 Mahāgovindavatthu</a>
</div>
<div class="i">6.6.5 Chakhattiyaāmantanā</div>
<div class="h">Mahāgovindasutta</div>
<div class="h">Mahāgovindavatthu</div>
<div class="h">Chakhattiyaāmantanā</div>
<div class="q" id="p_7D_726"> <div class="divNumber">322.</div> <div class="p">
<span class="pN">726</span>Atha kho, bho, mahāgovindo brāhmaṇo yena te cha khattiyā tenupasaṅkami; upasaṅkamitvā te cha khattiye etadavoca—  <span class="smallFont">“</span>aññaṃ dāni bhavanto purohitaṃ pariyesantu, yo bhavantānaṃ rajje anusāsissati. Icchāmahaṃ, bho, agārasmā anagāriyaṃ pabbajituṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā. Pabbajissāmahaṃ, bho, agārasmā anagāriyan<span class="smallFont">”</span>ti. Atha kho, bho, te cha khattiyā ekamantaṃ apakkamma evaṃ samacintesuṃ—  <span class="smallFont">“</span>ime kho brāhmaṇā nāma dhanaluddhā; yannūna mayaṃ mahāgovindaṃ brāhmaṇaṃ dhanena sikkheyyāmā<span class="smallFont">”</span>ti. Te mahāgovindaṃ brāhmaṇaṃ upasaṅkamitvā evamāhaṃsu—  <span class="smallFont">“</span>saṃvijjati kho, bho, imesu sattasu rajjesu pahūtaṃ sāpateyyaṃ, tato bhoto yāvatakena attho, tāvatakaṃ āharīyatan<span class="smallFont">”</span>ti. <span class="smallFont">“</span>Alaṃ, bho, mamapidaṃ pahūtaṃ sāpateyyaṃ bhavantānaṃyeva vāhasā. Tamahaṃ sabbaṃ pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. Atha kho, bho, te cha khattiyā ekamantaṃ apakkamma evaṃ samacintesuṃ—  <span class="smallFont">“</span>ime kho brāhmaṇā nāma itthiluddhā; yannūna mayaṃ mahāgovindaṃ brāhmaṇaṃ itthīhi sikkheyyāmā<span class="smallFont">”</span>ti. Te mahāgovindaṃ brāhmaṇaṃ upasaṅkamitvā evamāhaṃsu—  <span class="smallFont">“</span>saṃvijjanti kho, bho, imesu sattasu rajjesu pahūtā itthiyo, tato bhoto yāvatikāhi attho, tāvatikā ānīyatan<span class="smallFont">”</span>ti. <span class="smallFont">“</span>Alaṃ, bho, mamapimā cattārīsā bhariyā sādisiyo. Tāpāhaṃ sabbā pahāya agārasmā anagāriyaṃ pabbajissāmi. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyanti<span class="smallFont">”</span>. </div>
</div>
<div class="q" id="p_7D_727"> <div class="divNumber">323.</div> <div class="p">
<span class="pN">727</span><span class="smallFont">“</span>Sace bhavaṃ govindo agārasmā anagāriyaṃ pabbajissati, mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
<div class="q" id="p_7D_728"> <div class="p"> <table class="singleColumn"> <tr> <td> <div class="pN">728</div> <div class="G">
<span class="smallFont">“</span>Sace jahatha kāmāni, </div> </td> </tr> <tr> <td> <div class="G">yattha satto puthujjano;</div> </td> </tr> <tr> <td> <div class="G">Ārambhavho daḷhā hotha,</div> </td> </tr> <tr> <td> <div class="G">khantībalasamāhitā.</div> </td> </tr> </table> </div>
</div>
<div class="q" id="p_7D_729"> <div class="p"> <table class="singleColumn"> <tr> <td> <div class="pN">729</div> <div class="G">Esa maggo ujumaggo,</div> </td> </tr> <tr> <td> <div class="G">esa maggo anuttaro;</div> </td> </tr> <tr> <td> <div class="G">Saddhammo sabbhi rakkhito,</div> </td> </tr> <tr> <td> <div class="G">brahmalokūpapattiyā<span class="smallFont">”</span>ti. </div> </td> </tr> </table> </div>
</div>
<div class="q" id="p_7D_730"> <div class="p">
<span class="pN">730</span><span class="smallFont">“</span>Tena hi bhavaṃ govindo satta vassāni āgametu. Sattannaṃ vassānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
<div class="q" id="p_7D_731"> <div class="p">
<span class="pN">731</span><span class="smallFont">“</span>Aticiraṃ kho, bho, satta vassāni, nāhaṃ sakkomi, bhavante, satta vassāni āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo chabbassāni āgametu…pe…  pañca vassāni āgametu…  cattāri vassāni āgametu…  tīṇi vassāni āgametu…  dve vassāni āgametu…  ekaṃ vassaṃ āgametu, ekassa vassassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
<div class="q" id="p_7D_732"> <div class="p">
<span class="pN">732</span><span class="smallFont">“</span>Aticiraṃ kho, bho, ekaṃ vassaṃ, nāhaṃ sakkomi bhavante ekaṃ vassaṃ āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo satta māsāni āgametu, sattannaṃ māsānaṃ accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
<div class="q" id="p_7D_733"> <div class="p">
<span class="pN">733</span><span class="smallFont">“</span>Aticiraṃ kho, bho, satta māsāni, nāhaṃ sakkomi bhavante satta māsāni āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. </div>
</div>
<div class="q" id="p_7D_734"> <div class="p">
<span class="pN">734</span><span class="smallFont">“</span>Tena hi bhavaṃ govindo cha māsāni āgametu…pe…  pañca māsāni āgametu…  cattāri māsāni āgametu…  tīṇi māsāni āgametu…  dve māsāni āgametu…  ekaṃ māsaṃ āgametu…  addhamāsaṃ āgametu, addhamāsassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. </div>
</div>
<div class="q" id="p_7D_735"> <div class="p">
<span class="pN">735</span><span class="smallFont">“</span>Aticiraṃ kho, bho, addhamāso, nāhaṃ sakkomi bhavante addhamāsaṃ āgametuṃ. Ko nu kho pana, bho, jānāti jīvitānaṃ. Gamanīyo samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ. Yathā kho pana me sutaṃ brahmuno āmagandhe bhāsamānassa, te na sunimmadayā agāraṃ ajjhāvasatā, pabbajissāmahaṃ, bho, agārasmā anagāriyan<span class="smallFont">”</span>ti. <span class="smallFont">“</span>Tena hi bhavaṃ govindo sattāhaṃ āgametu, yāva mayaṃ sake puttabhātaro rajjena anusāsissāma, sattāhassa accayena mayampi agārasmā anagāriyaṃ pabbajissāma, atha yā te gati, sā no gati bhavissatī<span class="smallFont">”</span>ti. <span class="smallFont">“</span>Na ciraṃ kho, bho, sattāhaṃ, āgamessāmahaṃ bhavante sattāhan<span class="smallFont">”</span>ti. </div>
</div>
</div>
