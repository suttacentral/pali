<div><div class="b"><a href="/">Home</a> » <a href="/tipitaka/7D">7D Mahāvaggapāḷi</a></div><div class="i">7 Mahāsamayasutta</div> <div class="h">Mahāsamayasutta</div><div class="q" id="p_7D_746"> <div class="divNumber">331.</div> <div class="p"><span class="pN">746</span>Evaṃ me sutaṃ—  ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Atha kho catunnaṃ suddhāvāsakāyikānaṃ devatānaṃ etadahosi—  “ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Yannūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ gāthaṃ bhāseyyāmā”ti. </div></div><div class="h">Mahāsamayasutta</div><div class="q" id="p_7D_747"> <div class="divNumber">332.</div> <div class="p"><span class="pN">747</span>Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva—  suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—  </div></div><div class="h">Mahāsamayasutta</div><div class="q" id="p_7D_748"> <div class="p"> <table class="singleColumn"> <tr> <td> <div class="pN">748</div> <div class="G">“Mahāsamayo pavanasmiṃ,</div> </td> </tr> <tr> <td> <div class="G">Devakāyā samāgatā;</div> </td> </tr> <tr> <td> <div class="G">Āgatamha imaṃ dhammasamayaṃ,</div> </td> </tr> <tr> <td> <div class="G">Dakkhitāye aparājitasaṃghan”ti.</div> </td> </tr> </table> </div></div><div class="h">Mahāsamayasutta</div><div class="q" id="p_7D_749"> <div class="p"><span class="pN">749</span>Atha kho aparā devatā bhagavato santike imaṃ gāthaṃ abhāsi—  </div></div><div class="h">Mahāsamayasutta</div><div class="q" id="p_7D_750"> <div class="p"> <table class="singleColumn"> <tr> <td> <div class="pN">750</div> <div class="G">“Tatra bhikkhavo samādahaṃsu,</div> </td> </tr> <tr> <td> <div class="G">Cittamattano ujukaṃ akaṃsu;</div> </td> </tr> <tr> <td> <div class="G">Sārathīva nettāni gahetvā,</div> </td> </tr> <tr> <td> <div class="G">Indriyāni rakkhanti paṇḍitā”ti.</div> </td> </tr> </table> </div></div><div class="h">Mahāsamayasutta</div><div class="q" id="p_7D_751"> <div class="p"><span class="pN">751</span>Atha kho aparā devatā bhagavato santike imaṃ gāthaṃ abhāsi—  </div></div><div class="h">Mahāsamayasutta</div><div class="q" id="p_7D_752"> <div class="p"> <table class="singleColumn"> <tr> <td> <div class="pN">752</div> <div class="G">“Chetvā khīlaṃ chetvā palighaṃ,</div> </td> </tr> <tr> <td> <div class="G">Indakhīlaṃ ūhacca manejā;</div> </td> </tr> <tr> <td> <div class="G">Te caranti suddhā vimalā,</div> </td> </tr> <tr> <td> <div class="G">Cakkhumatā sudantā susunāgā”ti.</div> </td> </tr> </table> </div></div><div class="h">Mahāsamayasutta</div><div class="q" id="p_7D_753"> <div class="p"><span class="pN">753</span>Atha kho aparā devatā bhagavato santike imaṃ gāthaṃ abhāsi—  </div></div><div class="h">Mahāsamayasutta</div><div class="q" id="p_7D_754"> <div class="p"> <table class="singleColumn"> <tr> <td> <div class="pN">754</div> <div class="G">“Ye keci buddhaṃ saraṇaṃ gatāse,</div> </td> </tr> <tr> <td> <div class="G">Na te gamissanti apāyabhūmiṃ;</div> </td> </tr> <tr> <td> <div class="G">Pahāya mānusaṃ dehaṃ,</div> </td> </tr> <tr> <td> <div class="G">Devakāyaṃ paripūressantī”ti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/7D">7D Mahāvaggapāḷi</a>
</div>
<div class="i">7 Mahāsamayasutta</div> <div class="h">Mahāsamayasutta</div>
<div class="q" id="p_7D_746"> <div class="divNumber">331.</div> <div class="p">
<span class="pN">746</span>Evaṃ me sutaṃ—  ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Atha kho catunnaṃ suddhāvāsakāyikānaṃ devatānaṃ etadahosi—  “ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Yannūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ gāthaṃ bhāseyyāmā”ti. </div>
</div>
<div class="h">Mahāsamayasutta</div>
<div class="q" id="p_7D_747"> <div class="divNumber">332.</div> <div class="p">
<span class="pN">747</span>Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva—  suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—  </div>
</div>
<div class="h">Mahāsamayasutta</div>
<div class="q" id="p_7D_748"> <div class="p"> <table class="singleColumn"> <tr> <td> <div class="pN">748</div> <div class="G">“Mahāsamayo pavanasmiṃ,</div> </td> </tr> <tr> <td> <div class="G">Devakāyā samāgatā;</div> </td> </tr> <tr> <td> <div class="G">Āgatamha imaṃ dhammasamayaṃ,</div> </td> </tr> <tr> <td> <div class="G">Dakkhitāye aparājitasaṃghan”ti.</div> </td> </tr> </table> </div>
</div>
<div class="h">Mahāsamayasutta</div>
<div class="q" id="p_7D_749"> <div class="p">
<span class="pN">749</span>Atha kho aparā devatā bhagavato santike imaṃ gāthaṃ abhāsi—  </div>
</div>
<div class="h">Mahāsamayasutta</div>
<div class="q" id="p_7D_750"> <div class="p"> <table class="singleColumn"> <tr> <td> <div class="pN">750</div> <div class="G">“Tatra bhikkhavo samādahaṃsu,</div> </td> </tr> <tr> <td> <div class="G">Cittamattano ujukaṃ akaṃsu;</div> </td> </tr> <tr> <td> <div class="G">Sārathīva nettāni gahetvā,</div> </td> </tr> <tr> <td> <div class="G">Indriyāni rakkhanti paṇḍitā”ti.</div> </td> </tr> </table> </div>
</div>
<div class="h">Mahāsamayasutta</div>
<div class="q" id="p_7D_751"> <div class="p">
<span class="pN">751</span>Atha kho aparā devatā bhagavato santike imaṃ gāthaṃ abhāsi—  </div>
</div>
<div class="h">Mahāsamayasutta</div>
<div class="q" id="p_7D_752"> <div class="p"> <table class="singleColumn"> <tr> <td> <div class="pN">752</div> <div class="G">“Chetvā khīlaṃ chetvā palighaṃ,</div> </td> </tr> <tr> <td> <div class="G">Indakhīlaṃ ūhacca manejā;</div> </td> </tr> <tr> <td> <div class="G">Te caranti suddhā vimalā,</div> </td> </tr> <tr> <td> <div class="G">Cakkhumatā sudantā susunāgā”ti.</div> </td> </tr> </table> </div>
</div>
<div class="h">Mahāsamayasutta</div>
<div class="q" id="p_7D_753"> <div class="p">
<span class="pN">753</span>Atha kho aparā devatā bhagavato santike imaṃ gāthaṃ abhāsi—  </div>
</div>
<div class="h">Mahāsamayasutta</div>
<div class="q" id="p_7D_754"> <div class="p"> <table class="singleColumn"> <tr> <td> <div class="pN">754</div> <div class="G">“Ye keci buddhaṃ saraṇaṃ gatāse,</div> </td> </tr> <tr> <td> <div class="G">Na te gamissanti apāyabhūmiṃ;</div> </td> </tr> <tr> <td> <div class="G">Pahāya mānusaṃ dehaṃ,</div> </td> </tr> <tr> <td> <div class="G">Devakāyaṃ paripūressantī”ti.</div> </td> </tr> </table> </div>
</div>
</div>
