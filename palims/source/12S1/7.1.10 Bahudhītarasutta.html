<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/7">7 Brāhmaṇasaṃyutta</a> » <a href="/tipitaka/12S1/7/7.1">7.1 Arahantavagga</a></div><div class="i">7.1.10 Bahudhītarasutta</div><div class="h">Brāhmaṇasaṃyutta</div><div class="h">Arahantavagga</div><div class="h">Bahudhītarasutta</div><div class="q" id="p_12S1_1200"> <div class="divNumber">196.</div> <div class="p"><span class="pN">1200</span>Ekaṃ samayaṃ bhagavā kosalesu viharati aññatarasmiṃ vanasaṇḍe. Tena kho pana samayena aññatarassa bhāradvājagottassa brāhmaṇassa catuddasa balībaddā naṭṭhā honti. Atha kho bhāradvājagotto brāhmaṇo te balībadde gavesanto yena so vanasaṇḍo tenupasaṅkami; upasaṅkamitvā addasa bhagavantaṃ tasmiṃ vanasaṇḍe nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvāna yena bhagavā tenupasaṅkami; upasaṅkamitvā bhagavato santike imā gāthāyo abhāsi—  </div></div><div class="q" id="p_12S1_1201"> <div class="p"> <table class="singleColumn"> <tr> <td> <div class="pN">1201</div> <div class="G">“Na hi nūnimassa samaṇassa,</div> </td> </tr> <tr> <td> <div class="G">Balībaddā catuddasa;</div> </td> </tr> <tr> <td> <div class="G">Ajjasaṭṭhiṃ na dissanti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1202"> <div class="p"> <table class="singleColumn"> <tr> <td> <div class="pN">1202</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Tilākhettasmi pāpakā;</div> </td> </tr> <tr> <td> <div class="G">Ekapaṇṇā dupaṇṇā ca,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1203"> <div class="p"> <table class="singleColumn"> <tr> <td> <div class="pN">1203</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Tucchakoṭṭhasmi mūsikā;</div> </td> </tr> <tr> <td> <div class="G">Ussoḷhikāya naccanti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1204"> <div class="p"> <table class="singleColumn"> <tr> <td> <div class="pN">1204</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Santhāro sattamāsiko;</div> </td> </tr> <tr> <td> <div class="G">Uppāṭakehi sañchanno,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1205"> <div class="p"> <table class="singleColumn"> <tr> <td> <div class="pN">1205</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Vidhavā satta dhītaro;</div> </td> </tr> <tr> <td> <div class="G">Ekaputtā duputtā ca,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1206"> <div class="p"> <table class="singleColumn"> <tr> <td> <div class="pN">1206</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Piṅgalā tilakāhatā;</div> </td> </tr> <tr> <td> <div class="G">Sottaṃ pādena bodheti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div></div><div class="q" id="p_12S1_1207"> <div class="p"> <table class="singleColumn"> <tr> <td> <div class="pN">1207</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Paccūsamhi iṇāyikā;</div> </td> </tr> <tr> <td> <div class="G">Detha dethāti codenti,</div> </td> </tr> <tr> <td> <div class="G">Tenāyaṃ samaṇo sukhī”ti.</div> </td> </tr> </table> </div></div><div class="q" id="p_12S1_1208"> <div class="p"> <table class="singleColumn"> <tr> <td> <div class="pN">1208</div> <div class="G">“Na hi mayhaṃ brāhmaṇa,</div> </td> </tr> <tr> <td> <div class="G">balībaddā catuddasa;</div> </td> </tr> <tr> <td> <div class="G">Ajjasaṭṭhiṃ na dissanti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1209"> <div class="p"> <table class="singleColumn"> <tr> <td> <div class="pN">1209</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">tilākhettasmi pāpakā;</div> </td> </tr> <tr> <td> <div class="G">Ekapaṇṇā dupaṇṇā ca,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1210"> <div class="p"> <table class="singleColumn"> <tr> <td> <div class="pN">1210</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">tucchakoṭṭhasmi mūsikā;</div> </td> </tr> <tr> <td> <div class="G">Ussoḷhikāya naccanti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1211"> <div class="p"> <table class="singleColumn"> <tr> <td> <div class="pN">1211</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">santhāro sattamāsiko;</div> </td> </tr> <tr> <td> <div class="G">Uppāṭakehi sañchanno,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1212"> <div class="p"> <table class="singleColumn"> <tr> <td> <div class="pN">1212</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">vidhavā satta dhītaro;</div> </td> </tr> <tr> <td> <div class="G">Ekaputtā duputtā ca,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1213"> <div class="p"> <table class="singleColumn"> <tr> <td> <div class="pN">1213</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">piṅgalā tilakāhatā;</div> </td> </tr> <tr> <td> <div class="G">Sottaṃ pādena bodheti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div></div><div class="q" id="p_12S1_1214"> <div class="p"> <table class="singleColumn"> <tr> <td> <div class="pN">1214</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">paccūsamhi iṇāyikā;</div> </td> </tr> <tr> <td> <div class="G">Detha dethāti codenti,</div> </td> </tr> <tr> <td> <div class="G">tenāhaṃ brāhmaṇā sukhī”ti.</div> </td> </tr> </table> </div></div><div class="q" id="p_12S1_1215"> <div class="p"><span class="pN">1215</span>Evaṃ vutte, bhāradvājagotto brāhmaṇo bhagavantaṃ etadavoca—  “abhikkantaṃ, bho gotama, abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṃghañca. Labheyyāhaṃ bhoto gotamassa santike pabbajjaṃ, labheyyaṃ upasampadan”ti. </div></div><div class="q" id="p_12S1_1216"> <div class="p"><span class="pN">1216</span>Alattha kho bhāradvājagotto brāhmaṇo bhagavato santike pabbajjaṃ, alattha upasampadaṃ. Acirūpasampanno panāyasmā bhāradvājo eko vūpakaṭṭho appamatto ātāpī pahitatto viharanto nacirasseva—  yassatthāya kulaputtā sammadeva agārasmā anagāriyaṃ pabbajanti, tadanuttaraṃ—  brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro ca panāyasmā bhāradvājo arahataṃ ahosīti. </div></div><div class="CENTER" id="p_12S1_1217"><span class="pN">1217</span>Arahantavaggo paṭhamo.</div><div class="SUMMARY" id="p_12S1_1218"><span class="pN">1218</span><span class="firstLetter">T</span>assuddānaṃ</div><div class="q" id="p_12S1_1219"> <div class="p"> <table class="singleColumn"> <tr> <td> <div class="pN">1219</div> <div class="G">Dhanañjānī ca akkosaṃ,</div> </td> </tr> <tr> <td> <div class="G">asurindaṃ bilaṅgikaṃ;</div> </td> </tr> <tr> <td> <div class="G">Ahiṃsakaṃ jaṭā ceva,</div> </td> </tr> <tr> <td> <div class="G">suddhikañceva aggikā;</div> </td> </tr> <tr> <td> <div class="G">Sundarikaṃ bahudhīta-</div> </td> </tr> <tr> <td> <div class="G">rena ca te dasāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/7">7 Brāhmaṇasaṃyutta</a> » <a href="/tipitaka/12S1/7/7.1">7.1 Arahantavagga</a>
</div>
<div class="i">7.1.10 Bahudhītarasutta</div>
<div class="h">Brāhmaṇasaṃyutta</div>
<div class="h">Arahantavagga</div>
<div class="h">Bahudhītarasutta</div>
<div class="q" id="p_12S1_1200"> <div class="divNumber">196.</div> <div class="p">
<span class="pN">1200</span>Ekaṃ samayaṃ bhagavā kosalesu viharati aññatarasmiṃ vanasaṇḍe. Tena kho pana samayena aññatarassa bhāradvājagottassa brāhmaṇassa catuddasa balībaddā naṭṭhā honti. Atha kho bhāradvājagotto brāhmaṇo te balībadde gavesanto yena so vanasaṇḍo tenupasaṅkami; upasaṅkamitvā addasa bhagavantaṃ tasmiṃ vanasaṇḍe nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Disvāna yena bhagavā tenupasaṅkami; upasaṅkamitvā bhagavato santike imā gāthāyo abhāsi—  </div>
</div>
<div class="q" id="p_12S1_1201"> <div class="p"> <table class="singleColumn"> <tr> <td> <div class="pN">1201</div> <div class="G">“Na hi nūnimassa samaṇassa,</div> </td> </tr> <tr> <td> <div class="G">Balībaddā catuddasa;</div> </td> </tr> <tr> <td> <div class="G">Ajjasaṭṭhiṃ na dissanti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1202"> <div class="p"> <table class="singleColumn"> <tr> <td> <div class="pN">1202</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Tilākhettasmi pāpakā;</div> </td> </tr> <tr> <td> <div class="G">Ekapaṇṇā dupaṇṇā ca,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1203"> <div class="p"> <table class="singleColumn"> <tr> <td> <div class="pN">1203</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Tucchakoṭṭhasmi mūsikā;</div> </td> </tr> <tr> <td> <div class="G">Ussoḷhikāya naccanti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1204"> <div class="p"> <table class="singleColumn"> <tr> <td> <div class="pN">1204</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Santhāro sattamāsiko;</div> </td> </tr> <tr> <td> <div class="G">Uppāṭakehi sañchanno,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1205"> <div class="p"> <table class="singleColumn"> <tr> <td> <div class="pN">1205</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Vidhavā satta dhītaro;</div> </td> </tr> <tr> <td> <div class="G">Ekaputtā duputtā ca,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1206"> <div class="p"> <table class="singleColumn"> <tr> <td> <div class="pN">1206</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Piṅgalā tilakāhatā;</div> </td> </tr> <tr> <td> <div class="G">Sottaṃ pādena bodheti,</div> </td> </tr> <tr> <td> <div class="G">Tenāyaṃ samaṇo sukhī.</div> </td> </tr> </table> </div>
</div>
<div class="q" id="p_12S1_1207"> <div class="p"> <table class="singleColumn"> <tr> <td> <div class="pN">1207</div> <div class="G">Na hi nūnimassa samaṇassa,</div> </td> </tr> <tr> <td> <div class="G">Paccūsamhi iṇāyikā;</div> </td> </tr> <tr> <td> <div class="G">Detha dethāti codenti,</div> </td> </tr> <tr> <td> <div class="G">Tenāyaṃ samaṇo sukhī”ti.</div> </td> </tr> </table> </div>
</div>
<div class="q" id="p_12S1_1208"> <div class="p"> <table class="singleColumn"> <tr> <td> <div class="pN">1208</div> <div class="G">“Na hi mayhaṃ brāhmaṇa,</div> </td> </tr> <tr> <td> <div class="G">balībaddā catuddasa;</div> </td> </tr> <tr> <td> <div class="G">Ajjasaṭṭhiṃ na dissanti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1209"> <div class="p"> <table class="singleColumn"> <tr> <td> <div class="pN">1209</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">tilākhettasmi pāpakā;</div> </td> </tr> <tr> <td> <div class="G">Ekapaṇṇā dupaṇṇā ca,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1210"> <div class="p"> <table class="singleColumn"> <tr> <td> <div class="pN">1210</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">tucchakoṭṭhasmi mūsikā;</div> </td> </tr> <tr> <td> <div class="G">Ussoḷhikāya naccanti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1211"> <div class="p"> <table class="singleColumn"> <tr> <td> <div class="pN">1211</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">santhāro sattamāsiko;</div> </td> </tr> <tr> <td> <div class="G">Uppāṭakehi sañchanno,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1212"> <div class="p"> <table class="singleColumn"> <tr> <td> <div class="pN">1212</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">vidhavā satta dhītaro;</div> </td> </tr> <tr> <td> <div class="G">Ekaputtā duputtā ca,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1213"> <div class="p"> <table class="singleColumn"> <tr> <td> <div class="pN">1213</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">piṅgalā tilakāhatā;</div> </td> </tr> <tr> <td> <div class="G">Sottaṃ pādena bodheti,</div> </td> </tr> <tr> <td> <div class="G">tenāhaṃ brāhmaṇā sukhī.</div> </td> </tr> </table> </div>
</div>
<div class="q" id="p_12S1_1214"> <div class="p"> <table class="singleColumn"> <tr> <td> <div class="pN">1214</div> <div class="G">Na hi mayhaṃ brāhmaṇa,</div> </td> </tr> <tr> <td> <div class="G">paccūsamhi iṇāyikā;</div> </td> </tr> <tr> <td> <div class="G">Detha dethāti codenti,</div> </td> </tr> <tr> <td> <div class="G">tenāhaṃ brāhmaṇā sukhī”ti.</div> </td> </tr> </table> </div>
</div>
<div class="q" id="p_12S1_1215"> <div class="p">
<span class="pN">1215</span>Evaṃ vutte, bhāradvājagotto brāhmaṇo bhagavantaṃ etadavoca—  “abhikkantaṃ, bho gotama, abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—  ‘cakkhumanto rūpāni dakkhantī’ti; evameva bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṃghañca. Labheyyāhaṃ bhoto gotamassa santike pabbajjaṃ, labheyyaṃ upasampadan”ti. </div>
</div>
<div class="q" id="p_12S1_1216"> <div class="p">
<span class="pN">1216</span>Alattha kho bhāradvājagotto brāhmaṇo bhagavato santike pabbajjaṃ, alattha upasampadaṃ. Acirūpasampanno panāyasmā bhāradvājo eko vūpakaṭṭho appamatto ātāpī pahitatto viharanto nacirasseva—  yassatthāya kulaputtā sammadeva agārasmā anagāriyaṃ pabbajanti, tadanuttaraṃ—  brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro ca panāyasmā bhāradvājo arahataṃ ahosīti. </div>
</div>
<div class="CENTER" id="p_12S1_1217">
<span class="pN">1217</span>Arahantavaggo paṭhamo.</div>
<div class="SUMMARY" id="p_12S1_1218">
<span class="pN">1218</span><span class="firstLetter">T</span>assuddānaṃ</div>
<div class="q" id="p_12S1_1219"> <div class="p"> <table class="singleColumn"> <tr> <td> <div class="pN">1219</div> <div class="G">Dhanañjānī ca akkosaṃ,</div> </td> </tr> <tr> <td> <div class="G">asurindaṃ bilaṅgikaṃ;</div> </td> </tr> <tr> <td> <div class="G">Ahiṃsakaṃ jaṭā ceva,</div> </td> </tr> <tr> <td> <div class="G">suddhikañceva aggikā;</div> </td> </tr> <tr> <td> <div class="G">Sundarikaṃ bahudhīta-</div> </td> </tr> <tr> <td> <div class="G">rena ca te dasāti.</div> </td> </tr> </table> </div>
</div>
</div>
