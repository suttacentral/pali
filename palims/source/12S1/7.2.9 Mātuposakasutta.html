<div><div class="b"><a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/7">7 Brāhmaṇasaṃyutta</a> » <a href="/tipitaka/12S1/7/7.2">7.2 Upāsakavagga</a></div><div class="i">7.2.9 Mātuposakasutta</div><div class="h">Brāhmaṇasaṃyutta</div><div class="h">Upāsakavagga</div><div class="h">Mātuposakasutta</div><div class="q" id="p_12S1_1282"> <div class="divNumber">205.</div> <div class="p"><span class="pN">1282</span>Sāvatthinidānaṃ. Atha kho mātuposako brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho mātuposako brāhmaṇo bhagavantaṃ etadavoca—  “ahañhi, bho gotama, dhammena bhikkhaṃ pariyesāmi, dhammena bhikkhaṃ pariyesitvā mātāpitaro posemi. Kaccāhaṃ, bho gotama, evaṃkārī kiccakārī homī”ti? “Taggha tvaṃ, brāhmaṇa, evaṃkārī kiccakārī hosi. Yo kho, brāhmaṇa, dhammena bhikkhaṃ pariyesati, dhammena bhikkhaṃ pariyesitvā mātāpitaro poseti, bahuṃ so puññaṃ pasavatīti. </div></div><div class="q" id="p_12S1_1283"> <div class="p"> <table class="singleColumn"> <tr> <td> <div class="pN">1283</div> <div class="G">Yo mātaraṃ pitaraṃ vā,</div> </td> </tr> <tr> <td> <div class="G">macco dhammena posati;</div> </td> </tr> <tr> <td> <div class="G">Tāya naṃ pāricariyāya,</div> </td> </tr> <tr> <td> <div class="G">mātāpitūsu paṇḍitā;</div> </td> </tr> <tr> <td> <div class="G">Idheva naṃ pasaṃsanti,</div> </td> </tr> <tr> <td> <div class="G">pecca sagge pamodatī”ti.</div> </td> </tr> </table> </div></div><div class="q" id="p_12S1_1284"> <div class="p"><span class="pN">1284</span>Evaṃ vutte, mātuposako brāhmaṇo bhagavantaṃ etadavoca—  “abhikkantaṃ, bho gotama, abhikkantaṃ, bho gotama…pe…  upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </div></div></div><div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/7">7 Brāhmaṇasaṃyutta</a> » <a href="/tipitaka/12S1/7/7.2">7.2 Upāsakavagga</a>
</div>
<div class="i">7.2.9 Mātuposakasutta</div>
<div class="h">Brāhmaṇasaṃyutta</div>
<div class="h">Upāsakavagga</div>
<div class="h">Mātuposakasutta</div>
<div class="q" id="p_12S1_1282"> <div class="divNumber">205.</div> <div class="p">
<span class="pN">1282</span>Sāvatthinidānaṃ. Atha kho mātuposako brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho mātuposako brāhmaṇo bhagavantaṃ etadavoca—  “ahañhi, bho gotama, dhammena bhikkhaṃ pariyesāmi, dhammena bhikkhaṃ pariyesitvā mātāpitaro posemi. Kaccāhaṃ, bho gotama, evaṃkārī kiccakārī homī”ti? “Taggha tvaṃ, brāhmaṇa, evaṃkārī kiccakārī hosi. Yo kho, brāhmaṇa, dhammena bhikkhaṃ pariyesati, dhammena bhikkhaṃ pariyesitvā mātāpitaro poseti, bahuṃ so puññaṃ pasavatīti. </div>
</div>
<div class="q" id="p_12S1_1283"> <div class="p"> <table class="singleColumn"> <tr> <td> <div class="pN">1283</div> <div class="G">Yo mātaraṃ pitaraṃ vā,</div> </td> </tr> <tr> <td> <div class="G">macco dhammena posati;</div> </td> </tr> <tr> <td> <div class="G">Tāya naṃ pāricariyāya,</div> </td> </tr> <tr> <td> <div class="G">mātāpitūsu paṇḍitā;</div> </td> </tr> <tr> <td> <div class="G">Idheva naṃ pasaṃsanti,</div> </td> </tr> <tr> <td> <div class="G">pecca sagge pamodatī”ti.</div> </td> </tr> </table> </div>
</div>
<div class="q" id="p_12S1_1284"> <div class="p">
<span class="pN">1284</span>Evaṃ vutte, mātuposako brāhmaṇo bhagavantaṃ etadavoca—  “abhikkantaṃ, bho gotama, abhikkantaṃ, bho gotama…pe…  upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. </div>
</div>
</div>
