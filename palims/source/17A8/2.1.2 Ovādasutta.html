<div><div class="b"><a href="/">Home</a> » <a href="/tipitaka/17A8">17A8 Aṭṭhakanipātapāḷi</a> » <a href="/tipitaka/17A8/2">2 Dutiyapaṇṇāsaka</a> » <a href="/tipitaka/17A8/2/2.1">2.1 Gotamīvagga</a></div><div class="i">2.1.2 Ovādasutta</div><div class="h">Dutiyapaṇṇāsaka</div><div class="h">Gotamīvagga</div><div class="h">Ovādasutta</div><div class="q" id="p_17A8_556"> <div class="divNumber">52.</div> <div class="p"><span class="pN">556</span>Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “katihi nu kho, bhante, dhammehi samannāgato bhikkhu bhikkhunovādako sammannitabbo”ti? </div></div><div class="q" id="p_17A8_557"> <div class="p"><span class="pN">557</span>“Aṭṭhahi kho, ānanda, dhammehi samannāgato bhikkhu bhikkhunovādako sammannitabbo. Katamehi aṭṭhahi? Idhānanda, bhikkhu sīlavā hoti…pe…  samādāya sikkhati sikkhāpadesu; bahussuto hoti…pe…  diṭṭhiyā suppaṭividdhā; ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso; kalyāṇavāco hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā; paṭibalo hoti bhikkhunisaṃghassa dhammiyā kathāya sandassetuṃ samādapetuṃ samuttejetuṃ sampahaṃsetuṃ; yebhuyyena bhikkhunīnaṃ piyo hoti manāpo; na kho panetaṃ bhagavantaṃ uddissa pabbajitāya kāsāyavatthavasanāya garudhammaṃ ajjhāpannapubbo hoti; vīsativasso vā hoti atirekavīsativasso vā. Imehi kho, ānanda, aṭṭhahi dhammehi samannāgato bhikkhu bhikkhunovādako sammannitabbo”ti. </div></div><div class="CENTER" id="p_17A8_558"><span class="pN">558</span>Dutiyaṃ.</div></div><div>
<div class="b">
<a href="/">Home</a> » <a href="/tipitaka/17A8">17A8 Aṭṭhakanipātapāḷi</a> » <a href="/tipitaka/17A8/2">2 Dutiyapaṇṇāsaka</a> » <a href="/tipitaka/17A8/2/2.1">2.1 Gotamīvagga</a>
</div>
<div class="i">2.1.2 Ovādasutta</div>
<div class="h">Dutiyapaṇṇāsaka</div>
<div class="h">Gotamīvagga</div>
<div class="h">Ovādasutta</div>
<div class="q" id="p_17A8_556"> <div class="divNumber">52.</div> <div class="p">
<span class="pN">556</span>Ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “katihi nu kho, bhante, dhammehi samannāgato bhikkhu bhikkhunovādako sammannitabbo”ti? </div>
</div>
<div class="q" id="p_17A8_557"> <div class="p">
<span class="pN">557</span>“Aṭṭhahi kho, ānanda, dhammehi samannāgato bhikkhu bhikkhunovādako sammannitabbo. Katamehi aṭṭhahi? Idhānanda, bhikkhu sīlavā hoti…pe…  samādāya sikkhati sikkhāpadesu; bahussuto hoti…pe…  diṭṭhiyā suppaṭividdhā; ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso; kalyāṇavāco hoti kalyāṇavākkaraṇo, poriyā vācāya samannāgato vissaṭṭhāya anelagaḷāya atthassa viññāpaniyā; paṭibalo hoti bhikkhunisaṃghassa dhammiyā kathāya sandassetuṃ samādapetuṃ samuttejetuṃ sampahaṃsetuṃ; yebhuyyena bhikkhunīnaṃ piyo hoti manāpo; na kho panetaṃ bhagavantaṃ uddissa pabbajitāya kāsāyavatthavasanāya garudhammaṃ ajjhāpannapubbo hoti; vīsativasso vā hoti atirekavīsativasso vā. Imehi kho, ānanda, aṭṭhahi dhammehi samannāgato bhikkhu bhikkhunovādako sammannitabbo”ti. </div>
</div>
<div class="CENTER" id="p_17A8_558">
<span class="pN">558</span>Dutiyaṃ.</div>
</div>
