<div><div class="b"><a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/22">22 Mahānipāta</a> » <a href="/tipitaka/23J/22/22.1">22.1 Mūgapakkhavagga</a> » <a href="/tipitaka/23J/22/22.1/22.1.9">22.1.9 Vidhurajātaka</a></div><div class="i">22.1.9.3 Akkhakaṇḍa</div><div class="h">Mahānipāta</div><div class="h">Mūgapakkhavagga</div><div class="h">Vidhurajātaka</div><div class="h">Akkhakaṇḍa</div><div class="q" id="p_23J_2770"> <div class="divNumber">1434.</div> <div class="p"> <table class="singleColumn"> <tr> <td> <div class="pN">2770</div> <div class="G">“Upāgataṃ rāja mupehi lakkhaṃ,</div> </td> </tr> <tr> <td> <div class="G">Netādisaṃ maṇiratanaṃ tavatthi;</div> </td> </tr> <tr> <td> <div class="G">Dhammena jissāma asāhasena,</div> </td> </tr> <tr> <td> <div class="G">Jito ca no khippamavākarohi.</div> </td> </tr> </table> </div></div><div class="q" id="p_23J_2771"> <div class="divNumber">1435.</div> <div class="p"> <table class="singleColumn"> <tr> <td> <div class="pN">2771</div> <div class="G">Pañcāla-paccuggata-sūrasena,</div> </td> </tr> <tr> <td> <div class="G">Macchā ca maddā saha kekakebhi;</div> </td> </tr> <tr> <td> <div class="G">Passantu note asaṭhena yuddhaṃ,</div> </td> </tr> <tr> <td> <div class="G">Na no sabhāyaṃ na karonti kiñci”.</div> </td> </tr> </table> </div></div><div class="q" id="p_23J_2772"> <div class="divNumber">1436.</div> <div class="p"> <table class="singleColumn"> <tr> <td> <div class="pN">2772</div> <div class="G">Te pāvisuṃ akkhamadena mattā,</div> </td> </tr> <tr> <td> <div class="G">Rājā kurūnaṃ puṇṇako cāpi yakkho;</div> </td> </tr> <tr> <td> <div class="G">Rājā kaliṃ viccinamaggahesi,</div> </td> </tr> <tr> <td> <div class="G">Kaṭaṃ aggahī puṇṇako nāma yakkho.</div> </td> </tr> </table> </div></div><div class="q" id="p_23J_2773"> <div class="divNumber">1437.</div> <div class="p"> <table class="singleColumn"> <tr> <td> <div class="pN">2773</div> <div class="G">Te tattha jūte ubhaye samāgate,</div> </td> </tr> <tr> <td> <div class="G">Raññaṃ sakāse sakhīnañca majjhe;</div> </td> </tr> <tr> <td> <div class="G">Ajesi yakkho naravīraseṭṭhaṃ,</div> </td> </tr> <tr> <td> <div class="G">Tatthappanādo tumulo babhūva.</div> </td> </tr> </table> </div></div><div class="q" id="p_23J_2774"> <div class="divNumber">1438.</div> <div class="p"> <table class="singleColumn"> <tr> <td> <div class="pN">2774</div> <div class="G">“Jayo mahārāja parājayo ca,</div> </td> </tr> <tr> <td> <div class="G">Āyūhataṃ aññatarassa hoti;</div> </td> </tr> <tr> <td> <div class="G">Janinda jīnosi varaddhanena,</div> </td> </tr> <tr> <td> <div class="G">Jito ca me khippamavākarohi”.</div> </td> </tr> </table> </div></div><div class="q" id="p_23J_2775"> <div class="divNumber">1439.</div> <div class="p"> <table class="singleColumn"> <tr> <td> <div class="pN">2775</div> <div class="G">“Hatthī gavāssā maṇikuṇḍalā ca,</div> </td> </tr> <tr> <td> <div class="G">Yañcāpi mayhaṃ ratanaṃ pathabyā;</div> </td> </tr> <tr> <td> <div class="G">Gaṇhāhi kaccāna varaṃ dhanānaṃ,</div> </td> </tr> <tr> <td> <div class="G">Ādāya yenicchasi tena gaccha”.</div> </td> </tr> </table> </div></div><div class="q" id="p_23J_2776"> <div class="divNumber">1440.</div> <div class="p"> <table class="singleColumn"> <tr> <td> <div class="pN">2776</div> <div class="G">“Hatthī gavāssā maṇikuṇḍalā ca,</div> </td> </tr> <tr> <td> <div class="G">Yañcāpi tuyhaṃ ratanaṃ pathabyā;</div> </td> </tr> <tr> <td> <div class="G">Tesaṃ varo vidhuro nāma kattā,</div> </td> </tr> <tr> <td> <div class="G">So me jito taṃ me avākarohi”.</div> </td> </tr> </table> </div></div><div class="q" id="p_23J_2777"> <div class="divNumber">1441.</div> <div class="p"> <table class="singleColumn"> <tr> <td> <div class="pN">2777</div> <div class="G">“Attā ca me so saraṇaṃ gatī ca,</div> </td> </tr> <tr> <td> <div class="G">Dīpo ca leṇo ca parāyaṇo ca;</div> </td> </tr> <tr> <td> <div class="G">Asantuleyyo mama so dhanena,</div> </td> </tr> <tr> <td> <div class="G">Pāṇena me sādiso esa kattā”.</div> </td> </tr> </table> </div></div><div class="q" id="p_23J_2778"> <div class="divNumber">1442.</div> <div class="p"> <table class="singleColumn"> <tr> <td> <div class="pN">2778</div> <div class="G">“Ciraṃ vivādo mama tuyhañcassa,</div> </td> </tr> <tr> <td> <div class="G">Kāmañca pucchāma tameva gantvā;</div> </td> </tr> <tr> <td> <div class="G">Esova no vivaratu etamatthaṃ,</div> </td> </tr> <tr> <td> <div class="G">Yaṃ vakkhatī hotu kathā ubhinnaṃ”.</div> </td> </tr> </table> </div></div><div class="q" id="p_23J_2779"> <div class="divNumber">1443.</div> <div class="p"> <table class="singleColumn"> <tr> <td> <div class="pN">2779</div> <div class="G">“Addhā hi saccaṃ bhaṇasi,</div> </td> </tr> <tr> <td> <div class="G">na ca māṇava sāhasaṃ;</div> </td> </tr> <tr> <td> <div class="G">Tameva gantvā pucchāma,</div> </td> </tr> <tr> <td> <div class="G">tena tussāmubho janā”.</div> </td> </tr> </table> </div></div><div class="q" id="p_23J_2780"> <div class="divNumber">1444.</div> <div class="p"> <table class="singleColumn"> <tr> <td> <div class="pN">2780</div> <div class="G">“Saccaṃ nu devā vidahū kurūnaṃ,</div> </td> </tr> <tr> <td> <div class="G">Dhamme ṭhitaṃ vidhuraṃ nāmamaccaṃ;</div> </td> </tr> <tr> <td> <div class="G">Dāsosi rañño uda vāsi ñāti,</div> </td> </tr> <tr> <td> <div class="G">Vidhuroti saṅkhā katamāsi loke”.</div> </td> </tr> </table> </div></div><div class="q" id="p_23J_2781"> <div class="divNumber">1445.</div> <div class="p"> <table class="singleColumn"> <tr> <td> <div class="pN">2781</div> <div class="G">“Āmāyadāsāpi bhavanti heke,</div> </td> </tr> <tr> <td> <div class="G">Dhanena kītāpi bhavanti dāsā;</div> </td> </tr> <tr> <td> <div class="G">Sayampi heke upayanti dāsā,</div> </td> </tr> <tr> <td> <div class="G">Bhayā paṇunnāpi bhavanti dāsā.</div> </td> </tr> </table> </div></div><div class="q" id="p_23J_2782"> <div class="divNumber">1446.</div> <div class="p"> <table class="singleColumn"> <tr> <td> <div class="pN">2782</div> <div class="G">Ete narānaṃ caturova dāsā,</div> </td> </tr> <tr> <td> <div class="G">Addhā hi yonito ahampi jāto;</div> </td> </tr> <tr> <td> <div class="G">Bhavo ca rañño abhavo ca rañño,</div> </td> </tr> <tr> <td> <div class="G">Dāsāhaṃ devassa parampi gantvā;</div> </td> </tr> <tr> <td> <div class="G">Dhammena maṃ māṇava tuyha dajjā”.</div> </td> </tr> </table> </div></div><div class="q" id="p_23J_2783"> <div class="divNumber">1447.</div> <div class="p"> <table class="singleColumn"> <tr> <td> <div class="pN">2783</div> <div class="G">“Ayaṃ dutīyo vijayo mamajja,</div> </td> </tr> <tr> <td> <div class="G">Puṭṭho hi kattā vivarettha pañhaṃ;</div> </td> </tr> <tr> <td> <div class="G">Adhammarūpo vata rājaseṭṭho,</div> </td> </tr> <tr> <td> <div class="G">Subhāsitaṃ nānujānāsi mayhaṃ”.</div> </td> </tr> </table> </div></div><div class="q" id="p_23J_2784"> <div class="divNumber">1448.</div> <div class="p"> <table class="singleColumn"> <tr> <td> <div class="pN">2784</div> <div class="G">“Evañce no so vivarettha pañhaṃ,</div> </td> </tr> <tr> <td> <div class="G">Dāsohamasmi na ca khosmi ñāti;</div> </td> </tr> <tr> <td> <div class="G">Gaṇhāhi kaccāna varaṃ dhanānaṃ,</div> </td> </tr> <tr> <td> <div class="G">Ādāya yenicchasi tena gaccha”.</div> </td> </tr> </table> </div></div><div class="CENTER" id="p_23J_2785"><span class="pN">2785</span>Akkhakaṇḍaṃ nāma.</div></div><div>
<div class="b">
<a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/22">22 Mahānipāta</a> » <a href="/tipitaka/23J/22/22.1">22.1 Mūgapakkhavagga</a> » <a href="/tipitaka/23J/22/22.1/22.1.9">22.1.9 Vidhurajātaka</a>
</div>
<div class="i">22.1.9.3 Akkhakaṇḍa</div>
<div class="h">Mahānipāta</div>
<div class="h">Mūgapakkhavagga</div>
<div class="h">Vidhurajātaka</div>
<div class="h">Akkhakaṇḍa</div>
<div class="q" id="p_23J_2770"> <div class="divNumber">1434.</div> <div class="p"> <table class="singleColumn"> <tr> <td> <div class="pN">2770</div> <div class="G">“Upāgataṃ rāja mupehi lakkhaṃ,</div> </td> </tr> <tr> <td> <div class="G">Netādisaṃ maṇiratanaṃ tavatthi;</div> </td> </tr> <tr> <td> <div class="G">Dhammena jissāma asāhasena,</div> </td> </tr> <tr> <td> <div class="G">Jito ca no khippamavākarohi.</div> </td> </tr> </table> </div>
</div>
<div class="q" id="p_23J_2771"> <div class="divNumber">1435.</div> <div class="p"> <table class="singleColumn"> <tr> <td> <div class="pN">2771</div> <div class="G">Pañcāla-paccuggata-sūrasena,</div> </td> </tr> <tr> <td> <div class="G">Macchā ca maddā saha kekakebhi;</div> </td> </tr> <tr> <td> <div class="G">Passantu note asaṭhena yuddhaṃ,</div> </td> </tr> <tr> <td> <div class="G">Na no sabhāyaṃ na karonti kiñci”.</div> </td> </tr> </table> </div>
</div>
<div class="q" id="p_23J_2772"> <div class="divNumber">1436.</div> <div class="p"> <table class="singleColumn"> <tr> <td> <div class="pN">2772</div> <div class="G">Te pāvisuṃ akkhamadena mattā,</div> </td> </tr> <tr> <td> <div class="G">Rājā kurūnaṃ puṇṇako cāpi yakkho;</div> </td> </tr> <tr> <td> <div class="G">Rājā kaliṃ viccinamaggahesi,</div> </td> </tr> <tr> <td> <div class="G">Kaṭaṃ aggahī puṇṇako nāma yakkho.</div> </td> </tr> </table> </div>
</div>
<div class="q" id="p_23J_2773"> <div class="divNumber">1437.</div> <div class="p"> <table class="singleColumn"> <tr> <td> <div class="pN">2773</div> <div class="G">Te tattha jūte ubhaye samāgate,</div> </td> </tr> <tr> <td> <div class="G">Raññaṃ sakāse sakhīnañca majjhe;</div> </td> </tr> <tr> <td> <div class="G">Ajesi yakkho naravīraseṭṭhaṃ,</div> </td> </tr> <tr> <td> <div class="G">Tatthappanādo tumulo babhūva.</div> </td> </tr> </table> </div>
</div>
<div class="q" id="p_23J_2774"> <div class="divNumber">1438.</div> <div class="p"> <table class="singleColumn"> <tr> <td> <div class="pN">2774</div> <div class="G">“Jayo mahārāja parājayo ca,</div> </td> </tr> <tr> <td> <div class="G">Āyūhataṃ aññatarassa hoti;</div> </td> </tr> <tr> <td> <div class="G">Janinda jīnosi varaddhanena,</div> </td> </tr> <tr> <td> <div class="G">Jito ca me khippamavākarohi”.</div> </td> </tr> </table> </div>
</div>
<div class="q" id="p_23J_2775"> <div class="divNumber">1439.</div> <div class="p"> <table class="singleColumn"> <tr> <td> <div class="pN">2775</div> <div class="G">“Hatthī gavāssā maṇikuṇḍalā ca,</div> </td> </tr> <tr> <td> <div class="G">Yañcāpi mayhaṃ ratanaṃ pathabyā;</div> </td> </tr> <tr> <td> <div class="G">Gaṇhāhi kaccāna varaṃ dhanānaṃ,</div> </td> </tr> <tr> <td> <div class="G">Ādāya yenicchasi tena gaccha”.</div> </td> </tr> </table> </div>
</div>
<div class="q" id="p_23J_2776"> <div class="divNumber">1440.</div> <div class="p"> <table class="singleColumn"> <tr> <td> <div class="pN">2776</div> <div class="G">“Hatthī gavāssā maṇikuṇḍalā ca,</div> </td> </tr> <tr> <td> <div class="G">Yañcāpi tuyhaṃ ratanaṃ pathabyā;</div> </td> </tr> <tr> <td> <div class="G">Tesaṃ varo vidhuro nāma kattā,</div> </td> </tr> <tr> <td> <div class="G">So me jito taṃ me avākarohi”.</div> </td> </tr> </table> </div>
</div>
<div class="q" id="p_23J_2777"> <div class="divNumber">1441.</div> <div class="p"> <table class="singleColumn"> <tr> <td> <div class="pN">2777</div> <div class="G">“Attā ca me so saraṇaṃ gatī ca,</div> </td> </tr> <tr> <td> <div class="G">Dīpo ca leṇo ca parāyaṇo ca;</div> </td> </tr> <tr> <td> <div class="G">Asantuleyyo mama so dhanena,</div> </td> </tr> <tr> <td> <div class="G">Pāṇena me sādiso esa kattā”.</div> </td> </tr> </table> </div>
</div>
<div class="q" id="p_23J_2778"> <div class="divNumber">1442.</div> <div class="p"> <table class="singleColumn"> <tr> <td> <div class="pN">2778</div> <div class="G">“Ciraṃ vivādo mama tuyhañcassa,</div> </td> </tr> <tr> <td> <div class="G">Kāmañca pucchāma tameva gantvā;</div> </td> </tr> <tr> <td> <div class="G">Esova no vivaratu etamatthaṃ,</div> </td> </tr> <tr> <td> <div class="G">Yaṃ vakkhatī hotu kathā ubhinnaṃ”.</div> </td> </tr> </table> </div>
</div>
<div class="q" id="p_23J_2779"> <div class="divNumber">1443.</div> <div class="p"> <table class="singleColumn"> <tr> <td> <div class="pN">2779</div> <div class="G">“Addhā hi saccaṃ bhaṇasi,</div> </td> </tr> <tr> <td> <div class="G">na ca māṇava sāhasaṃ;</div> </td> </tr> <tr> <td> <div class="G">Tameva gantvā pucchāma,</div> </td> </tr> <tr> <td> <div class="G">tena tussāmubho janā”.</div> </td> </tr> </table> </div>
</div>
<div class="q" id="p_23J_2780"> <div class="divNumber">1444.</div> <div class="p"> <table class="singleColumn"> <tr> <td> <div class="pN">2780</div> <div class="G">“Saccaṃ nu devā vidahū kurūnaṃ,</div> </td> </tr> <tr> <td> <div class="G">Dhamme ṭhitaṃ vidhuraṃ nāmamaccaṃ;</div> </td> </tr> <tr> <td> <div class="G">Dāsosi rañño uda vāsi ñāti,</div> </td> </tr> <tr> <td> <div class="G">Vidhuroti saṅkhā katamāsi loke”.</div> </td> </tr> </table> </div>
</div>
<div class="q" id="p_23J_2781"> <div class="divNumber">1445.</div> <div class="p"> <table class="singleColumn"> <tr> <td> <div class="pN">2781</div> <div class="G">“Āmāyadāsāpi bhavanti heke,</div> </td> </tr> <tr> <td> <div class="G">Dhanena kītāpi bhavanti dāsā;</div> </td> </tr> <tr> <td> <div class="G">Sayampi heke upayanti dāsā,</div> </td> </tr> <tr> <td> <div class="G">Bhayā paṇunnāpi bhavanti dāsā.</div> </td> </tr> </table> </div>
</div>
<div class="q" id="p_23J_2782"> <div class="divNumber">1446.</div> <div class="p"> <table class="singleColumn"> <tr> <td> <div class="pN">2782</div> <div class="G">Ete narānaṃ caturova dāsā,</div> </td> </tr> <tr> <td> <div class="G">Addhā hi yonito ahampi jāto;</div> </td> </tr> <tr> <td> <div class="G">Bhavo ca rañño abhavo ca rañño,</div> </td> </tr> <tr> <td> <div class="G">Dāsāhaṃ devassa parampi gantvā;</div> </td> </tr> <tr> <td> <div class="G">Dhammena maṃ māṇava tuyha dajjā”.</div> </td> </tr> </table> </div>
</div>
<div class="q" id="p_23J_2783"> <div class="divNumber">1447.</div> <div class="p"> <table class="singleColumn"> <tr> <td> <div class="pN">2783</div> <div class="G">“Ayaṃ dutīyo vijayo mamajja,</div> </td> </tr> <tr> <td> <div class="G">Puṭṭho hi kattā vivarettha pañhaṃ;</div> </td> </tr> <tr> <td> <div class="G">Adhammarūpo vata rājaseṭṭho,</div> </td> </tr> <tr> <td> <div class="G">Subhāsitaṃ nānujānāsi mayhaṃ”.</div> </td> </tr> </table> </div>
</div>
<div class="q" id="p_23J_2784"> <div class="divNumber">1448.</div> <div class="p"> <table class="singleColumn"> <tr> <td> <div class="pN">2784</div> <div class="G">“Evañce no so vivarettha pañhaṃ,</div> </td> </tr> <tr> <td> <div class="G">Dāsohamasmi na ca khosmi ñāti;</div> </td> </tr> <tr> <td> <div class="G">Gaṇhāhi kaccāna varaṃ dhanānaṃ,</div> </td> </tr> <tr> <td> <div class="G">Ādāya yenicchasi tena gaccha”.</div> </td> </tr> </table> </div>
</div>
<div class="CENTER" id="p_23J_2785">
<span class="pN">2785</span>Akkhakaṇḍaṃ nāma.</div>
</div>
