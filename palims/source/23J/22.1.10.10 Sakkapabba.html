<div><div class="b"><a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/22">22 Mahānipāta</a> » <a href="/tipitaka/23J/22/22.1">22.1 Mūgapakkhavagga</a> » <a href="/tipitaka/23J/22/22.1/22.1.10">22.1.10 Vessantarajātaka</a></div><div class="i">22.1.10.10 Sakkapabba</div><div class="h">Mahānipāta</div><div class="h">Mūgapakkhavagga</div><div class="h">Vessantarajātaka</div><div class="h">Sakkapabba</div><div class="q" id="p_23J_3622"> <div class="divNumber">2267.</div> <div class="p"> <table class="singleColumn"> <tr> <td> <div class="pN">3622</div> <div class="G">Tato ratyā vivasāne,</div> </td> </tr> <tr> <td> <div class="G">sūriyassuggamanaṃ pati;</div> </td> </tr> <tr> <td> <div class="G">Sakko brāhmaṇavaṇṇena,</div> </td> </tr> <tr> <td> <div class="G">pāto tesaṃ adissatha.</div> </td> </tr> </table> </div></div><div class="q" id="p_23J_3623"> <div class="divNumber">2268.</div> <div class="p"> <table class="singleColumn"> <tr> <td> <div class="pN">3623</div> <div class="G">“Kacci nu bhoto kusalaṃ,</div> </td> </tr> <tr> <td> <div class="G">kacci bhoto anāmayaṃ;</div> </td> </tr> <tr> <td> <div class="G">Kacci uñchena yāpetha,</div> </td> </tr> <tr> <td> <div class="G">kacci mūlaphalā bahū.</div> </td> </tr> </table> </div></div><div class="q" id="p_23J_3624"> <div class="divNumber">2269.</div> <div class="p"> <table class="singleColumn"> <tr> <td> <div class="pN">3624</div> <div class="G">Kacci ḍaṃsā makasā ca,</div> </td> </tr> <tr> <td> <div class="G">appameva sarīsapā;</div> </td> </tr> <tr> <td> <div class="G">Vane vāḷamigākiṇṇe,</div> </td> </tr> <tr> <td> <div class="G">kacci hiṃsā na vijjati”.</div> </td> </tr> </table> </div></div><div class="q" id="p_23J_3625"> <div class="divNumber">2270.</div> <div class="p"> <table class="singleColumn"> <tr> <td> <div class="pN">3625</div> <div class="G">“Kusalañceva no brahme,</div> </td> </tr> <tr> <td> <div class="G">atho brahme anāmayaṃ;</div> </td> </tr> <tr> <td> <div class="G">Atho uñchena yāpema,</div> </td> </tr> <tr> <td> <div class="G">atho mūlaphalā bahū.</div> </td> </tr> </table> </div></div><div class="q" id="p_23J_3626"> <div class="divNumber">2271.</div> <div class="p"> <table class="singleColumn"> <tr> <td> <div class="pN">3626</div> <div class="G">Atho ḍaṃsā makasā ca,</div> </td> </tr> <tr> <td> <div class="G">appameva sarīsapā;</div> </td> </tr> <tr> <td> <div class="G">Vane vāḷamigākiṇṇe,</div> </td> </tr> <tr> <td> <div class="G">hiṃsā mayhaṃ na vijjati.</div> </td> </tr> </table> </div></div><div class="q" id="p_23J_3627"> <div class="divNumber">2272.</div> <div class="p"> <table class="singleColumn"> <tr> <td> <div class="pN">3627</div> <div class="G">Satta no māse vasataṃ,</div> </td> </tr> <tr> <td> <div class="G">araññe jīvasokinaṃ;</div> </td> </tr> <tr> <td> <div class="G">Idaṃ dutiyaṃ passāma,</div> </td> </tr> <tr> <td> <div class="G">brāhmaṇaṃ devavaṇṇinaṃ;</div> </td> </tr> <tr> <td> <div class="G">Ādāya veḷuvaṃ daṇḍaṃ,</div> </td> </tr> <tr> <td> <div class="G">dhārentaṃ ajinakkhipaṃ.</div> </td> </tr> </table> </div></div><div class="q" id="p_23J_3628"> <div class="divNumber">2273.</div> <div class="p"> <table class="singleColumn"> <tr> <td> <div class="pN">3628</div> <div class="G">Svāgataṃ te mahābrahme,</div> </td> </tr> <tr> <td> <div class="G">atho me adurāgataṃ;</div> </td> </tr> <tr> <td> <div class="G">Anto pavisa bhaddante,</div> </td> </tr> <tr> <td> <div class="G">pāde pakkhālayassu te.</div> </td> </tr> </table> </div></div><div class="q" id="p_23J_3629"> <div class="divNumber">2274.</div> <div class="p"> <table class="singleColumn"> <tr> <td> <div class="pN">3629</div> <div class="G">Tindukāni piyālāni,</div> </td> </tr> <tr> <td> <div class="G">madhuke kāsumāriyo;</div> </td> </tr> <tr> <td> <div class="G">Phalāni khuddakappāni,</div> </td> </tr> <tr> <td> <div class="G">bhuñja brahme varaṃ varaṃ.</div> </td> </tr> </table> </div></div><div class="q" id="p_23J_3630"> <div class="divNumber">2275.</div> <div class="p"> <table class="singleColumn"> <tr> <td> <div class="pN">3630</div> <div class="G">Idampi pānīyaṃ sītaṃ,</div> </td> </tr> <tr> <td> <div class="G">ābhataṃ girigabbharā;</div> </td> </tr> <tr> <td> <div class="G">Tato piva mahābrahme,</div> </td> </tr> <tr> <td> <div class="G">sace tvaṃ abhikaṅkhasi.</div> </td> </tr> </table> </div></div><div class="q" id="p_23J_3631"> <div class="divNumber">2276.</div> <div class="p"> <table class="singleColumn"> <tr> <td> <div class="pN">3631</div> <div class="G">Atha tvaṃ kena vaṇṇena,</div> </td> </tr> <tr> <td> <div class="G">kena vā pana hetunā;</div> </td> </tr> <tr> <td> <div class="G">Anuppatto brahāraññaṃ,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div></div><div class="q" id="p_23J_3632"> <div class="divNumber">2277.</div> <div class="p"> <table class="singleColumn"> <tr> <td> <div class="pN">3632</div> <div class="G">“Yathā vārivaho pūro,</div> </td> </tr> <tr> <td> <div class="G">sabbakālaṃ na khīyati;</div> </td> </tr> <tr> <td> <div class="G">Evaṃ taṃ yācitāgacchiṃ,</div> </td> </tr> <tr> <td> <div class="G">bhariyaṃ me dehi yācito”.</div> </td> </tr> </table> </div></div><div class="q" id="p_23J_3633"> <div class="divNumber">2278.</div> <div class="p"> <table class="singleColumn"> <tr> <td> <div class="pN">3633</div> <div class="G">“Dadāmi na vikampāmi,</div> </td> </tr> <tr> <td> <div class="G">yaṃ maṃ yācasi brāhmaṇa;</div> </td> </tr> <tr> <td> <div class="G">Santaṃ nappaṭiguyhāmi,</div> </td> </tr> <tr> <td> <div class="G">dāne me ramatī mano”.</div> </td> </tr> </table> </div></div><div class="q" id="p_23J_3634"> <div class="divNumber">2279.</div> <div class="p"> <table class="singleColumn"> <tr> <td> <div class="pN">3634</div> <div class="G">Maddiṃ hatthe gahetvāna,</div> </td> </tr> <tr> <td> <div class="G">udakassa kamaṇḍaluṃ;</div> </td> </tr> <tr> <td> <div class="G">Brāhmaṇassa adā dānaṃ,</div> </td> </tr> <tr> <td> <div class="G">sivīnaṃ raṭṭhavaḍḍhano.</div> </td> </tr> </table> </div></div><div class="q" id="p_23J_3635"> <div class="divNumber">2280.</div> <div class="p"> <table class="singleColumn"> <tr> <td> <div class="pN">3635</div> <div class="G">Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Maddiṃ paricajantassa,</div> </td> </tr> <tr> <td> <div class="G">medanī sampakampatha.</div> </td> </tr> </table> </div></div><div class="q" id="p_23J_3636"> <div class="divNumber">2281.</div> <div class="p"> <table class="singleColumn"> <tr> <td> <div class="pN">3636</div> <div class="G">Nevassa maddī bhākuṭi,</div> </td> </tr> <tr> <td> <div class="G">na sandhīyati na rodati;</div> </td> </tr> <tr> <td> <div class="G">Pekkhatevassa tuṇhī sā,</div> </td> </tr> <tr> <td> <div class="G">“eso jānāti yaṃ varaṃ”.</div> </td> </tr> </table> </div></div><div class="q" id="p_23J_3637"> <div class="p"> <table class="singleColumn"> <tr> <td> <div class="pN">3637</div> <div class="G">(Jāliṃ kaṇhājinaṃ dhītaṃ,</div> </td> </tr> <tr> <td> <div class="G">maddideviṃ patibbataṃ;</div> </td> </tr> <tr> <td> <div class="G">Cajamāno ca cintesiṃ,</div> </td> </tr> <tr> <td> <div class="G">bodhiyāyeva kāraṇā.</div> </td> </tr> </table> </div></div><div class="q" id="p_23J_3638"> <div class="p"> <table class="singleColumn"> <tr> <td> <div class="pN">3638</div> <div class="G">Na me dessā ubho puttā,</div> </td> </tr> <tr> <td> <div class="G">maddī devī na dessiyā;</div> </td> </tr> <tr> <td> <div class="G">Sabbaññutaṃ piyaṃ mayhaṃ,</div> </td> </tr> <tr> <td> <div class="G">tasmā piye adāsahaṃ.)</div> </td> </tr> </table> </div></div><div class="q" id="p_23J_3639"> <div class="divNumber">2282.</div> <div class="p"> <table class="singleColumn"> <tr> <td> <div class="pN">3639</div> <div class="G">“Komārī yassāhaṃ bhariyā,</div> </td> </tr> <tr> <td> <div class="G">sāmiko mama issaro;</div> </td> </tr> <tr> <td> <div class="G">Yassicche tassa maṃ dajjā,</div> </td> </tr> <tr> <td> <div class="G">vikkiṇeyya haneyya vā”.</div> </td> </tr> </table> </div></div><div class="q" id="p_23J_3640"> <div class="divNumber">2283.</div> <div class="p"> <table class="singleColumn"> <tr> <td> <div class="pN">3640</div> <div class="G">Tesaṃ saṅkappamaññāya,</div> </td> </tr> <tr> <td> <div class="G">devindo etadabravi;</div> </td> </tr> <tr> <td> <div class="G">“Sabbe jitā te paccūhā,</div> </td> </tr> <tr> <td> <div class="G">ye dibbā ye ca mānusā.</div> </td> </tr> </table> </div></div><div class="q" id="p_23J_3641"> <div class="divNumber">2284.</div> <div class="p"> <table class="singleColumn"> <tr> <td> <div class="pN">3641</div> <div class="G">Ninnāditā te pathavī,</div> </td> </tr> <tr> <td> <div class="G">saddo te tidivaṅgato;</div> </td> </tr> <tr> <td> <div class="G">Samantā vijjutā āguṃ,</div> </td> </tr> <tr> <td> <div class="G">girīnaṃva patissutā.</div> </td> </tr> </table> </div></div><div class="q" id="p_23J_3642"> <div class="divNumber">2285.</div> <div class="p"> <table class="singleColumn"> <tr> <td> <div class="pN">3642</div> <div class="G">Tassa te anumodanti,</div> </td> </tr> <tr> <td> <div class="G">ubho nāradapabbatā;</div> </td> </tr> <tr> <td> <div class="G">Indo ca brahmā pajāpati,</div> </td> </tr> <tr> <td> <div class="G">somo yamo vessavaṇo;</div> </td> </tr> <tr> <td> <div class="G">Sabbe devānumodanti,</div> </td> </tr> <tr> <td> <div class="G">dukkarañhi karoti so.</div> </td> </tr> </table> </div></div><div class="q" id="p_23J_3643"> <div class="divNumber">2286.</div> <div class="p"> <table class="singleColumn"> <tr> <td> <div class="pN">3643</div> <div class="G">Duddadaṃ dadamānānaṃ,</div> </td> </tr> <tr> <td> <div class="G">dukkaraṃ kamma kubbataṃ;</div> </td> </tr> <tr> <td> <div class="G">Asanto nānukubbanti,</div> </td> </tr> <tr> <td> <div class="G">sataṃ dhammo durannayo.</div> </td> </tr> </table> </div></div><div class="q" id="p_23J_3644"> <div class="divNumber">2287.</div> <div class="p"> <table class="singleColumn"> <tr> <td> <div class="pN">3644</div> <div class="G">Tasmā satañca asataṃ,</div> </td> </tr> <tr> <td> <div class="G">nānā hoti ito gati;</div> </td> </tr> <tr> <td> <div class="G">Asanto nirayaṃ yanti,</div> </td> </tr> <tr> <td> <div class="G">santo saggaparāyaṇā.</div> </td> </tr> </table> </div></div><div class="q" id="p_23J_3645"> <div class="divNumber">2288.</div> <div class="p"> <table class="singleColumn"> <tr> <td> <div class="pN">3645</div> <div class="G">Yametaṃ kumāre adā,</div> </td> </tr> <tr> <td> <div class="G">bhariyaṃ adā vane vasaṃ;</div> </td> </tr> <tr> <td> <div class="G">Brahmayānamanokkamma,</div> </td> </tr> <tr> <td> <div class="G">sagge te taṃ vipaccatu”.</div> </td> </tr> </table> </div></div><div class="q" id="p_23J_3646"> <div class="divNumber">2289.</div> <div class="p"> <table class="singleColumn"> <tr> <td> <div class="pN">3646</div> <div class="G">“Dadāmi bhoto bhariyaṃ,</div> </td> </tr> <tr> <td> <div class="G">maddiṃ sabbaṅgasobhanaṃ;</div> </td> </tr> <tr> <td> <div class="G">Tvañceva maddiyā channo,</div> </td> </tr> <tr> <td> <div class="G">maddī ca patinā saha.</div> </td> </tr> </table> </div></div><div class="q" id="p_23J_3647"> <div class="divNumber">2290.</div> <div class="p"> <table class="singleColumn"> <tr> <td> <div class="pN">3647</div> <div class="G">Yathā payo ca saṅkho ca,</div> </td> </tr> <tr> <td> <div class="G">ubho samānavaṇṇino;</div> </td> </tr> <tr> <td> <div class="G">Evaṃ tuvañca maddī ca,</div> </td> </tr> <tr> <td> <div class="G">samānamanacetasā.</div> </td> </tr> </table> </div></div><div class="q" id="p_23J_3648"> <div class="divNumber">2291.</div> <div class="p"> <table class="singleColumn"> <tr> <td> <div class="pN">3648</div> <div class="G">Avaruddhettha araññasmiṃ,</div> </td> </tr> <tr> <td> <div class="G">ubho sammatha assame;</div> </td> </tr> <tr> <td> <div class="G">Khattiyā gottasampannā,</div> </td> </tr> <tr> <td> <div class="G">sujātā mātupettito;</div> </td> </tr> <tr> <td> <div class="G">Yathā puññāni kayirātha,</div> </td> </tr> <tr> <td> <div class="G">dadantā aparāparaṃ.</div> </td> </tr> </table> </div></div><div class="q" id="p_23J_3649"> <div class="divNumber">2292.</div> <div class="p"> <table class="singleColumn"> <tr> <td> <div class="pN">3649</div> <div class="G">Sakkohamasmi devindo,</div> </td> </tr> <tr> <td> <div class="G">āgatosmi tavantike;</div> </td> </tr> <tr> <td> <div class="G">Varaṃ varassu rājisi,</div> </td> </tr> <tr> <td> <div class="G">vare aṭṭha dadāmi te”.</div> </td> </tr> </table> </div></div><div class="q" id="p_23J_3650"> <div class="divNumber">2293.</div> <div class="p"> <table class="singleColumn"> <tr> <td> <div class="pN">3650</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Pitā maṃ anumodeyya,</div> </td> </tr> <tr> <td> <div class="G">ito pattaṃ sakaṃ gharaṃ;</div> </td> </tr> <tr> <td> <div class="G">Āsanena nimanteyya,</div> </td> </tr> <tr> <td> <div class="G">paṭhametaṃ varaṃ vare.</div> </td> </tr> </table> </div></div><div class="q" id="p_23J_3651"> <div class="divNumber">2294.</div> <div class="p"> <table class="singleColumn"> <tr> <td> <div class="pN">3651</div> <div class="G">Purisassa vadhaṃ na roceyyaṃ,</div> </td> </tr> <tr> <td> <div class="G">Api kibbisakārakaṃ;</div> </td> </tr> <tr> <td> <div class="G">Vajjhaṃ vadhamhā moceyyaṃ,</div> </td> </tr> <tr> <td> <div class="G">Dutiyetaṃ varaṃ vare.</div> </td> </tr> </table> </div></div><div class="q" id="p_23J_3652"> <div class="divNumber">2295.</div> <div class="p"> <table class="singleColumn"> <tr> <td> <div class="pN">3652</div> <div class="G">Ye vuḍḍhā ye ca daharā,</div> </td> </tr> <tr> <td> <div class="G">ye ca majjhimaporisā;</div> </td> </tr> <tr> <td> <div class="G">Mameva upajīveyyuṃ,</div> </td> </tr> <tr> <td> <div class="G">tatiyetaṃ varaṃ vare.</div> </td> </tr> </table> </div></div><div class="q" id="p_23J_3653"> <div class="divNumber">2296.</div> <div class="p"> <table class="singleColumn"> <tr> <td> <div class="pN">3653</div> <div class="G">Paradāraṃ na gaccheyyaṃ,</div> </td> </tr> <tr> <td> <div class="G">sadārapasuto siyaṃ;</div> </td> </tr> <tr> <td> <div class="G">Thīnaṃ vasaṃ na gaccheyyaṃ,</div> </td> </tr> <tr> <td> <div class="G">catutthetaṃ varaṃ vare.</div> </td> </tr> </table> </div></div><div class="q" id="p_23J_3654"> <div class="divNumber">2297.</div> <div class="p"> <table class="singleColumn"> <tr> <td> <div class="pN">3654</div> <div class="G">Putto me sakka jāyetha,</div> </td> </tr> <tr> <td> <div class="G">so ca dīghāyuko siyā;</div> </td> </tr> <tr> <td> <div class="G">Dhammena jine pathaviṃ,</div> </td> </tr> <tr> <td> <div class="G">pañcametaṃ varaṃ vare.</div> </td> </tr> </table> </div></div><div class="q" id="p_23J_3655"> <div class="divNumber">2298.</div> <div class="p"> <table class="singleColumn"> <tr> <td> <div class="pN">3655</div> <div class="G">Tato ratyā vivasāne,</div> </td> </tr> <tr> <td> <div class="G">sūriyassuggamanaṃ pati;</div> </td> </tr> <tr> <td> <div class="G">Dibbā bhakkhā pātubhaveyyuṃ,</div> </td> </tr> <tr> <td> <div class="G">chaṭṭhametaṃ varaṃ vare.</div> </td> </tr> </table> </div></div><div class="q" id="p_23J_3656"> <div class="divNumber">2299.</div> <div class="p"> <table class="singleColumn"> <tr> <td> <div class="pN">3656</div> <div class="G">Dadato me na khīyetha,</div> </td> </tr> <tr> <td> <div class="G">datvā nānutapeyyahaṃ;</div> </td> </tr> <tr> <td> <div class="G">Dadaṃ cittaṃ pasādeyyaṃ,</div> </td> </tr> <tr> <td> <div class="G">sattametaṃ varaṃ vare.</div> </td> </tr> </table> </div></div><div class="q" id="p_23J_3657"> <div class="divNumber">2300.</div> <div class="p"> <table class="singleColumn"> <tr> <td> <div class="pN">3657</div> <div class="G">Ito vimuccamānāhaṃ,</div> </td> </tr> <tr> <td> <div class="G">saggagāmī visesagū;</div> </td> </tr> <tr> <td> <div class="G">Anivatti tato assaṃ,</div> </td> </tr> <tr> <td> <div class="G">aṭṭhametaṃ varaṃ vare”.</div> </td> </tr> </table> </div></div><div class="q" id="p_23J_3658"> <div class="divNumber">2301.</div> <div class="p"> <table class="singleColumn"> <tr> <td> <div class="pN">3658</div> <div class="G">Tassa taṃ vacanaṃ sutvā,</div> </td> </tr> <tr> <td> <div class="G">devindo etadabravi;</div> </td> </tr> <tr> <td> <div class="G">“Aciraṃ vata te tato,</div> </td> </tr> <tr> <td> <div class="G">pitā taṃ daṭṭhumessati”.</div> </td> </tr> </table> </div></div><div class="q" id="p_23J_3659"> <div class="divNumber">2302.</div> <div class="p"> <table class="singleColumn"> <tr> <td> <div class="pN">3659</div> <div class="G">Idaṃ vatvāna maghavā,</div> </td> </tr> <tr> <td> <div class="G">devarājā sujampati;</div> </td> </tr> <tr> <td> <div class="G">Vessantare varaṃ datvā,</div> </td> </tr> <tr> <td> <div class="G">saggakāyaṃ apakkami.</div> </td> </tr> </table> </div></div><div class="CENTER" id="p_23J_3660"><span class="pN">3660</span>Sakkapabbaṃ nāma.</div></div><div>
<div class="b">
<a href="/">Home</a> » <a href="/tipitaka/23J">23J Jātakapāḷi</a> » <a href="/tipitaka/23J/22">22 Mahānipāta</a> » <a href="/tipitaka/23J/22/22.1">22.1 Mūgapakkhavagga</a> » <a href="/tipitaka/23J/22/22.1/22.1.10">22.1.10 Vessantarajātaka</a>
</div>
<div class="i">22.1.10.10 Sakkapabba</div>
<div class="h">Mahānipāta</div>
<div class="h">Mūgapakkhavagga</div>
<div class="h">Vessantarajātaka</div>
<div class="h">Sakkapabba</div>
<div class="q" id="p_23J_3622"> <div class="divNumber">2267.</div> <div class="p"> <table class="singleColumn"> <tr> <td> <div class="pN">3622</div> <div class="G">Tato ratyā vivasāne,</div> </td> </tr> <tr> <td> <div class="G">sūriyassuggamanaṃ pati;</div> </td> </tr> <tr> <td> <div class="G">Sakko brāhmaṇavaṇṇena,</div> </td> </tr> <tr> <td> <div class="G">pāto tesaṃ adissatha.</div> </td> </tr> </table> </div>
</div>
<div class="q" id="p_23J_3623"> <div class="divNumber">2268.</div> <div class="p"> <table class="singleColumn"> <tr> <td> <div class="pN">3623</div> <div class="G">“Kacci nu bhoto kusalaṃ,</div> </td> </tr> <tr> <td> <div class="G">kacci bhoto anāmayaṃ;</div> </td> </tr> <tr> <td> <div class="G">Kacci uñchena yāpetha,</div> </td> </tr> <tr> <td> <div class="G">kacci mūlaphalā bahū.</div> </td> </tr> </table> </div>
</div>
<div class="q" id="p_23J_3624"> <div class="divNumber">2269.</div> <div class="p"> <table class="singleColumn"> <tr> <td> <div class="pN">3624</div> <div class="G">Kacci ḍaṃsā makasā ca,</div> </td> </tr> <tr> <td> <div class="G">appameva sarīsapā;</div> </td> </tr> <tr> <td> <div class="G">Vane vāḷamigākiṇṇe,</div> </td> </tr> <tr> <td> <div class="G">kacci hiṃsā na vijjati”.</div> </td> </tr> </table> </div>
</div>
<div class="q" id="p_23J_3625"> <div class="divNumber">2270.</div> <div class="p"> <table class="singleColumn"> <tr> <td> <div class="pN">3625</div> <div class="G">“Kusalañceva no brahme,</div> </td> </tr> <tr> <td> <div class="G">atho brahme anāmayaṃ;</div> </td> </tr> <tr> <td> <div class="G">Atho uñchena yāpema,</div> </td> </tr> <tr> <td> <div class="G">atho mūlaphalā bahū.</div> </td> </tr> </table> </div>
</div>
<div class="q" id="p_23J_3626"> <div class="divNumber">2271.</div> <div class="p"> <table class="singleColumn"> <tr> <td> <div class="pN">3626</div> <div class="G">Atho ḍaṃsā makasā ca,</div> </td> </tr> <tr> <td> <div class="G">appameva sarīsapā;</div> </td> </tr> <tr> <td> <div class="G">Vane vāḷamigākiṇṇe,</div> </td> </tr> <tr> <td> <div class="G">hiṃsā mayhaṃ na vijjati.</div> </td> </tr> </table> </div>
</div>
<div class="q" id="p_23J_3627"> <div class="divNumber">2272.</div> <div class="p"> <table class="singleColumn"> <tr> <td> <div class="pN">3627</div> <div class="G">Satta no māse vasataṃ,</div> </td> </tr> <tr> <td> <div class="G">araññe jīvasokinaṃ;</div> </td> </tr> <tr> <td> <div class="G">Idaṃ dutiyaṃ passāma,</div> </td> </tr> <tr> <td> <div class="G">brāhmaṇaṃ devavaṇṇinaṃ;</div> </td> </tr> <tr> <td> <div class="G">Ādāya veḷuvaṃ daṇḍaṃ,</div> </td> </tr> <tr> <td> <div class="G">dhārentaṃ ajinakkhipaṃ.</div> </td> </tr> </table> </div>
</div>
<div class="q" id="p_23J_3628"> <div class="divNumber">2273.</div> <div class="p"> <table class="singleColumn"> <tr> <td> <div class="pN">3628</div> <div class="G">Svāgataṃ te mahābrahme,</div> </td> </tr> <tr> <td> <div class="G">atho me adurāgataṃ;</div> </td> </tr> <tr> <td> <div class="G">Anto pavisa bhaddante,</div> </td> </tr> <tr> <td> <div class="G">pāde pakkhālayassu te.</div> </td> </tr> </table> </div>
</div>
<div class="q" id="p_23J_3629"> <div class="divNumber">2274.</div> <div class="p"> <table class="singleColumn"> <tr> <td> <div class="pN">3629</div> <div class="G">Tindukāni piyālāni,</div> </td> </tr> <tr> <td> <div class="G">madhuke kāsumāriyo;</div> </td> </tr> <tr> <td> <div class="G">Phalāni khuddakappāni,</div> </td> </tr> <tr> <td> <div class="G">bhuñja brahme varaṃ varaṃ.</div> </td> </tr> </table> </div>
</div>
<div class="q" id="p_23J_3630"> <div class="divNumber">2275.</div> <div class="p"> <table class="singleColumn"> <tr> <td> <div class="pN">3630</div> <div class="G">Idampi pānīyaṃ sītaṃ,</div> </td> </tr> <tr> <td> <div class="G">ābhataṃ girigabbharā;</div> </td> </tr> <tr> <td> <div class="G">Tato piva mahābrahme,</div> </td> </tr> <tr> <td> <div class="G">sace tvaṃ abhikaṅkhasi.</div> </td> </tr> </table> </div>
</div>
<div class="q" id="p_23J_3631"> <div class="divNumber">2276.</div> <div class="p"> <table class="singleColumn"> <tr> <td> <div class="pN">3631</div> <div class="G">Atha tvaṃ kena vaṇṇena,</div> </td> </tr> <tr> <td> <div class="G">kena vā pana hetunā;</div> </td> </tr> <tr> <td> <div class="G">Anuppatto brahāraññaṃ,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div>
</div>
<div class="q" id="p_23J_3632"> <div class="divNumber">2277.</div> <div class="p"> <table class="singleColumn"> <tr> <td> <div class="pN">3632</div> <div class="G">“Yathā vārivaho pūro,</div> </td> </tr> <tr> <td> <div class="G">sabbakālaṃ na khīyati;</div> </td> </tr> <tr> <td> <div class="G">Evaṃ taṃ yācitāgacchiṃ,</div> </td> </tr> <tr> <td> <div class="G">bhariyaṃ me dehi yācito”.</div> </td> </tr> </table> </div>
</div>
<div class="q" id="p_23J_3633"> <div class="divNumber">2278.</div> <div class="p"> <table class="singleColumn"> <tr> <td> <div class="pN">3633</div> <div class="G">“Dadāmi na vikampāmi,</div> </td> </tr> <tr> <td> <div class="G">yaṃ maṃ yācasi brāhmaṇa;</div> </td> </tr> <tr> <td> <div class="G">Santaṃ nappaṭiguyhāmi,</div> </td> </tr> <tr> <td> <div class="G">dāne me ramatī mano”.</div> </td> </tr> </table> </div>
</div>
<div class="q" id="p_23J_3634"> <div class="divNumber">2279.</div> <div class="p"> <table class="singleColumn"> <tr> <td> <div class="pN">3634</div> <div class="G">Maddiṃ hatthe gahetvāna,</div> </td> </tr> <tr> <td> <div class="G">udakassa kamaṇḍaluṃ;</div> </td> </tr> <tr> <td> <div class="G">Brāhmaṇassa adā dānaṃ,</div> </td> </tr> <tr> <td> <div class="G">sivīnaṃ raṭṭhavaḍḍhano.</div> </td> </tr> </table> </div>
</div>
<div class="q" id="p_23J_3635"> <div class="divNumber">2280.</div> <div class="p"> <table class="singleColumn"> <tr> <td> <div class="pN">3635</div> <div class="G">Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Maddiṃ paricajantassa,</div> </td> </tr> <tr> <td> <div class="G">medanī sampakampatha.</div> </td> </tr> </table> </div>
</div>
<div class="q" id="p_23J_3636"> <div class="divNumber">2281.</div> <div class="p"> <table class="singleColumn"> <tr> <td> <div class="pN">3636</div> <div class="G">Nevassa maddī bhākuṭi,</div> </td> </tr> <tr> <td> <div class="G">na sandhīyati na rodati;</div> </td> </tr> <tr> <td> <div class="G">Pekkhatevassa tuṇhī sā,</div> </td> </tr> <tr> <td> <div class="G">“eso jānāti yaṃ varaṃ”.</div> </td> </tr> </table> </div>
</div>
<div class="q" id="p_23J_3637"> <div class="p"> <table class="singleColumn"> <tr> <td> <div class="pN">3637</div> <div class="G">(Jāliṃ kaṇhājinaṃ dhītaṃ,</div> </td> </tr> <tr> <td> <div class="G">maddideviṃ patibbataṃ;</div> </td> </tr> <tr> <td> <div class="G">Cajamāno ca cintesiṃ,</div> </td> </tr> <tr> <td> <div class="G">bodhiyāyeva kāraṇā.</div> </td> </tr> </table> </div>
</div>
<div class="q" id="p_23J_3638"> <div class="p"> <table class="singleColumn"> <tr> <td> <div class="pN">3638</div> <div class="G">Na me dessā ubho puttā,</div> </td> </tr> <tr> <td> <div class="G">maddī devī na dessiyā;</div> </td> </tr> <tr> <td> <div class="G">Sabbaññutaṃ piyaṃ mayhaṃ,</div> </td> </tr> <tr> <td> <div class="G">tasmā piye adāsahaṃ.)</div> </td> </tr> </table> </div>
</div>
<div class="q" id="p_23J_3639"> <div class="divNumber">2282.</div> <div class="p"> <table class="singleColumn"> <tr> <td> <div class="pN">3639</div> <div class="G">“Komārī yassāhaṃ bhariyā,</div> </td> </tr> <tr> <td> <div class="G">sāmiko mama issaro;</div> </td> </tr> <tr> <td> <div class="G">Yassicche tassa maṃ dajjā,</div> </td> </tr> <tr> <td> <div class="G">vikkiṇeyya haneyya vā”.</div> </td> </tr> </table> </div>
</div>
<div class="q" id="p_23J_3640"> <div class="divNumber">2283.</div> <div class="p"> <table class="singleColumn"> <tr> <td> <div class="pN">3640</div> <div class="G">Tesaṃ saṅkappamaññāya,</div> </td> </tr> <tr> <td> <div class="G">devindo etadabravi;</div> </td> </tr> <tr> <td> <div class="G">“Sabbe jitā te paccūhā,</div> </td> </tr> <tr> <td> <div class="G">ye dibbā ye ca mānusā.</div> </td> </tr> </table> </div>
</div>
<div class="q" id="p_23J_3641"> <div class="divNumber">2284.</div> <div class="p"> <table class="singleColumn"> <tr> <td> <div class="pN">3641</div> <div class="G">Ninnāditā te pathavī,</div> </td> </tr> <tr> <td> <div class="G">saddo te tidivaṅgato;</div> </td> </tr> <tr> <td> <div class="G">Samantā vijjutā āguṃ,</div> </td> </tr> <tr> <td> <div class="G">girīnaṃva patissutā.</div> </td> </tr> </table> </div>
</div>
<div class="q" id="p_23J_3642"> <div class="divNumber">2285.</div> <div class="p"> <table class="singleColumn"> <tr> <td> <div class="pN">3642</div> <div class="G">Tassa te anumodanti,</div> </td> </tr> <tr> <td> <div class="G">ubho nāradapabbatā;</div> </td> </tr> <tr> <td> <div class="G">Indo ca brahmā pajāpati,</div> </td> </tr> <tr> <td> <div class="G">somo yamo vessavaṇo;</div> </td> </tr> <tr> <td> <div class="G">Sabbe devānumodanti,</div> </td> </tr> <tr> <td> <div class="G">dukkarañhi karoti so.</div> </td> </tr> </table> </div>
</div>
<div class="q" id="p_23J_3643"> <div class="divNumber">2286.</div> <div class="p"> <table class="singleColumn"> <tr> <td> <div class="pN">3643</div> <div class="G">Duddadaṃ dadamānānaṃ,</div> </td> </tr> <tr> <td> <div class="G">dukkaraṃ kamma kubbataṃ;</div> </td> </tr> <tr> <td> <div class="G">Asanto nānukubbanti,</div> </td> </tr> <tr> <td> <div class="G">sataṃ dhammo durannayo.</div> </td> </tr> </table> </div>
</div>
<div class="q" id="p_23J_3644"> <div class="divNumber">2287.</div> <div class="p"> <table class="singleColumn"> <tr> <td> <div class="pN">3644</div> <div class="G">Tasmā satañca asataṃ,</div> </td> </tr> <tr> <td> <div class="G">nānā hoti ito gati;</div> </td> </tr> <tr> <td> <div class="G">Asanto nirayaṃ yanti,</div> </td> </tr> <tr> <td> <div class="G">santo saggaparāyaṇā.</div> </td> </tr> </table> </div>
</div>
<div class="q" id="p_23J_3645"> <div class="divNumber">2288.</div> <div class="p"> <table class="singleColumn"> <tr> <td> <div class="pN">3645</div> <div class="G">Yametaṃ kumāre adā,</div> </td> </tr> <tr> <td> <div class="G">bhariyaṃ adā vane vasaṃ;</div> </td> </tr> <tr> <td> <div class="G">Brahmayānamanokkamma,</div> </td> </tr> <tr> <td> <div class="G">sagge te taṃ vipaccatu”.</div> </td> </tr> </table> </div>
</div>
<div class="q" id="p_23J_3646"> <div class="divNumber">2289.</div> <div class="p"> <table class="singleColumn"> <tr> <td> <div class="pN">3646</div> <div class="G">“Dadāmi bhoto bhariyaṃ,</div> </td> </tr> <tr> <td> <div class="G">maddiṃ sabbaṅgasobhanaṃ;</div> </td> </tr> <tr> <td> <div class="G">Tvañceva maddiyā channo,</div> </td> </tr> <tr> <td> <div class="G">maddī ca patinā saha.</div> </td> </tr> </table> </div>
</div>
<div class="q" id="p_23J_3647"> <div class="divNumber">2290.</div> <div class="p"> <table class="singleColumn"> <tr> <td> <div class="pN">3647</div> <div class="G">Yathā payo ca saṅkho ca,</div> </td> </tr> <tr> <td> <div class="G">ubho samānavaṇṇino;</div> </td> </tr> <tr> <td> <div class="G">Evaṃ tuvañca maddī ca,</div> </td> </tr> <tr> <td> <div class="G">samānamanacetasā.</div> </td> </tr> </table> </div>
</div>
<div class="q" id="p_23J_3648"> <div class="divNumber">2291.</div> <div class="p"> <table class="singleColumn"> <tr> <td> <div class="pN">3648</div> <div class="G">Avaruddhettha araññasmiṃ,</div> </td> </tr> <tr> <td> <div class="G">ubho sammatha assame;</div> </td> </tr> <tr> <td> <div class="G">Khattiyā gottasampannā,</div> </td> </tr> <tr> <td> <div class="G">sujātā mātupettito;</div> </td> </tr> <tr> <td> <div class="G">Yathā puññāni kayirātha,</div> </td> </tr> <tr> <td> <div class="G">dadantā aparāparaṃ.</div> </td> </tr> </table> </div>
</div>
<div class="q" id="p_23J_3649"> <div class="divNumber">2292.</div> <div class="p"> <table class="singleColumn"> <tr> <td> <div class="pN">3649</div> <div class="G">Sakkohamasmi devindo,</div> </td> </tr> <tr> <td> <div class="G">āgatosmi tavantike;</div> </td> </tr> <tr> <td> <div class="G">Varaṃ varassu rājisi,</div> </td> </tr> <tr> <td> <div class="G">vare aṭṭha dadāmi te”.</div> </td> </tr> </table> </div>
</div>
<div class="q" id="p_23J_3650"> <div class="divNumber">2293.</div> <div class="p"> <table class="singleColumn"> <tr> <td> <div class="pN">3650</div> <div class="G">“Varañce me ado sakka,</div> </td> </tr> <tr> <td> <div class="G">sabbabhūtānamissara;</div> </td> </tr> <tr> <td> <div class="G">Pitā maṃ anumodeyya,</div> </td> </tr> <tr> <td> <div class="G">ito pattaṃ sakaṃ gharaṃ;</div> </td> </tr> <tr> <td> <div class="G">Āsanena nimanteyya,</div> </td> </tr> <tr> <td> <div class="G">paṭhametaṃ varaṃ vare.</div> </td> </tr> </table> </div>
</div>
<div class="q" id="p_23J_3651"> <div class="divNumber">2294.</div> <div class="p"> <table class="singleColumn"> <tr> <td> <div class="pN">3651</div> <div class="G">Purisassa vadhaṃ na roceyyaṃ,</div> </td> </tr> <tr> <td> <div class="G">Api kibbisakārakaṃ;</div> </td> </tr> <tr> <td> <div class="G">Vajjhaṃ vadhamhā moceyyaṃ,</div> </td> </tr> <tr> <td> <div class="G">Dutiyetaṃ varaṃ vare.</div> </td> </tr> </table> </div>
</div>
<div class="q" id="p_23J_3652"> <div class="divNumber">2295.</div> <div class="p"> <table class="singleColumn"> <tr> <td> <div class="pN">3652</div> <div class="G">Ye vuḍḍhā ye ca daharā,</div> </td> </tr> <tr> <td> <div class="G">ye ca majjhimaporisā;</div> </td> </tr> <tr> <td> <div class="G">Mameva upajīveyyuṃ,</div> </td> </tr> <tr> <td> <div class="G">tatiyetaṃ varaṃ vare.</div> </td> </tr> </table> </div>
</div>
<div class="q" id="p_23J_3653"> <div class="divNumber">2296.</div> <div class="p"> <table class="singleColumn"> <tr> <td> <div class="pN">3653</div> <div class="G">Paradāraṃ na gaccheyyaṃ,</div> </td> </tr> <tr> <td> <div class="G">sadārapasuto siyaṃ;</div> </td> </tr> <tr> <td> <div class="G">Thīnaṃ vasaṃ na gaccheyyaṃ,</div> </td> </tr> <tr> <td> <div class="G">catutthetaṃ varaṃ vare.</div> </td> </tr> </table> </div>
</div>
<div class="q" id="p_23J_3654"> <div class="divNumber">2297.</div> <div class="p"> <table class="singleColumn"> <tr> <td> <div class="pN">3654</div> <div class="G">Putto me sakka jāyetha,</div> </td> </tr> <tr> <td> <div class="G">so ca dīghāyuko siyā;</div> </td> </tr> <tr> <td> <div class="G">Dhammena jine pathaviṃ,</div> </td> </tr> <tr> <td> <div class="G">pañcametaṃ varaṃ vare.</div> </td> </tr> </table> </div>
</div>
<div class="q" id="p_23J_3655"> <div class="divNumber">2298.</div> <div class="p"> <table class="singleColumn"> <tr> <td> <div class="pN">3655</div> <div class="G">Tato ratyā vivasāne,</div> </td> </tr> <tr> <td> <div class="G">sūriyassuggamanaṃ pati;</div> </td> </tr> <tr> <td> <div class="G">Dibbā bhakkhā pātubhaveyyuṃ,</div> </td> </tr> <tr> <td> <div class="G">chaṭṭhametaṃ varaṃ vare.</div> </td> </tr> </table> </div>
</div>
<div class="q" id="p_23J_3656"> <div class="divNumber">2299.</div> <div class="p"> <table class="singleColumn"> <tr> <td> <div class="pN">3656</div> <div class="G">Dadato me na khīyetha,</div> </td> </tr> <tr> <td> <div class="G">datvā nānutapeyyahaṃ;</div> </td> </tr> <tr> <td> <div class="G">Dadaṃ cittaṃ pasādeyyaṃ,</div> </td> </tr> <tr> <td> <div class="G">sattametaṃ varaṃ vare.</div> </td> </tr> </table> </div>
</div>
<div class="q" id="p_23J_3657"> <div class="divNumber">2300.</div> <div class="p"> <table class="singleColumn"> <tr> <td> <div class="pN">3657</div> <div class="G">Ito vimuccamānāhaṃ,</div> </td> </tr> <tr> <td> <div class="G">saggagāmī visesagū;</div> </td> </tr> <tr> <td> <div class="G">Anivatti tato assaṃ,</div> </td> </tr> <tr> <td> <div class="G">aṭṭhametaṃ varaṃ vare”.</div> </td> </tr> </table> </div>
</div>
<div class="q" id="p_23J_3658"> <div class="divNumber">2301.</div> <div class="p"> <table class="singleColumn"> <tr> <td> <div class="pN">3658</div> <div class="G">Tassa taṃ vacanaṃ sutvā,</div> </td> </tr> <tr> <td> <div class="G">devindo etadabravi;</div> </td> </tr> <tr> <td> <div class="G">“Aciraṃ vata te tato,</div> </td> </tr> <tr> <td> <div class="G">pitā taṃ daṭṭhumessati”.</div> </td> </tr> </table> </div>
</div>
<div class="q" id="p_23J_3659"> <div class="divNumber">2302.</div> <div class="p"> <table class="singleColumn"> <tr> <td> <div class="pN">3659</div> <div class="G">Idaṃ vatvāna maghavā,</div> </td> </tr> <tr> <td> <div class="G">devarājā sujampati;</div> </td> </tr> <tr> <td> <div class="G">Vessantare varaṃ datvā,</div> </td> </tr> <tr> <td> <div class="G">saggakāyaṃ apakkami.</div> </td> </tr> </table> </div>
</div>
<div class="CENTER" id="p_23J_3660">
<span class="pN">3660</span>Sakkapabbaṃ nāma.</div>
</div>
