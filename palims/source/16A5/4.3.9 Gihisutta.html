<div><div class="b"><a href="/">Home</a> » <a href="/tipitaka/16A5">16A5 Pañcakanipātapāḷi</a> » <a href="/tipitaka/16A5/4">4 Catutthapaṇṇāsaka</a> » <a href="/tipitaka/16A5/4/4.3">4.3 Upāsakavagga</a></div><div class="i">4.3.9 Gihisutta</div><div class="h">Catutthapaṇṇāsaka</div><div class="h">Upāsakavagga</div><div class="h">Gihisutta</div><div class="q" id="p_16A5_1036"> <div class="divNumber">179.</div> <div class="p"><span class="pN">1036</span>Atha kho anāthapiṇḍiko gahapati pañcamattehi upāsakasatehi parivuto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Atha kho bhagavā āyasmantaṃ sāriputtaṃ āmantesi—  “yaṃ kañci, sāriputta, jāneyyātha gihiṃ odātavasanaṃ pañcasu sikkhāpadesu saṃvutakammantaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ akicchalābhiṃ akasiralābhiṃ, so ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’ti. </div></div><div class="q" id="p_16A5_1037"> <div class="p"><span class="pN">1037</span>Katamesu pañcasu sikkhāpadesu saṃvutakammanto hoti? Idha, sāriputta, ariyasāvako pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imesu pañcasu sikkhāpadesu saṃvutakammanto hoti. </div></div><div class="q" id="p_16A5_1038"> <div class="p"><span class="pN">1038</span>Katamesaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī? Idha, sāriputta, ariyasāvako buddhe aveccappasādena samannāgato hoti—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṃ buddho bhagavā’ti. Ayamassa paṭhamo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div></div><div class="q" id="p_16A5_1039"> <div class="p"><span class="pN">1039</span>Puna caparaṃ, sāriputta, ariyasāvako dhamme aveccappasādena samannāgato hoti—  ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. Ayamassa dutiyo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div></div><div class="q" id="p_16A5_1040"> <div class="p"><span class="pN">1040</span>Puna caparaṃ, sāriputta, ariyasāvako saṃghe aveccappasādena samannāgato hoti—  ‘suppaṭipanno bhagavato sāvakasaṃgho ujuppaṭipanno bhagavato sāvakasaṃgho ñāyappaṭipanno bhagavato sāvakasaṃgho sāmīcippaṭipanno bhagavato sāvakasaṃgho, yadidaṃ cattāri purisayugāni aṭṭha purisapuggalā esa bhagavato sāvakasaṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. Ayamassa tatiyo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div></div><div class="q" id="p_16A5_1041"> <div class="p"><span class="pN">1041</span>Puna caparaṃ, sāriputta, ariyasāvako ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. Ayamassa catuttho ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. Imesaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. </div></div><div class="q" id="p_16A5_1042"> <div class="p"><span class="pN">1042</span>Yaṃ kañci, sāriputta, jāneyyātha gihiṃ odātavasanaṃ—  imesu pañcasu sikkhāpadesu saṃvutakammantaṃ, imesañca catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ akicchalābhiṃ akasiralābhiṃ, so ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’ti. </div></div><div class="q" id="p_16A5_1043"> <div class="p"> <table class="singleColumn"> <tr> <td> <div class="pN">1043</div> <div class="G">Nirayesu bhayaṃ disvā,</div> </td> </tr> <tr> <td> <div class="G">pāpāni parivajjaye;</div> </td> </tr> <tr> <td> <div class="G">Ariyadhammaṃ samādāya,</div> </td> </tr> <tr> <td> <div class="G">paṇḍito parivajjaye.</div> </td> </tr> </table> </div></div><div class="q" id="p_16A5_1044"> <div class="p"> <table class="singleColumn"> <tr> <td> <div class="pN">1044</div> <div class="G">Na hiṃse pāṇabhūtāni,</div> </td> </tr> <tr> <td> <div class="G">vijjamāne parakkame;</div> </td> </tr> <tr> <td> <div class="G">Musā ca na bhaṇe jānaṃ,</div> </td> </tr> <tr> <td> <div class="G">adinnaṃ na parāmase.</div> </td> </tr> </table> </div></div><div class="q" id="p_16A5_1045"> <div class="p"> <table class="singleColumn"> <tr> <td> <div class="pN">1045</div> <div class="G">Sehi dārehi santuṭṭho,</div> </td> </tr> <tr> <td> <div class="G">paradārañca ārame;</div> </td> </tr> <tr> <td> <div class="G">Merayaṃ vāruṇiṃ jantu,</div> </td> </tr> <tr> <td> <div class="G">na pive cittamohaniṃ.</div> </td> </tr> </table> </div></div><div class="q" id="p_16A5_1046"> <div class="p"> <table class="singleColumn"> <tr> <td> <div class="pN">1046</div> <div class="G">Anussareyya sambuddhaṃ,</div> </td> </tr> <tr> <td> <div class="G">dhammañcānuvitakkaye;</div> </td> </tr> <tr> <td> <div class="G">Abyāpajjaṃ hitaṃ cittaṃ,</div> </td> </tr> <tr> <td> <div class="G">devalokāya bhāvaye.</div> </td> </tr> </table> </div></div><div class="q" id="p_16A5_1047"> <div class="p"> <table class="singleColumn"> <tr> <td> <div class="pN">1047</div> <div class="G">Upaṭṭhite deyyadhamme,</div> </td> </tr> <tr> <td> <div class="G">puññatthassa jigīsato;</div> </td> </tr> <tr> <td> <div class="G">Santesu paṭhamaṃ dinnā,</div> </td> </tr> <tr> <td> <div class="G">vipulā hoti dakkhiṇā.</div> </td> </tr> </table> </div></div><div class="q" id="p_16A5_1048"> <div class="p"> <table class="singleColumn"> <tr> <td> <div class="pN">1048</div> <div class="G">Santo have pavakkhāmi,</div> </td> </tr> <tr> <td> <div class="G">sāriputta suṇohi me;</div> </td> </tr> <tr> <td> <div class="G">Iti kaṇhāsu setāsu,</div> </td> </tr> <tr> <td> <div class="G">rohiṇīsu harīsu vā.</div> </td> </tr> </table> </div></div><div class="q" id="p_16A5_1049"> <div class="p"> <table class="singleColumn"> <tr> <td> <div class="pN">1049</div> <div class="G">Kammāsāsu sarūpāsu,</div> </td> </tr> <tr> <td> <div class="G">gosu pārevatāsu vā;</div> </td> </tr> <tr> <td> <div class="G">Yāsu kāsuci etāsu,</div> </td> </tr> <tr> <td> <div class="G">danto jāyati puṅgavo.</div> </td> </tr> </table> </div></div><div class="q" id="p_16A5_1050"> <div class="p"> <table class="singleColumn"> <tr> <td> <div class="pN">1050</div> <div class="G">Dhorayho balasampanno,</div> </td> </tr> <tr> <td> <div class="G">kalyāṇajavanikkamo;</div> </td> </tr> <tr> <td> <div class="G">Tameva bhāre yuñjanti,</div> </td> </tr> <tr> <td> <div class="G">nāssa vaṇṇaṃ parikkhare.</div> </td> </tr> </table> </div></div><div class="q" id="p_16A5_1051"> <div class="p"> <table class="singleColumn"> <tr> <td> <div class="pN">1051</div> <div class="G">Evamevaṃ manussesu,</div> </td> </tr> <tr> <td> <div class="G">yasmiṃ kismiñci jātiye;</div> </td> </tr> <tr> <td> <div class="G">Khattiye brāhmaṇe vesse,</div> </td> </tr> <tr> <td> <div class="G">sudde caṇḍālapukkuse.</div> </td> </tr> </table> </div></div><div class="q" id="p_16A5_1052"> <div class="p"> <table class="singleColumn"> <tr> <td> <div class="pN">1052</div> <div class="G">Yāsu kāsuci etāsu,</div> </td> </tr> <tr> <td> <div class="G">danto jāyati subbato;</div> </td> </tr> <tr> <td> <div class="G">Dhammaṭṭho sīlasampanno,</div> </td> </tr> <tr> <td> <div class="G">saccavādī hirīmano.</div> </td> </tr> </table> </div></div><div class="q" id="p_16A5_1053"> <div class="p"> <table class="singleColumn"> <tr> <td> <div class="pN">1053</div> <div class="G">Pahīnajātimaraṇo,</div> </td> </tr> <tr> <td> <div class="G">brahmacariyassa kevalī;</div> </td> </tr> <tr> <td> <div class="G">Pannabhāro visaṃyutto,</div> </td> </tr> <tr> <td> <div class="G">katakicco anāsavo.</div> </td> </tr> </table> </div></div><div class="q" id="p_16A5_1054"> <div class="p"> <table class="singleColumn"> <tr> <td> <div class="pN">1054</div> <div class="G">Pāragū sabbadhammānaṃ,</div> </td> </tr> <tr> <td> <div class="G">anupādāya nibbuto;</div> </td> </tr> <tr> <td> <div class="G">Tasmiñca viraje khette,</div> </td> </tr> <tr> <td> <div class="G">vipulā hoti dakkhiṇā.</div> </td> </tr> </table> </div></div><div class="q" id="p_16A5_1055"> <div class="p"> <table class="singleColumn"> <tr> <td> <div class="pN">1055</div> <div class="G">Bālā ca avijānantā,</div> </td> </tr> <tr> <td> <div class="G">dummedhā assutāvino;</div> </td> </tr> <tr> <td> <div class="G">Bahiddhā dadanti dānāni,</div> </td> </tr> <tr> <td> <div class="G">na hi sante upāsare.</div> </td> </tr> </table> </div></div><div class="q" id="p_16A5_1056"> <div class="p"> <table class="singleColumn"> <tr> <td> <div class="pN">1056</div> <div class="G">Ye ca sante upāsanti,</div> </td> </tr> <tr> <td> <div class="G">sappaññe dhīrasammate;</div> </td> </tr> <tr> <td> <div class="G">Saddhā ca nesaṃ sugate,</div> </td> </tr> <tr> <td> <div class="G">mūlajātā patiṭṭhitā.</div> </td> </tr> </table> </div></div><div class="q" id="p_16A5_1057"> <div class="p"> <table class="singleColumn"> <tr> <td> <div class="pN">1057</div> <div class="G">Devalokañca te yanti,</div> </td> </tr> <tr> <td> <div class="G">kule vā idha jāyare;</div> </td> </tr> <tr> <td> <div class="G">Anupubbena nibbānaṃ,</div> </td> </tr> <tr> <td> <div class="G">adhigacchanti paṇḍitā”ti.</div> </td> </tr> </table> </div></div><div class="CENTER" id="p_16A5_1058"><span class="pN">1058</span>Navamaṃ.</div></div><div>
<div class="b">
<a href="/">Home</a> » <a href="/tipitaka/16A5">16A5 Pañcakanipātapāḷi</a> » <a href="/tipitaka/16A5/4">4 Catutthapaṇṇāsaka</a> » <a href="/tipitaka/16A5/4/4.3">4.3 Upāsakavagga</a>
</div>
<div class="i">4.3.9 Gihisutta</div>
<div class="h">Catutthapaṇṇāsaka</div>
<div class="h">Upāsakavagga</div>
<div class="h">Gihisutta</div>
<div class="q" id="p_16A5_1036"> <div class="divNumber">179.</div> <div class="p">
<span class="pN">1036</span>Atha kho anāthapiṇḍiko gahapati pañcamattehi upāsakasatehi parivuto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Atha kho bhagavā āyasmantaṃ sāriputtaṃ āmantesi—  “yaṃ kañci, sāriputta, jāneyyātha gihiṃ odātavasanaṃ pañcasu sikkhāpadesu saṃvutakammantaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ akicchalābhiṃ akasiralābhiṃ, so ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’ti. </div>
</div>
<div class="q" id="p_16A5_1037"> <div class="p">
<span class="pN">1037</span>Katamesu pañcasu sikkhāpadesu saṃvutakammanto hoti? Idha, sāriputta, ariyasāvako pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imesu pañcasu sikkhāpadesu saṃvutakammanto hoti. </div>
</div>
<div class="q" id="p_16A5_1038"> <div class="p">
<span class="pN">1038</span>Katamesaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī? Idha, sāriputta, ariyasāvako buddhe aveccappasādena samannāgato hoti—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṃ buddho bhagavā’ti. Ayamassa paṭhamo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div>
</div>
<div class="q" id="p_16A5_1039"> <div class="p">
<span class="pN">1039</span>Puna caparaṃ, sāriputta, ariyasāvako dhamme aveccappasādena samannāgato hoti—  ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. Ayamassa dutiyo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div>
</div>
<div class="q" id="p_16A5_1040"> <div class="p">
<span class="pN">1040</span>Puna caparaṃ, sāriputta, ariyasāvako saṃghe aveccappasādena samannāgato hoti—  ‘suppaṭipanno bhagavato sāvakasaṃgho ujuppaṭipanno bhagavato sāvakasaṃgho ñāyappaṭipanno bhagavato sāvakasaṃgho sāmīcippaṭipanno bhagavato sāvakasaṃgho, yadidaṃ cattāri purisayugāni aṭṭha purisapuggalā esa bhagavato sāvakasaṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. Ayamassa tatiyo ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. </div>
</div>
<div class="q" id="p_16A5_1041"> <div class="p">
<span class="pN">1041</span>Puna caparaṃ, sāriputta, ariyasāvako ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. Ayamassa catuttho ābhicetasiko diṭṭhadhammasukhavihāro adhigato hoti avisuddhassa cittassa visuddhiyā apariyodātassa cittassa pariyodapanāya. Imesaṃ catunnaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. </div>
</div>
<div class="q" id="p_16A5_1042"> <div class="p">
<span class="pN">1042</span>Yaṃ kañci, sāriputta, jāneyyātha gihiṃ odātavasanaṃ—  imesu pañcasu sikkhāpadesu saṃvutakammantaṃ, imesañca catunnaṃ ābhicetasikānaṃ diṭṭhadhammasukhavihārānaṃ nikāmalābhiṃ akicchalābhiṃ akasiralābhiṃ, so ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’ti. </div>
</div>
<div class="q" id="p_16A5_1043"> <div class="p"> <table class="singleColumn"> <tr> <td> <div class="pN">1043</div> <div class="G">Nirayesu bhayaṃ disvā,</div> </td> </tr> <tr> <td> <div class="G">pāpāni parivajjaye;</div> </td> </tr> <tr> <td> <div class="G">Ariyadhammaṃ samādāya,</div> </td> </tr> <tr> <td> <div class="G">paṇḍito parivajjaye.</div> </td> </tr> </table> </div>
</div>
<div class="q" id="p_16A5_1044"> <div class="p"> <table class="singleColumn"> <tr> <td> <div class="pN">1044</div> <div class="G">Na hiṃse pāṇabhūtāni,</div> </td> </tr> <tr> <td> <div class="G">vijjamāne parakkame;</div> </td> </tr> <tr> <td> <div class="G">Musā ca na bhaṇe jānaṃ,</div> </td> </tr> <tr> <td> <div class="G">adinnaṃ na parāmase.</div> </td> </tr> </table> </div>
</div>
<div class="q" id="p_16A5_1045"> <div class="p"> <table class="singleColumn"> <tr> <td> <div class="pN">1045</div> <div class="G">Sehi dārehi santuṭṭho,</div> </td> </tr> <tr> <td> <div class="G">paradārañca ārame;</div> </td> </tr> <tr> <td> <div class="G">Merayaṃ vāruṇiṃ jantu,</div> </td> </tr> <tr> <td> <div class="G">na pive cittamohaniṃ.</div> </td> </tr> </table> </div>
</div>
<div class="q" id="p_16A5_1046"> <div class="p"> <table class="singleColumn"> <tr> <td> <div class="pN">1046</div> <div class="G">Anussareyya sambuddhaṃ,</div> </td> </tr> <tr> <td> <div class="G">dhammañcānuvitakkaye;</div> </td> </tr> <tr> <td> <div class="G">Abyāpajjaṃ hitaṃ cittaṃ,</div> </td> </tr> <tr> <td> <div class="G">devalokāya bhāvaye.</div> </td> </tr> </table> </div>
</div>
<div class="q" id="p_16A5_1047"> <div class="p"> <table class="singleColumn"> <tr> <td> <div class="pN">1047</div> <div class="G">Upaṭṭhite deyyadhamme,</div> </td> </tr> <tr> <td> <div class="G">puññatthassa jigīsato;</div> </td> </tr> <tr> <td> <div class="G">Santesu paṭhamaṃ dinnā,</div> </td> </tr> <tr> <td> <div class="G">vipulā hoti dakkhiṇā.</div> </td> </tr> </table> </div>
</div>
<div class="q" id="p_16A5_1048"> <div class="p"> <table class="singleColumn"> <tr> <td> <div class="pN">1048</div> <div class="G">Santo have pavakkhāmi,</div> </td> </tr> <tr> <td> <div class="G">sāriputta suṇohi me;</div> </td> </tr> <tr> <td> <div class="G">Iti kaṇhāsu setāsu,</div> </td> </tr> <tr> <td> <div class="G">rohiṇīsu harīsu vā.</div> </td> </tr> </table> </div>
</div>
<div class="q" id="p_16A5_1049"> <div class="p"> <table class="singleColumn"> <tr> <td> <div class="pN">1049</div> <div class="G">Kammāsāsu sarūpāsu,</div> </td> </tr> <tr> <td> <div class="G">gosu pārevatāsu vā;</div> </td> </tr> <tr> <td> <div class="G">Yāsu kāsuci etāsu,</div> </td> </tr> <tr> <td> <div class="G">danto jāyati puṅgavo.</div> </td> </tr> </table> </div>
</div>
<div class="q" id="p_16A5_1050"> <div class="p"> <table class="singleColumn"> <tr> <td> <div class="pN">1050</div> <div class="G">Dhorayho balasampanno,</div> </td> </tr> <tr> <td> <div class="G">kalyāṇajavanikkamo;</div> </td> </tr> <tr> <td> <div class="G">Tameva bhāre yuñjanti,</div> </td> </tr> <tr> <td> <div class="G">nāssa vaṇṇaṃ parikkhare.</div> </td> </tr> </table> </div>
</div>
<div class="q" id="p_16A5_1051"> <div class="p"> <table class="singleColumn"> <tr> <td> <div class="pN">1051</div> <div class="G">Evamevaṃ manussesu,</div> </td> </tr> <tr> <td> <div class="G">yasmiṃ kismiñci jātiye;</div> </td> </tr> <tr> <td> <div class="G">Khattiye brāhmaṇe vesse,</div> </td> </tr> <tr> <td> <div class="G">sudde caṇḍālapukkuse.</div> </td> </tr> </table> </div>
</div>
<div class="q" id="p_16A5_1052"> <div class="p"> <table class="singleColumn"> <tr> <td> <div class="pN">1052</div> <div class="G">Yāsu kāsuci etāsu,</div> </td> </tr> <tr> <td> <div class="G">danto jāyati subbato;</div> </td> </tr> <tr> <td> <div class="G">Dhammaṭṭho sīlasampanno,</div> </td> </tr> <tr> <td> <div class="G">saccavādī hirīmano.</div> </td> </tr> </table> </div>
</div>
<div class="q" id="p_16A5_1053"> <div class="p"> <table class="singleColumn"> <tr> <td> <div class="pN">1053</div> <div class="G">Pahīnajātimaraṇo,</div> </td> </tr> <tr> <td> <div class="G">brahmacariyassa kevalī;</div> </td> </tr> <tr> <td> <div class="G">Pannabhāro visaṃyutto,</div> </td> </tr> <tr> <td> <div class="G">katakicco anāsavo.</div> </td> </tr> </table> </div>
</div>
<div class="q" id="p_16A5_1054"> <div class="p"> <table class="singleColumn"> <tr> <td> <div class="pN">1054</div> <div class="G">Pāragū sabbadhammānaṃ,</div> </td> </tr> <tr> <td> <div class="G">anupādāya nibbuto;</div> </td> </tr> <tr> <td> <div class="G">Tasmiñca viraje khette,</div> </td> </tr> <tr> <td> <div class="G">vipulā hoti dakkhiṇā.</div> </td> </tr> </table> </div>
</div>
<div class="q" id="p_16A5_1055"> <div class="p"> <table class="singleColumn"> <tr> <td> <div class="pN">1055</div> <div class="G">Bālā ca avijānantā,</div> </td> </tr> <tr> <td> <div class="G">dummedhā assutāvino;</div> </td> </tr> <tr> <td> <div class="G">Bahiddhā dadanti dānāni,</div> </td> </tr> <tr> <td> <div class="G">na hi sante upāsare.</div> </td> </tr> </table> </div>
</div>
<div class="q" id="p_16A5_1056"> <div class="p"> <table class="singleColumn"> <tr> <td> <div class="pN">1056</div> <div class="G">Ye ca sante upāsanti,</div> </td> </tr> <tr> <td> <div class="G">sappaññe dhīrasammate;</div> </td> </tr> <tr> <td> <div class="G">Saddhā ca nesaṃ sugate,</div> </td> </tr> <tr> <td> <div class="G">mūlajātā patiṭṭhitā.</div> </td> </tr> </table> </div>
</div>
<div class="q" id="p_16A5_1057"> <div class="p"> <table class="singleColumn"> <tr> <td> <div class="pN">1057</div> <div class="G">Devalokañca te yanti,</div> </td> </tr> <tr> <td> <div class="G">kule vā idha jāyare;</div> </td> </tr> <tr> <td> <div class="G">Anupubbena nibbānaṃ,</div> </td> </tr> <tr> <td> <div class="G">adhigacchanti paṇḍitā”ti.</div> </td> </tr> </table> </div>
</div>
<div class="CENTER" id="p_16A5_1058">
<span class="pN">1058</span>Navamaṃ.</div>
</div>
