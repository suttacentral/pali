<div><div class="b"><a href="/">Home</a> » <a href="/tipitaka/18Ud">18Ud Udānapāḷi</a> » <a href="/tipitaka/18Ud/5">5 Soṇavagga</a></div><div class="i">5.8 Saṃghabhedasutta</div><div class="h">Soṇavagga</div><div class="h">Saṃghabhedasutta</div><div class="q" id="p_18Ud_438"> <div class="divNumber">48.</div> <div class="p"><span class="pN">438</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā ānando tadahuposathe pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. </div></div><div class="q" id="p_18Ud_439"> <div class="p"><span class="pN">439</span>Addasā kho devadatto āyasmantaṃ ānandaṃ rājagahe piṇḍāya carantaṃ. Disvāna yenāyasmā ānando tenupasaṅkami; upasaṅkamitvā āyasmantaṃ ānandaṃ etadavoca—  “ajjatagge dānāhaṃ, āvuso ānanda, aññatreva bhagavatā aññatra bhikkhusaṃghā uposathaṃ karissāmi saṃghakammāni cā”ti. </div></div><div class="q" id="p_18Ud_440"> <div class="p"><span class="pN">440</span>Atha kho āyasmā ānando rājagahe piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  </div></div><div class="q" id="p_18Ud_441"> <div class="p"><span class="pN">441</span>“Idhāhaṃ, bhante, pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisiṃ. Addasā kho maṃ, bhante, devadatto rājagahe piṇḍāya carantaṃ. Disvāna yenāhaṃ tenupasaṅkami; upasaṅkamitvā maṃ etadavoca—  ‘ajjatagge dānāhaṃ, āvuso ānanda, aññatreva bhagavatā aññatra bhikkhusaṃghā uposathaṃ karissāmi saṃghakammāni cā’ti. Ajja, bhante, devadatto saṃghaṃ bhindissati, uposathañca karissati saṃghakammāni cā”ti. </div></div><div class="q" id="p_18Ud_442"> <div class="p"><span class="pN">442</span>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  </div></div><div class="q" id="p_18Ud_443"> <div class="p"> <table class="singleColumn"> <tr> <td> <div class="pN">443</div> <div class="G">“Sukaraṃ sādhunā sādhu,</div> </td> </tr> <tr> <td> <div class="G">Sādhu pāpena dukkaraṃ;</div> </td> </tr> <tr> <td> <div class="G">Pāpaṃ pāpena sukaraṃ,</div> </td> </tr> <tr> <td> <div class="G">Pāpamariyehi dukkaran”ti. (59)</div> </td> </tr> </table> </div></div><div class="CENTER" id="p_18Ud_444"><span class="pN">444</span>Aṭṭhamaṃ.</div></div><div>
<div class="b">
<a href="/">Home</a> » <a href="/tipitaka/18Ud">18Ud Udānapāḷi</a> » <a href="/tipitaka/18Ud/5">5 Soṇavagga</a>
</div>
<div class="i">5.8 Saṃghabhedasutta</div>
<div class="h">Soṇavagga</div>
<div class="h">Saṃghabhedasutta</div>
<div class="q" id="p_18Ud_438"> <div class="divNumber">48.</div> <div class="p">
<span class="pN">438</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā ānando tadahuposathe pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi. </div>
</div>
<div class="q" id="p_18Ud_439"> <div class="p">
<span class="pN">439</span>Addasā kho devadatto āyasmantaṃ ānandaṃ rājagahe piṇḍāya carantaṃ. Disvāna yenāyasmā ānando tenupasaṅkami; upasaṅkamitvā āyasmantaṃ ānandaṃ etadavoca—  “ajjatagge dānāhaṃ, āvuso ānanda, aññatreva bhagavatā aññatra bhikkhusaṃghā uposathaṃ karissāmi saṃghakammāni cā”ti. </div>
</div>
<div class="q" id="p_18Ud_440"> <div class="p">
<span class="pN">440</span>Atha kho āyasmā ānando rājagahe piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  </div>
</div>
<div class="q" id="p_18Ud_441"> <div class="p">
<span class="pN">441</span>“Idhāhaṃ, bhante, pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisiṃ. Addasā kho maṃ, bhante, devadatto rājagahe piṇḍāya carantaṃ. Disvāna yenāhaṃ tenupasaṅkami; upasaṅkamitvā maṃ etadavoca—  ‘ajjatagge dānāhaṃ, āvuso ānanda, aññatreva bhagavatā aññatra bhikkhusaṃghā uposathaṃ karissāmi saṃghakammāni cā’ti. Ajja, bhante, devadatto saṃghaṃ bhindissati, uposathañca karissati saṃghakammāni cā”ti. </div>
</div>
<div class="q" id="p_18Ud_442"> <div class="p">
<span class="pN">442</span>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—  </div>
</div>
<div class="q" id="p_18Ud_443"> <div class="p"> <table class="singleColumn"> <tr> <td> <div class="pN">443</div> <div class="G">“Sukaraṃ sādhunā sādhu,</div> </td> </tr> <tr> <td> <div class="G">Sādhu pāpena dukkaraṃ;</div> </td> </tr> <tr> <td> <div class="G">Pāpaṃ pāpena sukaraṃ,</div> </td> </tr> <tr> <td> <div class="G">Pāpamariyehi dukkaran”ti. (59)</div> </td> </tr> </table> </div>
</div>
<div class="CENTER" id="p_18Ud_444">
<span class="pN">444</span>Aṭṭhamaṃ.</div>
</div>
