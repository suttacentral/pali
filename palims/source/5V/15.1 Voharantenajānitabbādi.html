<div><div class="b"><a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/15">15 Mahāsaṅgāma</a></div><div class="i">15.1 Voharantenajānitabbādi</div><div class="h">Mahāsaṅgāma</div><div class="h">Voharantenajānitabbādi</div><div class="q" id="p_5V_1836"> <div class="divNumber">368.</div> <div class="p"><span class="pN">1836</span>Saṅgāmāvacarena bhikkhunā saṃghe voharantena vatthu jānitabbaṃ, vipatti jānitabbā, āpatti jānitabbā, nidānaṃ jānitabbaṃ, ākāro jānitabbo, pubbāparaṃ jānitabbaṃ, katākataṃ jānitabbaṃ, kammaṃ jānitabbaṃ, adhikaraṇaṃ jānitabbaṃ, samatho jānitabbo, na chandāgati gantabbā, na dosāgati gantabbā, na mohāgati gantabbā, na bhayāgati gantabbā, saññāpanīye ṭhāne saññāpetabbaṃ, nijjhāpanīye ṭhāne nijjhāpetabbaṃ, pekkhanīye ṭhāne pekkhitabbaṃ, pasādanīye ṭhāne pasādetabbaṃ, “laddhapakkhomhī”ti parapakkho nāvajānitabbo, bahussutomhīti appassuto nāvajānitabbo, therataromhīti navakataro nāvajānitabbo, asampattaṃ na byāhātabbaṃ, sampattaṃ dhammato vinayato na parihāpetabbaṃ, yena dhammena yena vinayena yena satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabbaṃ. </div></div><div class="q" id="p_5V_1837"> <div class="divNumber">369.</div> <div class="p"><span class="pN">1837</span><span class="bold">Vatthu jānitabban</span>ti aṭṭhapārājikānaṃ vatthu jānitabbaṃ, tevīsasaṃghādisesānaṃ vatthu jānitabbaṃ, dveaniyatānaṃ vatthu jānitabbaṃ, dvecattārīsanissaggiyānaṃ vatthu jānitabbaṃ, aṭṭhāsītisatapācittiyānaṃ vatthu jānitabbaṃ, dvādasapāṭidesanīyānaṃ vatthu jānitabbaṃ, dukkaṭānaṃ vatthu jānitabbaṃ, dubbhāsitānaṃ vatthu jānitabbaṃ. </div></div><div class="q" id="p_5V_1838"> <div class="divNumber">370.</div> <div class="p"><span class="pN">1838</span><span class="bold">Vipatti jānitabbā</span>ti sīlavipatti jānitabbā, ācāravipatti jānitabbā, diṭṭhivipatti jānitabbā, ājīvavipatti jānitabbā. </div></div><div class="q" id="p_5V_1839"> <div class="divNumber">371.</div> <div class="p"><span class="pN">1839</span><span class="bold">Āpatti jānitabbā</span>ti pārājikāpatti jānitabbā, saṃghādisesāpatti jānitabbā, thullaccayāpatti jānitabbā, pācittiyāpatti jānitabbā, pāṭidesanīyāpatti jānitabbā, dukkaṭāpatti jānitabbā, dubbhāsitāpatti jānitabbā. </div></div><div class="q" id="p_5V_1840"> <div class="divNumber">372.</div> <div class="p"><span class="pN">1840</span><span class="bold">Nidānaṃ</span> <span class="bold">jānitabban</span>ti aṭṭhapārājikānaṃ nidānaṃ jānitabbaṃ, tevīsasaṃghādisesānaṃ nidānaṃ jānitabbaṃ, dveaniyatānaṃ nidānaṃ jānitabbaṃ, dvecattārīsanissaggiyānaṃ nidānaṃ jānitabbaṃ, aṭṭhāsītisatapācittiyānaṃ nidānaṃ jānitabbaṃ, dvādasapāṭidesanīyānaṃ nidānaṃ jānitabbaṃ, dukkaṭānaṃ nidānaṃ jānitabbaṃ, dubbhāsitānaṃ nidānaṃ jānitabbaṃ. </div></div><div class="q" id="p_5V_1841"> <div class="divNumber">373.</div> <div class="p"><span class="pN">1841</span><span class="bold">Ākāro jānitabbo</span>ti saṃgho ākārato jānitabbo, gaṇo ākārato jānitabbo, puggalo ākārato jānitabbo, codako ākārato jānitabbo, cuditako ākārato jānitabbo. <span class="bold">Saṃgho ākārato jānitabbo</span>ti paṭibalo nu kho ayaṃ saṃgho imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ saṃgho ākārato jānitabbo. <span class="bold">Gaṇo ākārato jānitabbo</span>ti paṭibalo nu kho ayaṃ gaṇo imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ gaṇo ākārato jānitabbo. <span class="bold">Puggalo ākārato jānitabbo</span>ti paṭibalo nu kho ayaṃ puggalo imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ puggalo ākārato jānitabbo. <span class="bold">Codako ākārato jānitabbo</span>ti kacci nu kho ayamāyasmā pañcasu dhammesu patiṭṭhāya paraṃ codeti udāhu noti, evaṃ codako ākārato jānitabbo. <span class="bold">Cuditako ākārato jānitabbo</span>ti kacci nu kho ayamāyasmā dvīsu dhammesu patiṭṭhito sacce ca akuppe ca udāhu noti, evaṃ cuditako ākārato jānitabbo. </div></div><div class="q" id="p_5V_1842"> <div class="divNumber">374.</div> <div class="p"><span class="pN">1842</span><span class="bold">Pubbāparaṃ jānitabban</span>ti kacci nu kho ayamāyasmā vatthuto vā vatthuṃ saṅkamati, vipattito vā vipattiṃ saṅkamati, āpattito vā āpattiṃ saṅkamati, avajānitvā vā paṭijānāti, paṭijānitvā vā avajānāti, aññena vā aññaṃ paṭicarati, udāhu noti, evaṃ pubbāparaṃ jānitabbaṃ. </div></div><div class="q" id="p_5V_1843"> <div class="divNumber">375.</div> <div class="p"><span class="pN">1843</span><span class="bold">Katākataṃ jānitabban</span>ti methunadhammo jānitabbo, methunadhammassa anulomaṃ jānitabbaṃ, methunadhammassa pubbabhāgo jānitabbo. <span class="bold">Methunadhammo jānitabbo</span>ti dvayaṃdvayasamāpatti jānitabbā. <span class="bold">Methunadhammassa anulomaṃ</span> <span class="bold">jānitabban</span>ti bhikkhu attano mukhena parassa aṅgajātaṃ gaṇhāti. <span class="bold">Methunadhammassa pubbabhāgo jānitabbo</span>ti vaṇṇāvaṇṇo, kāyasaṃsaggo, duṭṭhullavācā, attakāmapāricariyā, vacanamanuppadānaṃ. </div></div><div class="q" id="p_5V_1844"> <div class="divNumber">376.</div> <div class="p"><span class="pN">1844</span><span class="bold">Kammaṃ jānitabban</span>ti soḷasakammāni jānitabbāni—  cattāri apalokanakammāni jānitabbāni, cattāri ñattikammāni jānitabbāni, cattāri ñattidutiyakammāni jānitabbāni, cattāri ñatticatutthakammāni jānitabbāni. </div></div><div class="q" id="p_5V_1845"> <div class="divNumber">377.</div> <div class="p"><span class="pN">1845</span><span class="bold">Adhikaraṇaṃ jānitabban</span>ti cattāri adhikaraṇāni jānitabbāni—  vivādādhikaraṇaṃ jānitabbaṃ, anuvādādhikaraṇaṃ jānitabbaṃ, āpattādhikaraṇaṃ jānitabbaṃ, kiccādhikaraṇaṃ jānitabbaṃ. </div></div><div class="q" id="p_5V_1846"> <div class="divNumber">378.</div> <div class="p"><span class="pN">1846</span><span class="bold">Samatho jānitabbo</span>ti satta samathā jānitabbā—  sammukhāvinayo jānitabbo, sativinayo jānitabbo, amūḷhavinayo jānitabbo, paṭiññātakaraṇaṃ jānitabbaṃ, yebhuyyasikā jānitabbā, tassapāpiyasikā jānitabbā, tiṇavatthārako jānitabbo. </div></div></div><div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/15">15 Mahāsaṅgāma</a>
</div>
<div class="i">15.1 Voharantenajānitabbādi</div>
<div class="h">Mahāsaṅgāma</div>
<div class="h">Voharantenajānitabbādi</div>
<div class="q" id="p_5V_1836"> <div class="divNumber">368.</div> <div class="p">
<span class="pN">1836</span>Saṅgāmāvacarena bhikkhunā saṃghe voharantena vatthu jānitabbaṃ, vipatti jānitabbā, āpatti jānitabbā, nidānaṃ jānitabbaṃ, ākāro jānitabbo, pubbāparaṃ jānitabbaṃ, katākataṃ jānitabbaṃ, kammaṃ jānitabbaṃ, adhikaraṇaṃ jānitabbaṃ, samatho jānitabbo, na chandāgati gantabbā, na dosāgati gantabbā, na mohāgati gantabbā, na bhayāgati gantabbā, saññāpanīye ṭhāne saññāpetabbaṃ, nijjhāpanīye ṭhāne nijjhāpetabbaṃ, pekkhanīye ṭhāne pekkhitabbaṃ, pasādanīye ṭhāne pasādetabbaṃ, “laddhapakkhomhī”ti parapakkho nāvajānitabbo, bahussutomhīti appassuto nāvajānitabbo, therataromhīti navakataro nāvajānitabbo, asampattaṃ na byāhātabbaṃ, sampattaṃ dhammato vinayato na parihāpetabbaṃ, yena dhammena yena vinayena yena satthusāsanena taṃ adhikaraṇaṃ vūpasammati, tathā taṃ adhikaraṇaṃ vūpasametabbaṃ. </div>
</div>
<div class="q" id="p_5V_1837"> <div class="divNumber">369.</div> <div class="p">
<span class="pN">1837</span><span class="bold">Vatthu jānitabban</span>ti aṭṭhapārājikānaṃ vatthu jānitabbaṃ, tevīsasaṃghādisesānaṃ vatthu jānitabbaṃ, dveaniyatānaṃ vatthu jānitabbaṃ, dvecattārīsanissaggiyānaṃ vatthu jānitabbaṃ, aṭṭhāsītisatapācittiyānaṃ vatthu jānitabbaṃ, dvādasapāṭidesanīyānaṃ vatthu jānitabbaṃ, dukkaṭānaṃ vatthu jānitabbaṃ, dubbhāsitānaṃ vatthu jānitabbaṃ. </div>
</div>
<div class="q" id="p_5V_1838"> <div class="divNumber">370.</div> <div class="p">
<span class="pN">1838</span><span class="bold">Vipatti jānitabbā</span>ti sīlavipatti jānitabbā, ācāravipatti jānitabbā, diṭṭhivipatti jānitabbā, ājīvavipatti jānitabbā. </div>
</div>
<div class="q" id="p_5V_1839"> <div class="divNumber">371.</div> <div class="p">
<span class="pN">1839</span><span class="bold">Āpatti jānitabbā</span>ti pārājikāpatti jānitabbā, saṃghādisesāpatti jānitabbā, thullaccayāpatti jānitabbā, pācittiyāpatti jānitabbā, pāṭidesanīyāpatti jānitabbā, dukkaṭāpatti jānitabbā, dubbhāsitāpatti jānitabbā. </div>
</div>
<div class="q" id="p_5V_1840"> <div class="divNumber">372.</div> <div class="p">
<span class="pN">1840</span><span class="bold">Nidānaṃ</span> <span class="bold">jānitabban</span>ti aṭṭhapārājikānaṃ nidānaṃ jānitabbaṃ, tevīsasaṃghādisesānaṃ nidānaṃ jānitabbaṃ, dveaniyatānaṃ nidānaṃ jānitabbaṃ, dvecattārīsanissaggiyānaṃ nidānaṃ jānitabbaṃ, aṭṭhāsītisatapācittiyānaṃ nidānaṃ jānitabbaṃ, dvādasapāṭidesanīyānaṃ nidānaṃ jānitabbaṃ, dukkaṭānaṃ nidānaṃ jānitabbaṃ, dubbhāsitānaṃ nidānaṃ jānitabbaṃ. </div>
</div>
<div class="q" id="p_5V_1841"> <div class="divNumber">373.</div> <div class="p">
<span class="pN">1841</span><span class="bold">Ākāro jānitabbo</span>ti saṃgho ākārato jānitabbo, gaṇo ākārato jānitabbo, puggalo ākārato jānitabbo, codako ākārato jānitabbo, cuditako ākārato jānitabbo. <span class="bold">Saṃgho ākārato jānitabbo</span>ti paṭibalo nu kho ayaṃ saṃgho imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ saṃgho ākārato jānitabbo. <span class="bold">Gaṇo ākārato jānitabbo</span>ti paṭibalo nu kho ayaṃ gaṇo imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ gaṇo ākārato jānitabbo. <span class="bold">Puggalo ākārato jānitabbo</span>ti paṭibalo nu kho ayaṃ puggalo imaṃ adhikaraṇaṃ vūpasametuṃ dhammena vinayena satthusāsanena udāhu noti, evaṃ puggalo ākārato jānitabbo. <span class="bold">Codako ākārato jānitabbo</span>ti kacci nu kho ayamāyasmā pañcasu dhammesu patiṭṭhāya paraṃ codeti udāhu noti, evaṃ codako ākārato jānitabbo. <span class="bold">Cuditako ākārato jānitabbo</span>ti kacci nu kho ayamāyasmā dvīsu dhammesu patiṭṭhito sacce ca akuppe ca udāhu noti, evaṃ cuditako ākārato jānitabbo. </div>
</div>
<div class="q" id="p_5V_1842"> <div class="divNumber">374.</div> <div class="p">
<span class="pN">1842</span><span class="bold">Pubbāparaṃ jānitabban</span>ti kacci nu kho ayamāyasmā vatthuto vā vatthuṃ saṅkamati, vipattito vā vipattiṃ saṅkamati, āpattito vā āpattiṃ saṅkamati, avajānitvā vā paṭijānāti, paṭijānitvā vā avajānāti, aññena vā aññaṃ paṭicarati, udāhu noti, evaṃ pubbāparaṃ jānitabbaṃ. </div>
</div>
<div class="q" id="p_5V_1843"> <div class="divNumber">375.</div> <div class="p">
<span class="pN">1843</span><span class="bold">Katākataṃ jānitabban</span>ti methunadhammo jānitabbo, methunadhammassa anulomaṃ jānitabbaṃ, methunadhammassa pubbabhāgo jānitabbo. <span class="bold">Methunadhammo jānitabbo</span>ti dvayaṃdvayasamāpatti jānitabbā. <span class="bold">Methunadhammassa anulomaṃ</span> <span class="bold">jānitabban</span>ti bhikkhu attano mukhena parassa aṅgajātaṃ gaṇhāti. <span class="bold">Methunadhammassa pubbabhāgo jānitabbo</span>ti vaṇṇāvaṇṇo, kāyasaṃsaggo, duṭṭhullavācā, attakāmapāricariyā, vacanamanuppadānaṃ. </div>
</div>
<div class="q" id="p_5V_1844"> <div class="divNumber">376.</div> <div class="p">
<span class="pN">1844</span><span class="bold">Kammaṃ jānitabban</span>ti soḷasakammāni jānitabbāni—  cattāri apalokanakammāni jānitabbāni, cattāri ñattikammāni jānitabbāni, cattāri ñattidutiyakammāni jānitabbāni, cattāri ñatticatutthakammāni jānitabbāni. </div>
</div>
<div class="q" id="p_5V_1845"> <div class="divNumber">377.</div> <div class="p">
<span class="pN">1845</span><span class="bold">Adhikaraṇaṃ jānitabban</span>ti cattāri adhikaraṇāni jānitabbāni—  vivādādhikaraṇaṃ jānitabbaṃ, anuvādādhikaraṇaṃ jānitabbaṃ, āpattādhikaraṇaṃ jānitabbaṃ, kiccādhikaraṇaṃ jānitabbaṃ. </div>
</div>
<div class="q" id="p_5V_1846"> <div class="divNumber">378.</div> <div class="p">
<span class="pN">1846</span><span class="bold">Samatho jānitabbo</span>ti satta samathā jānitabbā—  sammukhāvinayo jānitabbo, sativinayo jānitabbo, amūḷhavinayo jānitabbo, paṭiññātakaraṇaṃ jānitabbaṃ, yebhuyyasikā jānitabbā, tassapāpiyasikā jānitabbā, tiṇavatthārako jānitabbo. </div>
</div>
</div>
