<div><div class="b"><a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/20">20 Sedamocanagāthā</a></div><div class="i">20.1 Avippavāsapañhā</div><div class="h">Sedamocanagāthā</div><div class="h">Avippavāsapañhā</div><div class="q" id="p_5V_2342"> <div class="divNumber">479.</div> <div class="p"> <table class="singleColumn"> <tr> <td> <div class="pN">2342</div> <div class="G">Asaṃvāso bhikkhūhi ca bhikkhunīhi ca,</div> </td> </tr> <tr> <td> <div class="G">Sambhogo ekacco tahiṃ na labbhati;</div> </td> </tr> <tr> <td> <div class="G">Avippavāsena anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2343"> <div class="p"> <table class="singleColumn"> <tr> <td> <div class="pN">2343</div> <div class="G">Avissajjiyaṃ avebhaṅgiyaṃ,</div> </td> </tr> <tr> <td> <div class="G">Pañca vuttā mahesinā;</div> </td> </tr> <tr> <td> <div class="G">Vissajjantassa paribhuñjantassa anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2344"> <div class="p"> <table class="singleColumn"> <tr> <td> <div class="pN">2344</div> <div class="G">Dasa puggale na vadāmi,</div> </td> </tr> <tr> <td> <div class="G">Ekādasa vivajjiya;</div> </td> </tr> <tr> <td> <div class="G">Vuḍḍhaṃ vandantassa āpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2345"> <div class="p"> <table class="singleColumn"> <tr> <td> <div class="pN">2345</div> <div class="G">Na ukkhittako na ca pana pārivāsiko,</div> </td> </tr> <tr> <td> <div class="G">Na saṃghabhinno na ca pana pakkhasaṅkanto;</div> </td> </tr> <tr> <td> <div class="G">Samānasaṃvāsakabhūmiyā ṭhito,</div> </td> </tr> <tr> <td> <div class="G">Kathaṃ nu sikkhāya asādhāraṇo siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2346"> <div class="p"> <table class="singleColumn"> <tr> <td> <div class="pN">2346</div> <div class="G">Upeti dhammaṃ paripucchamāno,</div> </td> </tr> <tr> <td> <div class="G">Kusalaṃ atthūpasañhitaṃ;</div> </td> </tr> <tr> <td> <div class="G">Na jīvati na mato na nibbuto,</div> </td> </tr> <tr> <td> <div class="G">Taṃ puggalaṃ katamaṃ vadanti buddhā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2347"> <div class="p"> <table class="singleColumn"> <tr> <td> <div class="pN">2347</div> <div class="G">Ubbhakkhake na vadāmi,</div> </td> </tr> <tr> <td> <div class="G">Adho nābhiṃ vivajjiya;</div> </td> </tr> <tr> <td> <div class="G">Methunadhammapaccayā,</div> </td> </tr> <tr> <td> <div class="G">Kathaṃ pārājiko siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2348"> <div class="p"> <table class="singleColumn"> <tr> <td> <div class="pN">2348</div> <div class="G">Bhikkhu saññācikāya kuṭiṃ karoti,</div> </td> </tr> <tr> <td> <div class="G">Adesitavatthukaṃ pamāṇātikkantaṃ;</div> </td> </tr> <tr> <td> <div class="G">Sārambhaṃ aparikkamanaṃ anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2349"> <div class="p"> <table class="singleColumn"> <tr> <td> <div class="pN">2349</div> <div class="G">Bhikkhu saññācikāya kuṭiṃ karoti,</div> </td> </tr> <tr> <td> <div class="G">Desitavatthukaṃ pamāṇikaṃ;</div> </td> </tr> <tr> <td> <div class="G">Anārambhaṃ saparikkamanaṃ āpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2350"> <div class="p"> <table class="singleColumn"> <tr> <td> <div class="pN">2350</div> <div class="G">Na kāyikaṃ kiñci payogamācare,</div> </td> </tr> <tr> <td> <div class="G">Na cāpi vācāya pare bhaṇeyya;</div> </td> </tr> <tr> <td> <div class="G">Āpajjeyya garukaṃ chejjavatthuṃ,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2351"> <div class="p"> <table class="singleColumn"> <tr> <td> <div class="pN">2351</div> <div class="G">Na kāyikaṃ vācasikañca kiñci,</div> </td> </tr> <tr> <td> <div class="G">Manasāpi santo na kareyya pāpaṃ;</div> </td> </tr> <tr> <td> <div class="G">So nāsito kinti sunāsito bhave,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2352"> <div class="p"> <table class="singleColumn"> <tr> <td> <div class="pN">2352</div> <div class="G">Anālapanto manujena kenaci,</div> </td> </tr> <tr> <td> <div class="G">Vācāgiraṃ no ca pare bhaṇeyya;</div> </td> </tr> <tr> <td> <div class="G">Āpajjeyya vācasikaṃ na kāyikaṃ,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2353"> <div class="p"> <table class="singleColumn"> <tr> <td> <div class="pN">2353</div> <div class="G">Sikkhāpadā buddhavarena vaṇṇitā,</div> </td> </tr> <tr> <td> <div class="G">Saṃghādisesā caturo bhaveyyuṃ;</div> </td> </tr> <tr> <td> <div class="G">Āpajjeyya ekapayogena sabbe,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2354"> <div class="p"> <table class="singleColumn"> <tr> <td> <div class="pN">2354</div> <div class="G">Ubho ekato upasampannā,</div> </td> </tr> <tr> <td> <div class="G">Ubhinnaṃ hatthato cīvaraṃ paṭiggaṇheyya;</div> </td> </tr> <tr> <td> <div class="G">Siyā āpattiyo nānā,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div><div class="q" id="p_5V_2355"> <div class="p"> <table class="singleColumn"> <tr> <td> <div class="pN">2355</div> <div class="G">Caturo janā saṃvidhāya,</div> </td> </tr> <tr> <td> <div class="G">Garubhaṇḍaṃ avāharuṃ;</div> </td> </tr> <tr> <td> <div class="G">Tayo pārājikā eko na pārājiko,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/20">20 Sedamocanagāthā</a>
</div>
<div class="i">20.1 Avippavāsapañhā</div>
<div class="h">Sedamocanagāthā</div>
<div class="h">Avippavāsapañhā</div>
<div class="q" id="p_5V_2342"> <div class="divNumber">479.</div> <div class="p"> <table class="singleColumn"> <tr> <td> <div class="pN">2342</div> <div class="G">Asaṃvāso bhikkhūhi ca bhikkhunīhi ca,</div> </td> </tr> <tr> <td> <div class="G">Sambhogo ekacco tahiṃ na labbhati;</div> </td> </tr> <tr> <td> <div class="G">Avippavāsena anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2343"> <div class="p"> <table class="singleColumn"> <tr> <td> <div class="pN">2343</div> <div class="G">Avissajjiyaṃ avebhaṅgiyaṃ,</div> </td> </tr> <tr> <td> <div class="G">Pañca vuttā mahesinā;</div> </td> </tr> <tr> <td> <div class="G">Vissajjantassa paribhuñjantassa anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2344"> <div class="p"> <table class="singleColumn"> <tr> <td> <div class="pN">2344</div> <div class="G">Dasa puggale na vadāmi,</div> </td> </tr> <tr> <td> <div class="G">Ekādasa vivajjiya;</div> </td> </tr> <tr> <td> <div class="G">Vuḍḍhaṃ vandantassa āpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2345"> <div class="p"> <table class="singleColumn"> <tr> <td> <div class="pN">2345</div> <div class="G">Na ukkhittako na ca pana pārivāsiko,</div> </td> </tr> <tr> <td> <div class="G">Na saṃghabhinno na ca pana pakkhasaṅkanto;</div> </td> </tr> <tr> <td> <div class="G">Samānasaṃvāsakabhūmiyā ṭhito,</div> </td> </tr> <tr> <td> <div class="G">Kathaṃ nu sikkhāya asādhāraṇo siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2346"> <div class="p"> <table class="singleColumn"> <tr> <td> <div class="pN">2346</div> <div class="G">Upeti dhammaṃ paripucchamāno,</div> </td> </tr> <tr> <td> <div class="G">Kusalaṃ atthūpasañhitaṃ;</div> </td> </tr> <tr> <td> <div class="G">Na jīvati na mato na nibbuto,</div> </td> </tr> <tr> <td> <div class="G">Taṃ puggalaṃ katamaṃ vadanti buddhā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2347"> <div class="p"> <table class="singleColumn"> <tr> <td> <div class="pN">2347</div> <div class="G">Ubbhakkhake na vadāmi,</div> </td> </tr> <tr> <td> <div class="G">Adho nābhiṃ vivajjiya;</div> </td> </tr> <tr> <td> <div class="G">Methunadhammapaccayā,</div> </td> </tr> <tr> <td> <div class="G">Kathaṃ pārājiko siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2348"> <div class="p"> <table class="singleColumn"> <tr> <td> <div class="pN">2348</div> <div class="G">Bhikkhu saññācikāya kuṭiṃ karoti,</div> </td> </tr> <tr> <td> <div class="G">Adesitavatthukaṃ pamāṇātikkantaṃ;</div> </td> </tr> <tr> <td> <div class="G">Sārambhaṃ aparikkamanaṃ anāpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2349"> <div class="p"> <table class="singleColumn"> <tr> <td> <div class="pN">2349</div> <div class="G">Bhikkhu saññācikāya kuṭiṃ karoti,</div> </td> </tr> <tr> <td> <div class="G">Desitavatthukaṃ pamāṇikaṃ;</div> </td> </tr> <tr> <td> <div class="G">Anārambhaṃ saparikkamanaṃ āpatti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2350"> <div class="p"> <table class="singleColumn"> <tr> <td> <div class="pN">2350</div> <div class="G">Na kāyikaṃ kiñci payogamācare,</div> </td> </tr> <tr> <td> <div class="G">Na cāpi vācāya pare bhaṇeyya;</div> </td> </tr> <tr> <td> <div class="G">Āpajjeyya garukaṃ chejjavatthuṃ,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2351"> <div class="p"> <table class="singleColumn"> <tr> <td> <div class="pN">2351</div> <div class="G">Na kāyikaṃ vācasikañca kiñci,</div> </td> </tr> <tr> <td> <div class="G">Manasāpi santo na kareyya pāpaṃ;</div> </td> </tr> <tr> <td> <div class="G">So nāsito kinti sunāsito bhave,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2352"> <div class="p"> <table class="singleColumn"> <tr> <td> <div class="pN">2352</div> <div class="G">Anālapanto manujena kenaci,</div> </td> </tr> <tr> <td> <div class="G">Vācāgiraṃ no ca pare bhaṇeyya;</div> </td> </tr> <tr> <td> <div class="G">Āpajjeyya vācasikaṃ na kāyikaṃ,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2353"> <div class="p"> <table class="singleColumn"> <tr> <td> <div class="pN">2353</div> <div class="G">Sikkhāpadā buddhavarena vaṇṇitā,</div> </td> </tr> <tr> <td> <div class="G">Saṃghādisesā caturo bhaveyyuṃ;</div> </td> </tr> <tr> <td> <div class="G">Āpajjeyya ekapayogena sabbe,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2354"> <div class="p"> <table class="singleColumn"> <tr> <td> <div class="pN">2354</div> <div class="G">Ubho ekato upasampannā,</div> </td> </tr> <tr> <td> <div class="G">Ubhinnaṃ hatthato cīvaraṃ paṭiggaṇheyya;</div> </td> </tr> <tr> <td> <div class="G">Siyā āpattiyo nānā,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2355"> <div class="p"> <table class="singleColumn"> <tr> <td> <div class="pN">2355</div> <div class="G">Caturo janā saṃvidhāya,</div> </td> </tr> <tr> <td> <div class="G">Garubhaṇḍaṃ avāharuṃ;</div> </td> </tr> <tr> <td> <div class="G">Tayo pārājikā eko na pārājiko,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
</div>
