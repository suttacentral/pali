<div><div class="b"><a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/2">2 Sāmaññaphalasutta</a> » <a href="/tipitaka/6D/2/2.4">2.4 Sāmaññaphala</a></div><div class="i">2.4.3 Paṇītatarasāmaññaphala</div> <div class="h">Sāmaññaphalasutta</div><div class="h">Sāmaññaphala</div><div class="h">Paṇītatarasāmaññaphala</div><div class="q" id="p_6D_270"> <div class="divNumber">189.</div> <div class="p"><span class="pN">270</span>“Sakkā pana, bhante, aññampi diṭṭheva dhamme sandiṭṭhikaṃ sāmaññaphalaṃ paññapetuṃ imehi sandiṭṭhikehi sāmaññaphalehi abhikkantatarañca paṇītatarañcā”ti? “Sakkā, mahārāja. Tena hi, mahārāja, suṇohi, sādhukaṃ manasi karohi, bhāsissāmī”ti. “Evaṃ, bhante”ti kho rājā māgadho ajātasattu vedehiputto bhagavato paccassosi. </div></div><div class="h">Sāmaññaphalasutta</div><div class="h">Sāmaññaphala</div><div class="h">Paṇītatarasāmaññaphala</div><div class="q" id="p_6D_271"> <div class="divNumber">190.</div> <div class="p"><span class="pN">271</span>Bhagavā etadavoca—  “idha, mahārāja, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. </div></div><div class="h">Sāmaññaphalasutta</div><div class="h">Sāmaññaphala</div><div class="h">Paṇītatarasāmaññaphala</div><div class="q" id="p_6D_272"> <div class="divNumber">191.</div> <div class="p"><span class="pN">272</span>Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati—  ‘sambādho gharāvāso rajopatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yannūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. </div></div><div class="h">Sāmaññaphalasutta</div><div class="h">Sāmaññaphala</div><div class="h">Paṇītatarasāmaññaphala</div><div class="q" id="p_6D_273"> <div class="divNumber">192.</div> <div class="p"><span class="pN">273</span>So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. </div></div><div class="h">Sāmaññaphalasutta</div><div class="h">Sāmaññaphala</div><div class="h">Paṇītatarasāmaññaphala</div><div class="q" id="p_6D_274"> <div class="divNumber">193.</div> <div class="p"><span class="pN">274</span>So evaṃ pabbajito samāno pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu, kāyakammavacīkammena samannāgato kusalena, parisuddhājīvo sīlasampanno, indriyesu guttadvāro, satisampajaññena samannāgato, santuṭṭho. </div></div></div><div>
<div class="b">
<a href="/">Home</a> » <a href="/tipitaka/6D">6D Sīlakkhandhavaggapāḷi</a> » <a href="/tipitaka/6D/2">2 Sāmaññaphalasutta</a> » <a href="/tipitaka/6D/2/2.4">2.4 Sāmaññaphala</a>
</div>
<div class="i">2.4.3 Paṇītatarasāmaññaphala</div> <div class="h">Sāmaññaphalasutta</div>
<div class="h">Sāmaññaphala</div>
<div class="h">Paṇītatarasāmaññaphala</div>
<div class="q" id="p_6D_270"> <div class="divNumber">189.</div> <div class="p">
<span class="pN">270</span>“Sakkā pana, bhante, aññampi diṭṭheva dhamme sandiṭṭhikaṃ sāmaññaphalaṃ paññapetuṃ imehi sandiṭṭhikehi sāmaññaphalehi abhikkantatarañca paṇītatarañcā”ti? “Sakkā, mahārāja. Tena hi, mahārāja, suṇohi, sādhukaṃ manasi karohi, bhāsissāmī”ti. “Evaṃ, bhante”ti kho rājā māgadho ajātasattu vedehiputto bhagavato paccassosi. </div>
</div>
<div class="h">Sāmaññaphalasutta</div>
<div class="h">Sāmaññaphala</div>
<div class="h">Paṇītatarasāmaññaphala</div>
<div class="q" id="p_6D_271"> <div class="divNumber">190.</div> <div class="p">
<span class="pN">271</span>Bhagavā etadavoca—  “idha, mahārāja, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. </div>
</div>
<div class="h">Sāmaññaphalasutta</div>
<div class="h">Sāmaññaphala</div>
<div class="h">Paṇītatarasāmaññaphala</div>
<div class="q" id="p_6D_272"> <div class="divNumber">191.</div> <div class="p">
<span class="pN">272</span>Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati—  ‘sambādho gharāvāso rajopatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yannūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. </div>
</div>
<div class="h">Sāmaññaphalasutta</div>
<div class="h">Sāmaññaphala</div>
<div class="h">Paṇītatarasāmaññaphala</div>
<div class="q" id="p_6D_273"> <div class="divNumber">192.</div> <div class="p">
<span class="pN">273</span>So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati. </div>
</div>
<div class="h">Sāmaññaphalasutta</div>
<div class="h">Sāmaññaphala</div>
<div class="h">Paṇītatarasāmaññaphala</div>
<div class="q" id="p_6D_274"> <div class="divNumber">193.</div> <div class="p">
<span class="pN">274</span>So evaṃ pabbajito samāno pātimokkhasaṃvarasaṃvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu, kāyakammavacīkammena samannāgato kusalena, parisuddhājīvo sīlasampanno, indriyesu guttadvāro, satisampajaññena samannāgato, santuṭṭho. </div>
</div>
</div>
