<div><div class="b"><a href="/">Home</a> » <a href="/tipitaka/26Ps">26Ps Paṭisambhidāmaggapāḷi</a> » <a href="/tipitaka/26Ps/1">1 Mahāvagga</a> » <a href="/tipitaka/26Ps/1/1.1">1.1 Ñāṇakathā</a></div><div class="i">1.1.39 Atthasandassanañāṇaniddesa</div><div class="h">Mahāvagga</div><div class="h">Ñāṇakathā</div><div class="h">Atthasandassanañāṇaniddesa</div><div class="q" id="p_26Ps_594"> <div class="divNumber">90.</div> <div class="p"><span class="pN">594</span>Kathaṃ nānādhammappakāsanatā paññā atthasandassane ñāṇaṃ? <span class="bold">Nānādhammā</span>ti pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā, apariyāpannā dhammā. </div></div><div class="q" id="p_26Ps_595"> <div class="p"><span class="pN">595</span><span class="bold">Pakāsanatā</span>ti rūpaṃ aniccato pakāseti, rūpaṃ dukkhato pakāseti, rūpaṃ anattato pakāseti. Vedanaṃ…pe…  saññaṃ…  saṅkhāre…  viññāṇaṃ…  cakkhuṃ…pe…  jarāmaraṇaṃ aniccato pakāseti, jarāmaraṇaṃ dukkhato pakāseti, jarāmaraṇaṃ anattato pakāseti. </div></div><div class="q" id="p_26Ps_596"> <div class="p"><span class="pN">596</span><span class="bold">Atthasandassane</span>ti kāmacchandaṃ pajahanto nekkhammatthaṃ sandasseti. Byāpādaṃ pajahanto abyāpādatthaṃ sandasseti. Thinamiddhaṃ pajahanto ālokasaññatthaṃ sandasseti. Uddhaccaṃ pajahanto avikkhepatthaṃ sandasseti. Vicikicchaṃ pajahanto dhammavavatthānatthaṃ sandasseti. Avijjaṃ pajahanto ñāṇatthaṃ sandasseti. Aratiṃ pajahanto pāmojjatthaṃ sandasseti. Nīvaraṇe pajahanto paṭhamajjhānatthaṃ sandasseti…pe…  sabbakilese pajahanto arahattamaggatthaṃ sandasseti. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “nānādhammappakāsanatā paññā atthasandassane ñāṇaṃ”. </div></div><div class="CENTER" id="p_26Ps_597"><span class="pN">597</span>Atthasandassanañāṇaniddeso navatiṃsatimo.</div></div><div>
<div class="b">
<a href="/">Home</a> » <a href="/tipitaka/26Ps">26Ps Paṭisambhidāmaggapāḷi</a> » <a href="/tipitaka/26Ps/1">1 Mahāvagga</a> » <a href="/tipitaka/26Ps/1/1.1">1.1 Ñāṇakathā</a>
</div>
<div class="i">1.1.39 Atthasandassanañāṇaniddesa</div>
<div class="h">Mahāvagga</div>
<div class="h">Ñāṇakathā</div>
<div class="h">Atthasandassanañāṇaniddesa</div>
<div class="q" id="p_26Ps_594"> <div class="divNumber">90.</div> <div class="p">
<span class="pN">594</span>Kathaṃ nānādhammappakāsanatā paññā atthasandassane ñāṇaṃ? <span class="bold">Nānādhammā</span>ti pañcakkhandhā, dvādasāyatanāni, aṭṭhārasa dhātuyo, kusalā dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā dhammā, apariyāpannā dhammā. </div>
</div>
<div class="q" id="p_26Ps_595"> <div class="p">
<span class="pN">595</span><span class="bold">Pakāsanatā</span>ti rūpaṃ aniccato pakāseti, rūpaṃ dukkhato pakāseti, rūpaṃ anattato pakāseti. Vedanaṃ…pe…  saññaṃ…  saṅkhāre…  viññāṇaṃ…  cakkhuṃ…pe…  jarāmaraṇaṃ aniccato pakāseti, jarāmaraṇaṃ dukkhato pakāseti, jarāmaraṇaṃ anattato pakāseti. </div>
</div>
<div class="q" id="p_26Ps_596"> <div class="p">
<span class="pN">596</span><span class="bold">Atthasandassane</span>ti kāmacchandaṃ pajahanto nekkhammatthaṃ sandasseti. Byāpādaṃ pajahanto abyāpādatthaṃ sandasseti. Thinamiddhaṃ pajahanto ālokasaññatthaṃ sandasseti. Uddhaccaṃ pajahanto avikkhepatthaṃ sandasseti. Vicikicchaṃ pajahanto dhammavavatthānatthaṃ sandasseti. Avijjaṃ pajahanto ñāṇatthaṃ sandasseti. Aratiṃ pajahanto pāmojjatthaṃ sandasseti. Nīvaraṇe pajahanto paṭhamajjhānatthaṃ sandasseti…pe…  sabbakilese pajahanto arahattamaggatthaṃ sandasseti. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “nānādhammappakāsanatā paññā atthasandassane ñāṇaṃ”. </div>
</div>
<div class="CENTER" id="p_26Ps_597">
<span class="pN">597</span>Atthasandassanañāṇaniddeso navatiṃsatimo.</div>
</div>
