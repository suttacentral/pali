<div><div class="b"><a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/7">7 Lakkhaṇasutta</a></div><div class="i">7.7--8 Karacaraṇamudujālatālakkhaṇāni</div><div class="h">Lakkhaṇasutta</div><div class="q" id="h_8D_440"> <h2 class="paliSectionName"><span class="pN">440</span>Karacaraṇamudujālatālakkhaṇāni </h2></div><div class="q" id="p_8D_441"> <div class="divNumber">210.</div> <div class="p"><span class="pN">441</span>“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno catūhi saṅgahavatthūhi janaṃ saṅgāhako ahosi—  dānena peyyavajjena atthacariyāya samānattatāya. So tassa kammassa kaṭattā…pe…  so tato cuto itthattaṃ āgato samāno imāni dve mahāpurisalakkhaṇāni paṭilabhati. Mudutalunahatthapādo ca hoti jālahatthapādo ca. </div></div><div class="q" id="p_8D_442"> <div class="p"><span class="pN">442</span>So tehi lakkhaṇehi samannāgato sace agāraṃ ajjhāvasati, rājā hoti cakkavattī…pe…  rājā samāno kiṃ labhati? Susaṅgahitaparijano hoti, susaṅgahitāssa honti brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā pārisajjā rājāno bhogiyā kumārā. Rājā samāno idaṃ labhati…  buddho samāno kiṃ labhati? Susaṅgahitaparijano hoti, susaṅgahitāssa honti bhikkhū bhikkhuniyo upāsakā upāsikāyo devā manussā asurā nāgā gandhabbā. Buddho samāno idaṃ labhati”. Etamatthaṃ bhagavā avoca. </div></div><div class="q" id="p_8D_443"> <div class="divNumber">211.</div> <div class="p"><span class="pN">443</span>Tatthetaṃ vuccati—  </div></div><div class="q" id="p_8D_444"> <div class="p"> <table class="singleColumn"> <tr> <td> <div class="pN">444</div> <div class="G">“Dānampi catthacariyatañca,</div> </td> </tr> <tr> <td> <div class="G">Piyavāditañca samānattatañca;</div> </td> </tr> <tr> <td> <div class="G">Kariyacariyasusaṅgahaṃ bahūnaṃ,</div> </td> </tr> <tr> <td> <div class="G">Anavamatena guṇena yāti saggaṃ.</div> </td> </tr> </table> </div></div><div class="q" id="p_8D_445"> <div class="p"> <table class="singleColumn"> <tr> <td> <div class="pN">445</div> <div class="G">Caviya punaridhāgato samāno,</div> </td> </tr> <tr> <td> <div class="G">Karacaraṇamudutañca jālino ca;</div> </td> </tr> <tr> <td> <div class="G">Atirucirasuvaggudassaneyyaṃ,</div> </td> </tr> <tr> <td> <div class="G">Paṭilabhati daharo susu kumāro.</div> </td> </tr> </table> </div></div><div class="q" id="p_8D_446"> <div class="p"> <table class="singleColumn"> <tr> <td> <div class="pN">446</div> <div class="G">Bhavati parijanassavo vidheyyo,</div> </td> </tr> <tr> <td> <div class="G">Mahimaṃ āvasito susaṅgahito;</div> </td> </tr> <tr> <td> <div class="G">Piyavadū hitasukhataṃ jigīsamāno,</div> </td> </tr> <tr> <td> <div class="G">Abhirucitāni guṇāni ācarati.</div> </td> </tr> </table> </div></div><div class="q" id="p_8D_447"> <div class="p"> <table class="singleColumn"> <tr> <td> <div class="pN">447</div> <div class="G">Yadi ca jahati sabbakāmabhogaṃ,</div> </td> </tr> <tr> <td> <div class="G">Kathayati dhammakathaṃ jino janassa;</div> </td> </tr> <tr> <td> <div class="G">Vacanapaṭikarassābhippasannā,</div> </td> </tr> <tr> <td> <div class="G">Sutvāna dhammānudhammamācarantī”ti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/7">7 Lakkhaṇasutta</a>
</div>
<div class="i">7.7--8 Karacaraṇamudujālatālakkhaṇāni</div>
<div class="h">Lakkhaṇasutta</div>
<div class="q" id="h_8D_440"> <h2 class="paliSectionName">
<span class="pN">440</span>Karacaraṇamudujālatālakkhaṇāni </h2>
</div>
<div class="q" id="p_8D_441"> <div class="divNumber">210.</div> <div class="p">
<span class="pN">441</span>“Yampi, bhikkhave, tathāgato purimaṃ jātiṃ purimaṃ bhavaṃ purimaṃ niketaṃ pubbe manussabhūto samāno catūhi saṅgahavatthūhi janaṃ saṅgāhako ahosi—  dānena peyyavajjena atthacariyāya samānattatāya. So tassa kammassa kaṭattā…pe…  so tato cuto itthattaṃ āgato samāno imāni dve mahāpurisalakkhaṇāni paṭilabhati. Mudutalunahatthapādo ca hoti jālahatthapādo ca. </div>
</div>
<div class="q" id="p_8D_442"> <div class="p">
<span class="pN">442</span>So tehi lakkhaṇehi samannāgato sace agāraṃ ajjhāvasati, rājā hoti cakkavattī…pe…  rājā samāno kiṃ labhati? Susaṅgahitaparijano hoti, susaṅgahitāssa honti brāhmaṇagahapatikā negamajānapadā gaṇakamahāmattā anīkaṭṭhā dovārikā amaccā pārisajjā rājāno bhogiyā kumārā. Rājā samāno idaṃ labhati…  buddho samāno kiṃ labhati? Susaṅgahitaparijano hoti, susaṅgahitāssa honti bhikkhū bhikkhuniyo upāsakā upāsikāyo devā manussā asurā nāgā gandhabbā. Buddho samāno idaṃ labhati”. Etamatthaṃ bhagavā avoca. </div>
</div>
<div class="q" id="p_8D_443"> <div class="divNumber">211.</div> <div class="p">
<span class="pN">443</span>Tatthetaṃ vuccati—  </div>
</div>
<div class="q" id="p_8D_444"> <div class="p"> <table class="singleColumn"> <tr> <td> <div class="pN">444</div> <div class="G">“Dānampi catthacariyatañca,</div> </td> </tr> <tr> <td> <div class="G">Piyavāditañca samānattatañca;</div> </td> </tr> <tr> <td> <div class="G">Kariyacariyasusaṅgahaṃ bahūnaṃ,</div> </td> </tr> <tr> <td> <div class="G">Anavamatena guṇena yāti saggaṃ.</div> </td> </tr> </table> </div>
</div>
<div class="q" id="p_8D_445"> <div class="p"> <table class="singleColumn"> <tr> <td> <div class="pN">445</div> <div class="G">Caviya punaridhāgato samāno,</div> </td> </tr> <tr> <td> <div class="G">Karacaraṇamudutañca jālino ca;</div> </td> </tr> <tr> <td> <div class="G">Atirucirasuvaggudassaneyyaṃ,</div> </td> </tr> <tr> <td> <div class="G">Paṭilabhati daharo susu kumāro.</div> </td> </tr> </table> </div>
</div>
<div class="q" id="p_8D_446"> <div class="p"> <table class="singleColumn"> <tr> <td> <div class="pN">446</div> <div class="G">Bhavati parijanassavo vidheyyo,</div> </td> </tr> <tr> <td> <div class="G">Mahimaṃ āvasito susaṅgahito;</div> </td> </tr> <tr> <td> <div class="G">Piyavadū hitasukhataṃ jigīsamāno,</div> </td> </tr> <tr> <td> <div class="G">Abhirucitāni guṇāni ācarati.</div> </td> </tr> </table> </div>
</div>
<div class="q" id="p_8D_447"> <div class="p"> <table class="singleColumn"> <tr> <td> <div class="pN">447</div> <div class="G">Yadi ca jahati sabbakāmabhogaṃ,</div> </td> </tr> <tr> <td> <div class="G">Kathayati dhammakathaṃ jino janassa;</div> </td> </tr> <tr> <td> <div class="G">Vacanapaṭikarassābhippasannā,</div> </td> </tr> <tr> <td> <div class="G">Sutvāna dhammānudhammamācarantī”ti.</div> </td> </tr> </table> </div>
</div>
</div>
