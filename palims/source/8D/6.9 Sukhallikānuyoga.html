<div><div class="b"><a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/6">6 Pāsādikasutta</a></div><div class="i">6.9 Sukhallikānuyoga</div><div class="h">Pāsādikasutta</div><div class="h">Sukhallikānuyoga</div><div class="q" id="p_8D_361"> <div class="divNumber">183.</div> <div class="p"><span class="pN">361</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘sukhallikānuyogamanuyuttā samaṇā sakyaputtiyā viharantī’ti. Evaṃvādino, cunda, aññatitthiyā paribbājakā evamassu vacanīyā—  ‘katamo so, āvuso, sukhallikānuyogo? Sukhallikānuyogā hi bahū anekavihitā nānappakārakā’ti. </div></div><div class="q" id="p_8D_362"> <div class="p"><span class="pN">362</span>Cattārome, cunda, sukhallikānuyogā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti. Katame cattāro? </div></div><div class="q" id="p_8D_363"> <div class="p"><span class="pN">363</span>Idha, cunda, ekacco bālo pāṇe vadhitvā vadhitvā attānaṃ sukheti pīṇeti. Ayaṃ paṭhamo sukhallikānuyogo. </div></div><div class="q" id="p_8D_364"> <div class="p"><span class="pN">364</span>Puna caparaṃ, cunda, idhekacco adinnaṃ ādiyitvā ādiyitvā attānaṃ sukheti pīṇeti. Ayaṃ dutiyo sukhallikānuyogo. </div></div><div class="q" id="p_8D_365"> <div class="p"><span class="pN">365</span>Puna caparaṃ, cunda, idhekacco musā bhaṇitvā bhaṇitvā attānaṃ sukheti pīṇeti. Ayaṃ tatiyo sukhallikānuyogo. </div></div><div class="q" id="p_8D_366"> <div class="p"><span class="pN">366</span>Puna caparaṃ, cunda, idhekacco pañcahi kāmaguṇehi samappito samaṅgībhūto paricāreti. Ayaṃ catuttho sukhallikānuyogo. </div></div><div class="q" id="p_8D_367"> <div class="p"><span class="pN">367</span>Ime kho, cunda, cattāro sukhallikānuyogā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti. </div></div><div class="q" id="p_8D_368"> <div class="p"><span class="pN">368</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘ime cattāro sukhallikānuyoge anuyuttā samaṇā sakyaputtiyā viharantī’ti. Te vo ‘mā hevaṃ’ tissu vacanīyā. Na te vo sammā vadamānā vadeyyuṃ, abbhācikkheyyuṃ asatā abhūtena. </div></div><div class="q" id="p_8D_369"> <div class="divNumber">184.</div> <div class="p"><span class="pN">369</span>Cattārome, cunda, sukhallikānuyogā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti. Katame cattāro? </div></div><div class="q" id="p_8D_370"> <div class="p"><span class="pN">370</span>Idha, cunda, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ayaṃ paṭhamo sukhallikānuyogo. </div></div><div class="q" id="p_8D_371"> <div class="p"><span class="pN">371</span>Puna caparaṃ, cunda, bhikkhu vitakkavicārānaṃ vūpasamā…pe…  dutiyaṃ jhānaṃ upasampajja viharati. Ayaṃ dutiyo sukhallikānuyogo. </div></div><div class="q" id="p_8D_372"> <div class="p"><span class="pN">372</span>Puna caparaṃ, cunda, bhikkhu pītiyā ca virāgā…pe…  tatiyaṃ jhānaṃ upasampajja viharati. Ayaṃ tatiyo sukhallikānuyogo. </div></div><div class="q" id="p_8D_373"> <div class="p"><span class="pN">373</span>Puna caparaṃ, cunda, bhikkhu sukhassa ca pahānā dukkhassa ca pahānā…pe…  catutthaṃ jhānaṃ upasampajja viharati. Ayaṃ catuttho sukhallikānuyogo. </div></div><div class="q" id="p_8D_374"> <div class="p"><span class="pN">374</span>Ime kho, cunda, cattāro sukhallikānuyogā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti. </div></div><div class="q" id="p_8D_375"> <div class="p"><span class="pN">375</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘ime cattāro sukhallikānuyoge anuyuttā samaṇā sakyaputtiyā viharantī’ti. Te vo ‘evaṃ’ tissu vacanīyā. Sammā te vo vadamānā vadeyyuṃ, na te vo abbhācikkheyyuṃ asatā abhūtena. </div></div></div><div>
<div class="b">
<a href="/">Home</a> » <a href="/tipitaka/8D">8D Pāthikavaggapāḷi</a> » <a href="/tipitaka/8D/6">6 Pāsādikasutta</a>
</div>
<div class="i">6.9 Sukhallikānuyoga</div>
<div class="h">Pāsādikasutta</div>
<div class="h">Sukhallikānuyoga</div>
<div class="q" id="p_8D_361"> <div class="divNumber">183.</div> <div class="p">
<span class="pN">361</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘sukhallikānuyogamanuyuttā samaṇā sakyaputtiyā viharantī’ti. Evaṃvādino, cunda, aññatitthiyā paribbājakā evamassu vacanīyā—  ‘katamo so, āvuso, sukhallikānuyogo? Sukhallikānuyogā hi bahū anekavihitā nānappakārakā’ti. </div>
</div>
<div class="q" id="p_8D_362"> <div class="p">
<span class="pN">362</span>Cattārome, cunda, sukhallikānuyogā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti. Katame cattāro? </div>
</div>
<div class="q" id="p_8D_363"> <div class="p">
<span class="pN">363</span>Idha, cunda, ekacco bālo pāṇe vadhitvā vadhitvā attānaṃ sukheti pīṇeti. Ayaṃ paṭhamo sukhallikānuyogo. </div>
</div>
<div class="q" id="p_8D_364"> <div class="p">
<span class="pN">364</span>Puna caparaṃ, cunda, idhekacco adinnaṃ ādiyitvā ādiyitvā attānaṃ sukheti pīṇeti. Ayaṃ dutiyo sukhallikānuyogo. </div>
</div>
<div class="q" id="p_8D_365"> <div class="p">
<span class="pN">365</span>Puna caparaṃ, cunda, idhekacco musā bhaṇitvā bhaṇitvā attānaṃ sukheti pīṇeti. Ayaṃ tatiyo sukhallikānuyogo. </div>
</div>
<div class="q" id="p_8D_366"> <div class="p">
<span class="pN">366</span>Puna caparaṃ, cunda, idhekacco pañcahi kāmaguṇehi samappito samaṅgībhūto paricāreti. Ayaṃ catuttho sukhallikānuyogo. </div>
</div>
<div class="q" id="p_8D_367"> <div class="p">
<span class="pN">367</span>Ime kho, cunda, cattāro sukhallikānuyogā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti. </div>
</div>
<div class="q" id="p_8D_368"> <div class="p">
<span class="pN">368</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘ime cattāro sukhallikānuyoge anuyuttā samaṇā sakyaputtiyā viharantī’ti. Te vo ‘mā hevaṃ’ tissu vacanīyā. Na te vo sammā vadamānā vadeyyuṃ, abbhācikkheyyuṃ asatā abhūtena. </div>
</div>
<div class="q" id="p_8D_369"> <div class="divNumber">184.</div> <div class="p">
<span class="pN">369</span>Cattārome, cunda, sukhallikānuyogā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti. Katame cattāro? </div>
</div>
<div class="q" id="p_8D_370"> <div class="p">
<span class="pN">370</span>Idha, cunda, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ayaṃ paṭhamo sukhallikānuyogo. </div>
</div>
<div class="q" id="p_8D_371"> <div class="p">
<span class="pN">371</span>Puna caparaṃ, cunda, bhikkhu vitakkavicārānaṃ vūpasamā…pe…  dutiyaṃ jhānaṃ upasampajja viharati. Ayaṃ dutiyo sukhallikānuyogo. </div>
</div>
<div class="q" id="p_8D_372"> <div class="p">
<span class="pN">372</span>Puna caparaṃ, cunda, bhikkhu pītiyā ca virāgā…pe…  tatiyaṃ jhānaṃ upasampajja viharati. Ayaṃ tatiyo sukhallikānuyogo. </div>
</div>
<div class="q" id="p_8D_373"> <div class="p">
<span class="pN">373</span>Puna caparaṃ, cunda, bhikkhu sukhassa ca pahānā dukkhassa ca pahānā…pe…  catutthaṃ jhānaṃ upasampajja viharati. Ayaṃ catuttho sukhallikānuyogo. </div>
</div>
<div class="q" id="p_8D_374"> <div class="p">
<span class="pN">374</span>Ime kho, cunda, cattāro sukhallikānuyogā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti. </div>
</div>
<div class="q" id="p_8D_375"> <div class="p">
<span class="pN">375</span>Ṭhānaṃ kho panetaṃ, cunda, vijjati yaṃ aññatitthiyā paribbājakā evaṃ vadeyyuṃ—  ‘ime cattāro sukhallikānuyoge anuyuttā samaṇā sakyaputtiyā viharantī’ti. Te vo ‘evaṃ’ tissu vacanīyā. Sammā te vo vadamānā vadeyyuṃ, na te vo abbhācikkheyyuṃ asatā abhūtena. </div>
</div>
</div>
