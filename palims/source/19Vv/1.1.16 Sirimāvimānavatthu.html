<div><div class="b"><a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.1">1.1 Pīṭhavagga</a></div><div class="i">1.1.16 Sirimāvimānavatthu</div><div class="h">Itthivimāna</div><div class="h">Pīṭhavagga</div><div class="h">Sirimāvimānavatthu</div><div class="q" id="p_19Vv_153"> <div class="divNumber">137.</div> <div class="p"> <table class="singleColumn"> <tr> <td> <div class="pN">153</div> <div class="G">“Yuttā ca te paramaalaṅkatā hayā,</div> </td> </tr> <tr> <td> <div class="G">Adhomukhā aghasigamā balī javā;</div> </td> </tr> <tr> <td> <div class="G">Abhinimmitā pañcarathāsatā ca te,</div> </td> </tr> <tr> <td> <div class="G">Anventi taṃ sārathicoditā hayā.</div> </td> </tr> </table> </div></div><div class="q" id="p_19Vv_154"> <div class="divNumber">138.</div> <div class="p"> <table class="singleColumn"> <tr> <td> <div class="pN">154</div> <div class="G">Sā tiṭṭhasi rathavare alaṅkatā,</div> </td> </tr> <tr> <td> <div class="G">Obhāsayaṃ jalamiva joti pāvako;</div> </td> </tr> <tr> <td> <div class="G">Pucchāmi taṃ varatanu anomadassane,</div> </td> </tr> <tr> <td> <div class="G">Kasmā nu kāyā anadhivaraṃ upāgami”.</div> </td> </tr> </table> </div></div><div class="q" id="p_19Vv_155"> <div class="divNumber">139.</div> <div class="p"> <table class="singleColumn"> <tr> <td> <div class="pN">155</div> <div class="G">“Kāmaggapattānaṃ yamāhunuttaraṃ,</div> </td> </tr> <tr> <td> <div class="G">Nimmāya nimmāya ramanti devatā;</div> </td> </tr> <tr> <td> <div class="G">Tasmā kāyā accharā kāmavaṇṇinī,</div> </td> </tr> <tr> <td> <div class="G">Idhāgatā anadhivaraṃ namassituṃ”.</div> </td> </tr> </table> </div></div><div class="q" id="p_19Vv_156"> <div class="divNumber">140.</div> <div class="p"> <table class="singleColumn"> <tr> <td> <div class="pN">156</div> <div class="G">“Kiṃ tvaṃ pure sucaritamācarīdha,</div> </td> </tr> <tr> <td> <div class="G">Kenacchasi tvaṃ amitayasā sukhedhitā;</div> </td> </tr> <tr> <td> <div class="G">Iddhī ca te anadhivarā vihaṅgamā,</div> </td> </tr> <tr> <td> <div class="G">Vaṇṇo ca te dasa disā virocati.</div> </td> </tr> </table> </div></div><div class="q" id="p_19Vv_157"> <div class="divNumber">141.</div> <div class="p"> <table class="singleColumn"> <tr> <td> <div class="pN">157</div> <div class="G">Devehi tvaṃ parivutā sakkatā casi,</div> </td> </tr> <tr> <td> <div class="G">Kuto cutā sugatigatāsi devate;</div> </td> </tr> <tr> <td> <div class="G">Kassa vā tvaṃ vacanakarānusāsaniṃ,</div> </td> </tr> <tr> <td> <div class="G">Ācikkha me tvaṃ yadi buddhasāvikā”ti.</div> </td> </tr> </table> </div></div><div class="q" id="p_19Vv_158"> <div class="divNumber">142.</div> <div class="p"> <table class="singleColumn"> <tr> <td> <div class="pN">158</div> <div class="G">“Nagantare nagaravare sumāpite,</div> </td> </tr> <tr> <td> <div class="G">Paricārikā rājavarassa sirimato;</div> </td> </tr> <tr> <td> <div class="G">Nacce gīte paramasusikkhitā ahuṃ,</div> </td> </tr> <tr> <td> <div class="G">Sirimāti maṃ rājagahe avediṃsu.</div> </td> </tr> </table> </div></div><div class="q" id="p_19Vv_159"> <div class="divNumber">143.</div> <div class="p"> <table class="singleColumn"> <tr> <td> <div class="pN">159</div> <div class="G">Buddho ca me isinisabho vināyako,</div> </td> </tr> <tr> <td> <div class="G">Adesayī samudayadukkhaniccataṃ;</div> </td> </tr> <tr> <td> <div class="G">Asaṅkhataṃ dukkhanirodhasassataṃ,</div> </td> </tr> <tr> <td> <div class="G">Maggañcimaṃ akuṭilamañjasaṃ sivaṃ.</div> </td> </tr> </table> </div></div><div class="q" id="p_19Vv_160"> <div class="divNumber">144.</div> <div class="p"> <table class="singleColumn"> <tr> <td> <div class="pN">160</div> <div class="G">Sutvānahaṃ amatapadaṃ asaṅkhataṃ,</div> </td> </tr> <tr> <td> <div class="G">Tathāgatassanadhivarassa sāsanaṃ;</div> </td> </tr> <tr> <td> <div class="G">Sīlesvahaṃ paramasusaṃvutā ahuṃ,</div> </td> </tr> <tr> <td> <div class="G">Dhamme ṭhitā naravarabuddhadesite.</div> </td> </tr> </table> </div></div><div class="q" id="p_19Vv_161"> <div class="divNumber">145.</div> <div class="p"> <table class="singleColumn"> <tr> <td> <div class="pN">161</div> <div class="G">Ñatvānahaṃ virajapadaṃ asaṅkhataṃ,</div> </td> </tr> <tr> <td> <div class="G">Tathāgatenanadhivarena desitaṃ;</div> </td> </tr> <tr> <td> <div class="G">Tatthevahaṃ samathasamādhimāphusiṃ,</div> </td> </tr> <tr> <td> <div class="G">Sāyeva me paramaniyāmatā ahu.</div> </td> </tr> </table> </div></div><div class="q" id="p_19Vv_162"> <div class="divNumber">146.</div> <div class="p"> <table class="singleColumn"> <tr> <td> <div class="pN">162</div> <div class="G">Laddhānahaṃ amatavaraṃ visesanaṃ,</div> </td> </tr> <tr> <td> <div class="G">Ekaṃsikā abhisamaye visesiya;</div> </td> </tr> <tr> <td> <div class="G">Asaṃsayā bahujanapūjitā ahaṃ,</div> </td> </tr> <tr> <td> <div class="G">Khiḍḍāratiṃ paccanubhomanappakaṃ.</div> </td> </tr> </table> </div></div><div class="q" id="p_19Vv_163"> <div class="divNumber">147.</div> <div class="p"> <table class="singleColumn"> <tr> <td> <div class="pN">163</div> <div class="G">Evaṃ ahaṃ amatadasamhi devatā,</div> </td> </tr> <tr> <td> <div class="G">Tathāgatassanadhivarassa sāvikā;</div> </td> </tr> <tr> <td> <div class="G">Dhammaddasā paṭhamaphale patiṭṭhitā,</div> </td> </tr> <tr> <td> <div class="G">Sotāpannā na ca pana matthi duggati.</div> </td> </tr> </table> </div></div><div class="q" id="p_19Vv_164"> <div class="divNumber">148.</div> <div class="p"> <table class="singleColumn"> <tr> <td> <div class="pN">164</div> <div class="G">Sā vandituṃ anadhivaraṃ upāgamiṃ,</div> </td> </tr> <tr> <td> <div class="G">Pāsādike kusalarate ca bhikkhavo;</div> </td> </tr> <tr> <td> <div class="G">Namassituṃ samaṇasamāgamaṃ sivaṃ,</div> </td> </tr> <tr> <td> <div class="G">Sagāravā sirimato dhammarājino.</div> </td> </tr> </table> </div></div><div class="q" id="p_19Vv_165"> <div class="divNumber">149.</div> <div class="p"> <table class="singleColumn"> <tr> <td> <div class="pN">165</div> <div class="G">Disvā muniṃ muditamanamhi pīṇitā,</div> </td> </tr> <tr> <td> <div class="G">Tathāgataṃ naravaradammasārathiṃ;</div> </td> </tr> <tr> <td> <div class="G">Taṇhacchidaṃ kusalarataṃ vināyakaṃ,</div> </td> </tr> <tr> <td> <div class="G">Vandāmahaṃ paramahitānukampakan”ti.</div> </td> </tr> </table> </div></div><div class="CENTER" id="p_19Vv_166"><span class="pN">166</span>Sirimāvimānaṃ soḷasamaṃ.</div></div><div>
<div class="b">
<a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.1">1.1 Pīṭhavagga</a>
</div>
<div class="i">1.1.16 Sirimāvimānavatthu</div>
<div class="h">Itthivimāna</div>
<div class="h">Pīṭhavagga</div>
<div class="h">Sirimāvimānavatthu</div>
<div class="q" id="p_19Vv_153"> <div class="divNumber">137.</div> <div class="p"> <table class="singleColumn"> <tr> <td> <div class="pN">153</div> <div class="G">“Yuttā ca te paramaalaṅkatā hayā,</div> </td> </tr> <tr> <td> <div class="G">Adhomukhā aghasigamā balī javā;</div> </td> </tr> <tr> <td> <div class="G">Abhinimmitā pañcarathāsatā ca te,</div> </td> </tr> <tr> <td> <div class="G">Anventi taṃ sārathicoditā hayā.</div> </td> </tr> </table> </div>
</div>
<div class="q" id="p_19Vv_154"> <div class="divNumber">138.</div> <div class="p"> <table class="singleColumn"> <tr> <td> <div class="pN">154</div> <div class="G">Sā tiṭṭhasi rathavare alaṅkatā,</div> </td> </tr> <tr> <td> <div class="G">Obhāsayaṃ jalamiva joti pāvako;</div> </td> </tr> <tr> <td> <div class="G">Pucchāmi taṃ varatanu anomadassane,</div> </td> </tr> <tr> <td> <div class="G">Kasmā nu kāyā anadhivaraṃ upāgami”.</div> </td> </tr> </table> </div>
</div>
<div class="q" id="p_19Vv_155"> <div class="divNumber">139.</div> <div class="p"> <table class="singleColumn"> <tr> <td> <div class="pN">155</div> <div class="G">“Kāmaggapattānaṃ yamāhunuttaraṃ,</div> </td> </tr> <tr> <td> <div class="G">Nimmāya nimmāya ramanti devatā;</div> </td> </tr> <tr> <td> <div class="G">Tasmā kāyā accharā kāmavaṇṇinī,</div> </td> </tr> <tr> <td> <div class="G">Idhāgatā anadhivaraṃ namassituṃ”.</div> </td> </tr> </table> </div>
</div>
<div class="q" id="p_19Vv_156"> <div class="divNumber">140.</div> <div class="p"> <table class="singleColumn"> <tr> <td> <div class="pN">156</div> <div class="G">“Kiṃ tvaṃ pure sucaritamācarīdha,</div> </td> </tr> <tr> <td> <div class="G">Kenacchasi tvaṃ amitayasā sukhedhitā;</div> </td> </tr> <tr> <td> <div class="G">Iddhī ca te anadhivarā vihaṅgamā,</div> </td> </tr> <tr> <td> <div class="G">Vaṇṇo ca te dasa disā virocati.</div> </td> </tr> </table> </div>
</div>
<div class="q" id="p_19Vv_157"> <div class="divNumber">141.</div> <div class="p"> <table class="singleColumn"> <tr> <td> <div class="pN">157</div> <div class="G">Devehi tvaṃ parivutā sakkatā casi,</div> </td> </tr> <tr> <td> <div class="G">Kuto cutā sugatigatāsi devate;</div> </td> </tr> <tr> <td> <div class="G">Kassa vā tvaṃ vacanakarānusāsaniṃ,</div> </td> </tr> <tr> <td> <div class="G">Ācikkha me tvaṃ yadi buddhasāvikā”ti.</div> </td> </tr> </table> </div>
</div>
<div class="q" id="p_19Vv_158"> <div class="divNumber">142.</div> <div class="p"> <table class="singleColumn"> <tr> <td> <div class="pN">158</div> <div class="G">“Nagantare nagaravare sumāpite,</div> </td> </tr> <tr> <td> <div class="G">Paricārikā rājavarassa sirimato;</div> </td> </tr> <tr> <td> <div class="G">Nacce gīte paramasusikkhitā ahuṃ,</div> </td> </tr> <tr> <td> <div class="G">Sirimāti maṃ rājagahe avediṃsu.</div> </td> </tr> </table> </div>
</div>
<div class="q" id="p_19Vv_159"> <div class="divNumber">143.</div> <div class="p"> <table class="singleColumn"> <tr> <td> <div class="pN">159</div> <div class="G">Buddho ca me isinisabho vināyako,</div> </td> </tr> <tr> <td> <div class="G">Adesayī samudayadukkhaniccataṃ;</div> </td> </tr> <tr> <td> <div class="G">Asaṅkhataṃ dukkhanirodhasassataṃ,</div> </td> </tr> <tr> <td> <div class="G">Maggañcimaṃ akuṭilamañjasaṃ sivaṃ.</div> </td> </tr> </table> </div>
</div>
<div class="q" id="p_19Vv_160"> <div class="divNumber">144.</div> <div class="p"> <table class="singleColumn"> <tr> <td> <div class="pN">160</div> <div class="G">Sutvānahaṃ amatapadaṃ asaṅkhataṃ,</div> </td> </tr> <tr> <td> <div class="G">Tathāgatassanadhivarassa sāsanaṃ;</div> </td> </tr> <tr> <td> <div class="G">Sīlesvahaṃ paramasusaṃvutā ahuṃ,</div> </td> </tr> <tr> <td> <div class="G">Dhamme ṭhitā naravarabuddhadesite.</div> </td> </tr> </table> </div>
</div>
<div class="q" id="p_19Vv_161"> <div class="divNumber">145.</div> <div class="p"> <table class="singleColumn"> <tr> <td> <div class="pN">161</div> <div class="G">Ñatvānahaṃ virajapadaṃ asaṅkhataṃ,</div> </td> </tr> <tr> <td> <div class="G">Tathāgatenanadhivarena desitaṃ;</div> </td> </tr> <tr> <td> <div class="G">Tatthevahaṃ samathasamādhimāphusiṃ,</div> </td> </tr> <tr> <td> <div class="G">Sāyeva me paramaniyāmatā ahu.</div> </td> </tr> </table> </div>
</div>
<div class="q" id="p_19Vv_162"> <div class="divNumber">146.</div> <div class="p"> <table class="singleColumn"> <tr> <td> <div class="pN">162</div> <div class="G">Laddhānahaṃ amatavaraṃ visesanaṃ,</div> </td> </tr> <tr> <td> <div class="G">Ekaṃsikā abhisamaye visesiya;</div> </td> </tr> <tr> <td> <div class="G">Asaṃsayā bahujanapūjitā ahaṃ,</div> </td> </tr> <tr> <td> <div class="G">Khiḍḍāratiṃ paccanubhomanappakaṃ.</div> </td> </tr> </table> </div>
</div>
<div class="q" id="p_19Vv_163"> <div class="divNumber">147.</div> <div class="p"> <table class="singleColumn"> <tr> <td> <div class="pN">163</div> <div class="G">Evaṃ ahaṃ amatadasamhi devatā,</div> </td> </tr> <tr> <td> <div class="G">Tathāgatassanadhivarassa sāvikā;</div> </td> </tr> <tr> <td> <div class="G">Dhammaddasā paṭhamaphale patiṭṭhitā,</div> </td> </tr> <tr> <td> <div class="G">Sotāpannā na ca pana matthi duggati.</div> </td> </tr> </table> </div>
</div>
<div class="q" id="p_19Vv_164"> <div class="divNumber">148.</div> <div class="p"> <table class="singleColumn"> <tr> <td> <div class="pN">164</div> <div class="G">Sā vandituṃ anadhivaraṃ upāgamiṃ,</div> </td> </tr> <tr> <td> <div class="G">Pāsādike kusalarate ca bhikkhavo;</div> </td> </tr> <tr> <td> <div class="G">Namassituṃ samaṇasamāgamaṃ sivaṃ,</div> </td> </tr> <tr> <td> <div class="G">Sagāravā sirimato dhammarājino.</div> </td> </tr> </table> </div>
</div>
<div class="q" id="p_19Vv_165"> <div class="divNumber">149.</div> <div class="p"> <table class="singleColumn"> <tr> <td> <div class="pN">165</div> <div class="G">Disvā muniṃ muditamanamhi pīṇitā,</div> </td> </tr> <tr> <td> <div class="G">Tathāgataṃ naravaradammasārathiṃ;</div> </td> </tr> <tr> <td> <div class="G">Taṇhacchidaṃ kusalarataṃ vināyakaṃ,</div> </td> </tr> <tr> <td> <div class="G">Vandāmahaṃ paramahitānukampakan”ti.</div> </td> </tr> </table> </div>
</div>
<div class="CENTER" id="p_19Vv_166">
<span class="pN">166</span>Sirimāvimānaṃ soḷasamaṃ.</div>
</div>
