<div><div class="b"><a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.4">1.4 Mañjiṭṭhakavagga</a></div><div class="i">1.4.1 Mañjiṭṭhakavimānavatthu</div><div class="h">Itthivimāna</div><div class="h">Mañjiṭṭhakavagga</div><div class="h">Mañjiṭṭhakavimānavatthu</div><div class="q" id="p_19Vv_535"> <div class="divNumber">689.</div> <div class="p"> <table class="singleColumn"> <tr> <td> <div class="pN">535</div> <div class="G">“Mañjiṭṭhake vimānasmiṃ,</div> </td> </tr> <tr> <td> <div class="G">soṇṇavālukasanthate;</div> </td> </tr> <tr> <td> <div class="G">Pañcaṅgikena tūriyena,</div> </td> </tr> <tr> <td> <div class="G">ramasi suppavādite.</div> </td> </tr> </table> </div></div><div class="q" id="p_19Vv_536"> <div class="divNumber">690.</div> <div class="p"> <table class="singleColumn"> <tr> <td> <div class="pN">536</div> <div class="G">Tamhā vimānā oruyha,</div> </td> </tr> <tr> <td> <div class="G">nimmitā ratanāmayā;</div> </td> </tr> <tr> <td> <div class="G">Ogāhasi sālavanaṃ,</div> </td> </tr> <tr> <td> <div class="G">pupphitaṃ sabbakālikaṃ.</div> </td> </tr> </table> </div></div><div class="q" id="p_19Vv_537"> <div class="divNumber">691.</div> <div class="p"> <table class="singleColumn"> <tr> <td> <div class="pN">537</div> <div class="G">Yassa yasseva sālassa,</div> </td> </tr> <tr> <td> <div class="G">mūle tiṭṭhasi devate;</div> </td> </tr> <tr> <td> <div class="G">So so muñcati pupphāni,</div> </td> </tr> <tr> <td> <div class="G">onamitvā dumuttamo.</div> </td> </tr> </table> </div></div><div class="q" id="p_19Vv_538"> <div class="divNumber">692.</div> <div class="p"> <table class="singleColumn"> <tr> <td> <div class="pN">538</div> <div class="G">Vāteritaṃ sālavanaṃ,</div> </td> </tr> <tr> <td> <div class="G">ādhutaṃ dijasevitaṃ;</div> </td> </tr> <tr> <td> <div class="G">Vāti gandho disā sabbā,</div> </td> </tr> <tr> <td> <div class="G">rukkho mañjūsako yathā.</div> </td> </tr> </table> </div></div><div class="q" id="p_19Vv_539"> <div class="divNumber">693.</div> <div class="p"> <table class="singleColumn"> <tr> <td> <div class="pN">539</div> <div class="G">Ghāyase taṃ sucigandhaṃ,</div> </td> </tr> <tr> <td> <div class="G">rūpaṃ passasi amānusaṃ;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṃ phalan”ti.</div> </td> </tr> </table> </div></div><div class="q" id="p_19Vv_540"> <div class="divNumber">694.</div> <div class="p"> <table class="singleColumn"> <tr> <td> <div class="pN">540</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Dāsī ayirakule ahuṃ;</div> </td> </tr> <tr> <td> <div class="G">Buddhaṃ nisinnaṃ disvāna,</div> </td> </tr> <tr> <td> <div class="G">Sālapupphehi okiriṃ.</div> </td> </tr> </table> </div></div><div class="q" id="p_19Vv_541"> <div class="divNumber">695.</div> <div class="p"> <table class="singleColumn"> <tr> <td> <div class="pN">541</div> <div class="G">Vaṭaṃsakañca sukataṃ,</div> </td> </tr> <tr> <td> <div class="G">sālapupphamayaṃ ahaṃ;</div> </td> </tr> <tr> <td> <div class="G">Buddhassa upanāmesiṃ,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div></div><div class="q" id="p_19Vv_542"> <div class="divNumber">696.</div> <div class="p"> <table class="singleColumn"> <tr> <td> <div class="pN">542</div> <div class="G">Tāhaṃ kammaṃ karitvāna,</div> </td> </tr> <tr> <td> <div class="G">kusalaṃ buddhavaṇṇitaṃ;</div> </td> </tr> <tr> <td> <div class="G">Apetasokā sukhitā,</div> </td> </tr> <tr> <td> <div class="G">sampamodāmanāmayā”ti.</div> </td> </tr> </table> </div></div><div class="CENTER" id="p_19Vv_543"><span class="pN">543</span>Mañjiṭṭhakavimānaṃ paṭhamaṃ.</div></div><div>
<div class="b">
<a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.4">1.4 Mañjiṭṭhakavagga</a>
</div>
<div class="i">1.4.1 Mañjiṭṭhakavimānavatthu</div>
<div class="h">Itthivimāna</div>
<div class="h">Mañjiṭṭhakavagga</div>
<div class="h">Mañjiṭṭhakavimānavatthu</div>
<div class="q" id="p_19Vv_535"> <div class="divNumber">689.</div> <div class="p"> <table class="singleColumn"> <tr> <td> <div class="pN">535</div> <div class="G">“Mañjiṭṭhake vimānasmiṃ,</div> </td> </tr> <tr> <td> <div class="G">soṇṇavālukasanthate;</div> </td> </tr> <tr> <td> <div class="G">Pañcaṅgikena tūriyena,</div> </td> </tr> <tr> <td> <div class="G">ramasi suppavādite.</div> </td> </tr> </table> </div>
</div>
<div class="q" id="p_19Vv_536"> <div class="divNumber">690.</div> <div class="p"> <table class="singleColumn"> <tr> <td> <div class="pN">536</div> <div class="G">Tamhā vimānā oruyha,</div> </td> </tr> <tr> <td> <div class="G">nimmitā ratanāmayā;</div> </td> </tr> <tr> <td> <div class="G">Ogāhasi sālavanaṃ,</div> </td> </tr> <tr> <td> <div class="G">pupphitaṃ sabbakālikaṃ.</div> </td> </tr> </table> </div>
</div>
<div class="q" id="p_19Vv_537"> <div class="divNumber">691.</div> <div class="p"> <table class="singleColumn"> <tr> <td> <div class="pN">537</div> <div class="G">Yassa yasseva sālassa,</div> </td> </tr> <tr> <td> <div class="G">mūle tiṭṭhasi devate;</div> </td> </tr> <tr> <td> <div class="G">So so muñcati pupphāni,</div> </td> </tr> <tr> <td> <div class="G">onamitvā dumuttamo.</div> </td> </tr> </table> </div>
</div>
<div class="q" id="p_19Vv_538"> <div class="divNumber">692.</div> <div class="p"> <table class="singleColumn"> <tr> <td> <div class="pN">538</div> <div class="G">Vāteritaṃ sālavanaṃ,</div> </td> </tr> <tr> <td> <div class="G">ādhutaṃ dijasevitaṃ;</div> </td> </tr> <tr> <td> <div class="G">Vāti gandho disā sabbā,</div> </td> </tr> <tr> <td> <div class="G">rukkho mañjūsako yathā.</div> </td> </tr> </table> </div>
</div>
<div class="q" id="p_19Vv_539"> <div class="divNumber">693.</div> <div class="p"> <table class="singleColumn"> <tr> <td> <div class="pN">539</div> <div class="G">Ghāyase taṃ sucigandhaṃ,</div> </td> </tr> <tr> <td> <div class="G">rūpaṃ passasi amānusaṃ;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṃ phalan”ti.</div> </td> </tr> </table> </div>
</div>
<div class="q" id="p_19Vv_540"> <div class="divNumber">694.</div> <div class="p"> <table class="singleColumn"> <tr> <td> <div class="pN">540</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Dāsī ayirakule ahuṃ;</div> </td> </tr> <tr> <td> <div class="G">Buddhaṃ nisinnaṃ disvāna,</div> </td> </tr> <tr> <td> <div class="G">Sālapupphehi okiriṃ.</div> </td> </tr> </table> </div>
</div>
<div class="q" id="p_19Vv_541"> <div class="divNumber">695.</div> <div class="p"> <table class="singleColumn"> <tr> <td> <div class="pN">541</div> <div class="G">Vaṭaṃsakañca sukataṃ,</div> </td> </tr> <tr> <td> <div class="G">sālapupphamayaṃ ahaṃ;</div> </td> </tr> <tr> <td> <div class="G">Buddhassa upanāmesiṃ,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_542"> <div class="divNumber">696.</div> <div class="p"> <table class="singleColumn"> <tr> <td> <div class="pN">542</div> <div class="G">Tāhaṃ kammaṃ karitvāna,</div> </td> </tr> <tr> <td> <div class="G">kusalaṃ buddhavaṇṇitaṃ;</div> </td> </tr> <tr> <td> <div class="G">Apetasokā sukhitā,</div> </td> </tr> <tr> <td> <div class="G">sampamodāmanāmayā”ti.</div> </td> </tr> </table> </div>
</div>
<div class="CENTER" id="p_19Vv_543">
<span class="pN">543</span>Mañjiṭṭhakavimānaṃ paṭhamaṃ.</div>
</div>
