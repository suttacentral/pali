<div><div class="b"><a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/2">2 Cūḷavagga</a></div><div class="i">2.7 Brāhmaṇadhammikasutta</div><div class="h">Cūḷavagga</div><div class="h">Brāhmaṇadhammikasutta</div><div class="q" id="p_18Sn_334"> <div class="p"><span class="pN">334</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā kosalakā brāhmaṇamahāsālā jiṇṇā vuḍḍhā mahallakā addhagatā vayoanuppattā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇamahāsālā bhagavantaṃ etadavocuṃ—  “sandissanti nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme”ti? “Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ brāhmaṇadhamme”ti. “Sādhu no bhavaṃ gotamo porāṇānaṃ brāhmaṇānaṃ brāhmaṇadhammaṃ bhāsatu, sace bhoto gotamassa agarū”ti. “Tena hi, brāhmaṇā, suṇātha, sādhukaṃ manasi karotha, bhāsissāmī”ti. “Evaṃ, bho”ti kho te brāhmaṇamahāsālā bhagavato paccassosuṃ. Bhagavā etadavoca—  </div></div><div class="q" id="p_18Sn_335"> <div class="divNumber">287.</div> <div class="p"> <table class="singleColumn"> <tr> <td> <div class="pN">335</div> <div class="G">“Isayo pubbakā āsuṃ,</div> </td> </tr> <tr> <td> <div class="G">saññatattā tapassino;</div> </td> </tr> <tr> <td> <div class="G">Pañca kāmaguṇe hitvā,</div> </td> </tr> <tr> <td> <div class="G">attadatthamacārisuṃ. (1)</div> </td> </tr> </table> </div></div><div class="q" id="p_18Sn_336"> <div class="divNumber">288.</div> <div class="p"> <table class="singleColumn"> <tr> <td> <div class="pN">336</div> <div class="G">Na pasū brāhmaṇānāsuṃ,</div> </td> </tr> <tr> <td> <div class="G">na hiraññaṃ na dhāniyaṃ;</div> </td> </tr> <tr> <td> <div class="G">Sajjhāyadhanadhaññāsuṃ,</div> </td> </tr> <tr> <td> <div class="G">brahmaṃ nidhimapālayuṃ. (2)</div> </td> </tr> </table> </div></div><div class="q" id="p_18Sn_337"> <div class="divNumber">289.</div> <div class="p"> <table class="singleColumn"> <tr> <td> <div class="pN">337</div> <div class="G">Yaṃ nesaṃ pakataṃ āsi,</div> </td> </tr> <tr> <td> <div class="G">dvārabhattaṃ upaṭṭhitaṃ;</div> </td> </tr> <tr> <td> <div class="G">Saddhāpakatamesānaṃ,</div> </td> </tr> <tr> <td> <div class="G">dātave tadamaññisuṃ. (3)</div> </td> </tr> </table> </div></div><div class="q" id="p_18Sn_338"> <div class="divNumber">290.</div> <div class="p"> <table class="singleColumn"> <tr> <td> <div class="pN">338</div> <div class="G">Nānārattehi vatthehi,</div> </td> </tr> <tr> <td> <div class="G">sayanehāvasathehi ca;</div> </td> </tr> <tr> <td> <div class="G">Phītā janapadā raṭṭhā,</div> </td> </tr> <tr> <td> <div class="G">te namassiṃsu brāhmaṇe. (4)</div> </td> </tr> </table> </div></div><div class="q" id="p_18Sn_339"> <div class="divNumber">291.</div> <div class="p"> <table class="singleColumn"> <tr> <td> <div class="pN">339</div> <div class="G">Avajjhā brāhmaṇā āsuṃ,</div> </td> </tr> <tr> <td> <div class="G">ajeyyā dhammarakkhitā;</div> </td> </tr> <tr> <td> <div class="G">Na ne koci nivāresi,</div> </td> </tr> <tr> <td> <div class="G">kuladvāresu sabbaso. (5)</div> </td> </tr> </table> </div></div><div class="q" id="p_18Sn_340"> <div class="divNumber">292.</div> <div class="p"> <table class="singleColumn"> <tr> <td> <div class="pN">340</div> <div class="G">Aṭṭhacattālīsaṃ vassāni, <span class="gathaQuote">(komāra)</span></div> </td> </tr> <tr> <td> <div class="G">Brahmacariyaṃ cariṃsu te;</div> </td> </tr> <tr> <td> <div class="G">Vijjācaraṇapariyeṭṭhiṃ,</div> </td> </tr> <tr> <td> <div class="G">Acaruṃ brāhmaṇā pure. (6)</div> </td> </tr> </table> </div></div><div class="q" id="p_18Sn_341"> <div class="divNumber">293.</div> <div class="p"> <table class="singleColumn"> <tr> <td> <div class="pN">341</div> <div class="G">Na brāhmaṇā aññamagamuṃ,</div> </td> </tr> <tr> <td> <div class="G">napi bhariyaṃ kiṇiṃsu te;</div> </td> </tr> <tr> <td> <div class="G">Sampiyeneva saṃvāsaṃ,</div> </td> </tr> <tr> <td> <div class="G">saṅgantvā samarocayuṃ. (7)</div> </td> </tr> </table> </div></div><div class="q" id="p_18Sn_342"> <div class="divNumber">294.</div> <div class="p"> <table class="singleColumn"> <tr> <td> <div class="pN">342</div> <div class="G">Aññatra tamhā samayā,</div> </td> </tr> <tr> <td> <div class="G">utuveramaṇiṃ pati;</div> </td> </tr> <tr> <td> <div class="G">Antarā methunaṃ dhammaṃ,</div> </td> </tr> <tr> <td> <div class="G">nāssu gacchanti brāhmaṇā. (8)</div> </td> </tr> </table> </div></div><div class="q" id="p_18Sn_343"> <div class="divNumber">295.</div> <div class="p"> <table class="singleColumn"> <tr> <td> <div class="pN">343</div> <div class="G">Brahmacariyañca sīlañca,</div> </td> </tr> <tr> <td> <div class="G">ajjavaṃ maddavaṃ tapaṃ;</div> </td> </tr> <tr> <td> <div class="G">Soraccaṃ avihiṃsañca,</div> </td> </tr> <tr> <td> <div class="G">khantiñcāpi avaṇṇayuṃ. (9)</div> </td> </tr> </table> </div></div><div class="q" id="p_18Sn_344"> <div class="divNumber">296.</div> <div class="p"> <table class="singleColumn"> <tr> <td> <div class="pN">344</div> <div class="G">Yo nesaṃ paramo āsi,</div> </td> </tr> <tr> <td> <div class="G">Brahmā daḷhaparakkamo;</div> </td> </tr> <tr> <td> <div class="G">Sa vāpi methunaṃ dhammaṃ,</div> </td> </tr> <tr> <td> <div class="G">Supinantepi nāgamā. (10)</div> </td> </tr> </table> </div></div><div class="q" id="p_18Sn_345"> <div class="divNumber">297.</div> <div class="p"> <table class="singleColumn"> <tr> <td> <div class="pN">345</div> <div class="G">Tassa vattamanusikkhantā,</div> </td> </tr> <tr> <td> <div class="G">Idheke viññujātikā;</div> </td> </tr> <tr> <td> <div class="G">Brahmacariyañca sīlañca,</div> </td> </tr> <tr> <td> <div class="G">Khantiñcāpi avaṇṇayuṃ. (11)</div> </td> </tr> </table> </div></div><div class="q" id="p_18Sn_346"> <div class="divNumber">298.</div> <div class="p"> <table class="singleColumn"> <tr> <td> <div class="pN">346</div> <div class="G">Taṇḍulaṃ sayanaṃ vatthaṃ,</div> </td> </tr> <tr> <td> <div class="G">Sappitelañca yāciya;</div> </td> </tr> <tr> <td> <div class="G">Dhammena samodhānetvā,</div> </td> </tr> <tr> <td> <div class="G">Tato yaññamakappayuṃ. (12)</div> </td> </tr> </table> </div></div><div class="q" id="p_18Sn_347"> <div class="divNumber">299.</div> <div class="p"> <table class="singleColumn"> <tr> <td> <div class="pN">347</div> <div class="G">Upaṭṭhitasmiṃ yaññasmiṃ,</div> </td> </tr> <tr> <td> <div class="G">Nāssu gāvo haniṃsu te;</div> </td> </tr> <tr> <td> <div class="G">Yathā mātā pitā bhātā,</div> </td> </tr> <tr> <td> <div class="G">Aññe vāpi ca ñātakā;</div> </td> </tr> <tr> <td> <div class="G">Gāvo no paramā mittā,</div> </td> </tr> <tr> <td> <div class="G">Yāsu jāyanti osadhā. (13)</div> </td> </tr> </table> </div></div><div class="q" id="p_18Sn_348"> <div class="divNumber">300.</div> <div class="p"> <table class="singleColumn"> <tr> <td> <div class="pN">348</div> <div class="G">Annadā baladā cetā,</div> </td> </tr> <tr> <td> <div class="G">Vaṇṇadā sukhadā tathā;</div> </td> </tr> <tr> <td> <div class="G">Etamatthavasaṃ ñatvā,</div> </td> </tr> <tr> <td> <div class="G">Nāssu gāvo haniṃsu te. (14)</div> </td> </tr> </table> </div></div><div class="q" id="p_18Sn_349"> <div class="divNumber">301.</div> <div class="p"> <table class="singleColumn"> <tr> <td> <div class="pN">349</div> <div class="G">Sukhumālā mahākāyā,</div> </td> </tr> <tr> <td> <div class="G">Vaṇṇavanto yasassino;</div> </td> </tr> <tr> <td> <div class="G">Brāhmaṇā sehi dhammehi,</div> </td> </tr> <tr> <td> <div class="G">Kiccākiccesu ussukā;</div> </td> </tr> <tr> <td> <div class="G">Yāva loke avattiṃsu,</div> </td> </tr> <tr> <td> <div class="G">Sukhamedhitthayaṃ pajā. (15)</div> </td> </tr> </table> </div></div><div class="q" id="p_18Sn_350"> <div class="divNumber">302.</div> <div class="p"> <table class="singleColumn"> <tr> <td> <div class="pN">350</div> <div class="G">Tesaṃ āsi vipallāso,</div> </td> </tr> <tr> <td> <div class="G">Disvāna aṇuto aṇuṃ;</div> </td> </tr> <tr> <td> <div class="G">Rājino ca viyākāraṃ,</div> </td> </tr> <tr> <td> <div class="G">Nāriyo samalaṅkatā. (16)</div> </td> </tr> </table> </div></div><div class="q" id="p_18Sn_351"> <div class="divNumber">303.</div> <div class="p"> <table class="singleColumn"> <tr> <td> <div class="pN">351</div> <div class="G">Rathe cājaññasaṃyutte,</div> </td> </tr> <tr> <td> <div class="G">Sukate cittasibbane;</div> </td> </tr> <tr> <td> <div class="G">Nivesane nivese ca,</div> </td> </tr> <tr> <td> <div class="G">Vibhatte bhāgaso mite. (17)</div> </td> </tr> </table> </div></div><div class="q" id="p_18Sn_352"> <div class="divNumber">304.</div> <div class="p"> <table class="singleColumn"> <tr> <td> <div class="pN">352</div> <div class="G">Gomaṇḍalaparibyūḷhaṃ,</div> </td> </tr> <tr> <td> <div class="G">Nārīvaragaṇāyutaṃ;</div> </td> </tr> <tr> <td> <div class="G">Uḷāraṃ mānusaṃ bhogaṃ,</div> </td> </tr> <tr> <td> <div class="G">Abhijjhāyiṃsu brāhmaṇā. (18)</div> </td> </tr> </table> </div></div><div class="q" id="p_18Sn_353"> <div class="divNumber">305.</div> <div class="p"> <table class="singleColumn"> <tr> <td> <div class="pN">353</div> <div class="G">Te tattha mante ganthetvā,</div> </td> </tr> <tr> <td> <div class="G">Okkākaṃ tadupāgamuṃ;</div> </td> </tr> <tr> <td> <div class="G">Pahūtadhanadhaññosi,</div> </td> </tr> <tr> <td> <div class="G">Yajassu bahu te vittaṃ;</div> </td> </tr> <tr> <td> <div class="G">Yajassu bahu te dhanaṃ. (19)</div> </td> </tr> </table> </div></div><div class="q" id="p_18Sn_354"> <div class="divNumber">306.</div> <div class="p"> <table class="singleColumn"> <tr> <td> <div class="pN">354</div> <div class="G">Tato ca rājā saññatto,</div> </td> </tr> <tr> <td> <div class="G">Brāhmaṇehi rathesabho;</div> </td> </tr> <tr> <td> <div class="G">Assamedhaṃ purisamedhaṃ,</div> </td> </tr> <tr> <td> <div class="G">Sammāpāsaṃ vājapeyyaṃ niraggaḷaṃ;</div> </td> </tr> <tr> <td> <div class="G">Ete yāge yajitvāna,</div> </td> </tr> <tr> <td> <div class="G">Brāhmaṇānamadā dhanaṃ. (20)</div> </td> </tr> </table> </div></div><div class="q" id="p_18Sn_355"> <div class="divNumber">307.</div> <div class="p"> <table class="singleColumn"> <tr> <td> <div class="pN">355</div> <div class="G">Gāvo sayanañca vatthañca,</div> </td> </tr> <tr> <td> <div class="G">Nāriyo samalaṅkatā;</div> </td> </tr> <tr> <td> <div class="G">Rathe cājaññasaṃyutte,</div> </td> </tr> <tr> <td> <div class="G">Sukate cittasibbane. (21)</div> </td> </tr> </table> </div></div><div class="q" id="p_18Sn_356"> <div class="divNumber">308.</div> <div class="p"> <table class="singleColumn"> <tr> <td> <div class="pN">356</div> <div class="G">Nivesanāni rammāni,</div> </td> </tr> <tr> <td> <div class="G">Suvibhattāni bhāgaso;</div> </td> </tr> <tr> <td> <div class="G">Nānādhaññassa pūretvā,</div> </td> </tr> <tr> <td> <div class="G">Brāhmaṇānamadā dhanaṃ. (22)</div> </td> </tr> </table> </div></div><div class="q" id="p_18Sn_357"> <div class="divNumber">309.</div> <div class="p"> <table class="singleColumn"> <tr> <td> <div class="pN">357</div> <div class="G">Te ca tattha dhanaṃ laddhā,</div> </td> </tr> <tr> <td> <div class="G">Sannidhiṃ samarocayuṃ;</div> </td> </tr> <tr> <td> <div class="G">Tesaṃ icchāvatiṇṇānaṃ,</div> </td> </tr> <tr> <td> <div class="G">Bhiyyo taṇhā pavaḍḍhatha;</div> </td> </tr> <tr> <td> <div class="G">Te tattha mante ganthetvā,</div> </td> </tr> <tr> <td> <div class="G">Okkākaṃ puna mupāgamuṃ. (23)</div> </td> </tr> </table> </div></div><div class="q" id="p_18Sn_358"> <div class="divNumber">310.</div> <div class="p"> <table class="singleColumn"> <tr> <td> <div class="pN">358</div> <div class="G">Yathā āpo ca pathavī ca,</div> </td> </tr> <tr> <td> <div class="G">Hiraññaṃ dhanadhāniyaṃ;</div> </td> </tr> <tr> <td> <div class="G">Evaṃ gāvo manussānaṃ,</div> </td> </tr> <tr> <td> <div class="G">Parikkhāro so hi pāṇinaṃ;</div> </td> </tr> <tr> <td> <div class="G">Yajassu bahu te vittaṃ,</div> </td> </tr> <tr> <td> <div class="G">Yajassu bahu te dhanaṃ. (24)</div> </td> </tr> </table> </div></div><div class="q" id="p_18Sn_359"> <div class="divNumber">311.</div> <div class="p"> <table class="singleColumn"> <tr> <td> <div class="pN">359</div> <div class="G">Tato ca rājā saññatto,</div> </td> </tr> <tr> <td> <div class="G">Brāhmaṇehi rathesabho;</div> </td> </tr> <tr> <td> <div class="G">Nekā satasahassiyo,</div> </td> </tr> <tr> <td> <div class="G">Gāvo yaññe aghātayi. (25)</div> </td> </tr> </table> </div></div><div class="q" id="p_18Sn_360"> <div class="divNumber">312.</div> <div class="p"> <table class="singleColumn"> <tr> <td> <div class="pN">360</div> <div class="G">Na pādā na visāṇena,</div> </td> </tr> <tr> <td> <div class="G">Nāssu hiṃsanti kenaci;</div> </td> </tr> <tr> <td> <div class="G">Gāvo eḷakasamānā,</div> </td> </tr> <tr> <td> <div class="G">Soratā kumbhadūhanā;</div> </td> </tr> <tr> <td> <div class="G">Tā visāṇe gahetvāna,</div> </td> </tr> <tr> <td> <div class="G">Rājā satthena ghātayi. (26)</div> </td> </tr> </table> </div></div><div class="q" id="p_18Sn_361"> <div class="divNumber">313.</div> <div class="p"> <table class="singleColumn"> <tr> <td> <div class="pN">361</div> <div class="G">Tato devā pitaro ca,</div> </td> </tr> <tr> <td> <div class="G">Indo asurarakkhasā;</div> </td> </tr> <tr> <td> <div class="G">Adhammo iti pakkanduṃ,</div> </td> </tr> <tr> <td> <div class="G">Yaṃ satthaṃ nipatī gave. (27)</div> </td> </tr> </table> </div></div><div class="q" id="p_18Sn_362"> <div class="divNumber">314.</div> <div class="p"> <table class="singleColumn"> <tr> <td> <div class="pN">362</div> <div class="G">Tayo rogā pure āsuṃ,</div> </td> </tr> <tr> <td> <div class="G">Icchā anasanaṃ jarā;</div> </td> </tr> <tr> <td> <div class="G">Pasūnañca samārambhā,</div> </td> </tr> <tr> <td> <div class="G">Aṭṭhānavutimāgamuṃ. (28)</div> </td> </tr> </table> </div></div><div class="q" id="p_18Sn_363"> <div class="divNumber">315.</div> <div class="p"> <table class="singleColumn"> <tr> <td> <div class="pN">363</div> <div class="G">Eso adhammo daṇḍānaṃ,</div> </td> </tr> <tr> <td> <div class="G">Okkanto purāṇo ahu;</div> </td> </tr> <tr> <td> <div class="G">Adūsikāyo haññanti,</div> </td> </tr> <tr> <td> <div class="G">Dhammā dhaṃsanti yājakā. (29)</div> </td> </tr> </table> </div></div><div class="q" id="p_18Sn_364"> <div class="divNumber">316.</div> <div class="p"> <table class="singleColumn"> <tr> <td> <div class="pN">364</div> <div class="G">Evameso aṇudhammo,</div> </td> </tr> <tr> <td> <div class="G">Porāṇo viññugarahito;</div> </td> </tr> <tr> <td> <div class="G">Yattha edisakaṃ passati,</div> </td> </tr> <tr> <td> <div class="G">Yājakaṃ garahatī jano. (30)</div> </td> </tr> </table> </div></div><div class="q" id="p_18Sn_365"> <div class="divNumber">317.</div> <div class="p"> <table class="singleColumn"> <tr> <td> <div class="pN">365</div> <div class="G">Evaṃ dhamme viyāpanne,</div> </td> </tr> <tr> <td> <div class="G">Vibhinnā suddavessikā;</div> </td> </tr> <tr> <td> <div class="G">Puthū vibhinnā khattiyā,</div> </td> </tr> <tr> <td> <div class="G">Patiṃ bhariyāvamaññatha. (31)</div> </td> </tr> </table> </div></div><div class="q" id="p_18Sn_366"> <div class="divNumber">318.</div> <div class="p"> <table class="singleColumn"> <tr> <td> <div class="pN">366</div> <div class="G">Khattiyā brahmabandhū ca,</div> </td> </tr> <tr> <td> <div class="G">Ye caññe gottarakkhitā;</div> </td> </tr> <tr> <td> <div class="G">Jātivādaṃ nirākatvā,</div> </td> </tr> <tr> <td> <div class="G">Kāmānaṃ vasamanvagun”ti. (32)</div> </td> </tr> </table> </div></div><div class="q" id="p_18Sn_367"> <div class="p"><span class="pN">367</span>Evaṃ vutte, te brāhmaṇamahāsālā bhagavantaṃ etadavocuṃ—  “abhikkantaṃ, bho gotama…pe…  upāsake no bhavaṃ gotamo dhāretu ajjatagge pāṇupete saraṇaṃ gate”ti. </div></div><div class="CENTER" id="p_18Sn_368"><span class="pN">368</span>Brāhmaṇadhammikasuttaṃ sattamaṃ.</div></div><div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/2">2 Cūḷavagga</a>
</div>
<div class="i">2.7 Brāhmaṇadhammikasutta</div>
<div class="h">Cūḷavagga</div>
<div class="h">Brāhmaṇadhammikasutta</div>
<div class="q" id="p_18Sn_334"> <div class="p">
<span class="pN">334</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā kosalakā brāhmaṇamahāsālā jiṇṇā vuḍḍhā mahallakā addhagatā vayoanuppattā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇamahāsālā bhagavantaṃ etadavocuṃ—  “sandissanti nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme”ti? “Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ brāhmaṇadhamme”ti. “Sādhu no bhavaṃ gotamo porāṇānaṃ brāhmaṇānaṃ brāhmaṇadhammaṃ bhāsatu, sace bhoto gotamassa agarū”ti. “Tena hi, brāhmaṇā, suṇātha, sādhukaṃ manasi karotha, bhāsissāmī”ti. “Evaṃ, bho”ti kho te brāhmaṇamahāsālā bhagavato paccassosuṃ. Bhagavā etadavoca—  </div>
</div>
<div class="q" id="p_18Sn_335"> <div class="divNumber">287.</div> <div class="p"> <table class="singleColumn"> <tr> <td> <div class="pN">335</div> <div class="G">“Isayo pubbakā āsuṃ,</div> </td> </tr> <tr> <td> <div class="G">saññatattā tapassino;</div> </td> </tr> <tr> <td> <div class="G">Pañca kāmaguṇe hitvā,</div> </td> </tr> <tr> <td> <div class="G">attadatthamacārisuṃ. (1)</div> </td> </tr> </table> </div>
</div>
<div class="q" id="p_18Sn_336"> <div class="divNumber">288.</div> <div class="p"> <table class="singleColumn"> <tr> <td> <div class="pN">336</div> <div class="G">Na pasū brāhmaṇānāsuṃ,</div> </td> </tr> <tr> <td> <div class="G">na hiraññaṃ na dhāniyaṃ;</div> </td> </tr> <tr> <td> <div class="G">Sajjhāyadhanadhaññāsuṃ,</div> </td> </tr> <tr> <td> <div class="G">brahmaṃ nidhimapālayuṃ. (2)</div> </td> </tr> </table> </div>
</div>
<div class="q" id="p_18Sn_337"> <div class="divNumber">289.</div> <div class="p"> <table class="singleColumn"> <tr> <td> <div class="pN">337</div> <div class="G">Yaṃ nesaṃ pakataṃ āsi,</div> </td> </tr> <tr> <td> <div class="G">dvārabhattaṃ upaṭṭhitaṃ;</div> </td> </tr> <tr> <td> <div class="G">Saddhāpakatamesānaṃ,</div> </td> </tr> <tr> <td> <div class="G">dātave tadamaññisuṃ. (3)</div> </td> </tr> </table> </div>
</div>
<div class="q" id="p_18Sn_338"> <div class="divNumber">290.</div> <div class="p"> <table class="singleColumn"> <tr> <td> <div class="pN">338</div> <div class="G">Nānārattehi vatthehi,</div> </td> </tr> <tr> <td> <div class="G">sayanehāvasathehi ca;</div> </td> </tr> <tr> <td> <div class="G">Phītā janapadā raṭṭhā,</div> </td> </tr> <tr> <td> <div class="G">te namassiṃsu brāhmaṇe. (4)</div> </td> </tr> </table> </div>
</div>
<div class="q" id="p_18Sn_339"> <div class="divNumber">291.</div> <div class="p"> <table class="singleColumn"> <tr> <td> <div class="pN">339</div> <div class="G">Avajjhā brāhmaṇā āsuṃ,</div> </td> </tr> <tr> <td> <div class="G">ajeyyā dhammarakkhitā;</div> </td> </tr> <tr> <td> <div class="G">Na ne koci nivāresi,</div> </td> </tr> <tr> <td> <div class="G">kuladvāresu sabbaso. (5)</div> </td> </tr> </table> </div>
</div>
<div class="q" id="p_18Sn_340"> <div class="divNumber">292.</div> <div class="p"> <table class="singleColumn"> <tr> <td> <div class="pN">340</div> <div class="G">Aṭṭhacattālīsaṃ vassāni, <span class="gathaQuote">(komāra)</span>
</div> </td> </tr> <tr> <td> <div class="G">Brahmacariyaṃ cariṃsu te;</div> </td> </tr> <tr> <td> <div class="G">Vijjācaraṇapariyeṭṭhiṃ,</div> </td> </tr> <tr> <td> <div class="G">Acaruṃ brāhmaṇā pure. (6)</div> </td> </tr> </table> </div>
</div>
<div class="q" id="p_18Sn_341"> <div class="divNumber">293.</div> <div class="p"> <table class="singleColumn"> <tr> <td> <div class="pN">341</div> <div class="G">Na brāhmaṇā aññamagamuṃ,</div> </td> </tr> <tr> <td> <div class="G">napi bhariyaṃ kiṇiṃsu te;</div> </td> </tr> <tr> <td> <div class="G">Sampiyeneva saṃvāsaṃ,</div> </td> </tr> <tr> <td> <div class="G">saṅgantvā samarocayuṃ. (7)</div> </td> </tr> </table> </div>
</div>
<div class="q" id="p_18Sn_342"> <div class="divNumber">294.</div> <div class="p"> <table class="singleColumn"> <tr> <td> <div class="pN">342</div> <div class="G">Aññatra tamhā samayā,</div> </td> </tr> <tr> <td> <div class="G">utuveramaṇiṃ pati;</div> </td> </tr> <tr> <td> <div class="G">Antarā methunaṃ dhammaṃ,</div> </td> </tr> <tr> <td> <div class="G">nāssu gacchanti brāhmaṇā. (8)</div> </td> </tr> </table> </div>
</div>
<div class="q" id="p_18Sn_343"> <div class="divNumber">295.</div> <div class="p"> <table class="singleColumn"> <tr> <td> <div class="pN">343</div> <div class="G">Brahmacariyañca sīlañca,</div> </td> </tr> <tr> <td> <div class="G">ajjavaṃ maddavaṃ tapaṃ;</div> </td> </tr> <tr> <td> <div class="G">Soraccaṃ avihiṃsañca,</div> </td> </tr> <tr> <td> <div class="G">khantiñcāpi avaṇṇayuṃ. (9)</div> </td> </tr> </table> </div>
</div>
<div class="q" id="p_18Sn_344"> <div class="divNumber">296.</div> <div class="p"> <table class="singleColumn"> <tr> <td> <div class="pN">344</div> <div class="G">Yo nesaṃ paramo āsi,</div> </td> </tr> <tr> <td> <div class="G">Brahmā daḷhaparakkamo;</div> </td> </tr> <tr> <td> <div class="G">Sa vāpi methunaṃ dhammaṃ,</div> </td> </tr> <tr> <td> <div class="G">Supinantepi nāgamā. (10)</div> </td> </tr> </table> </div>
</div>
<div class="q" id="p_18Sn_345"> <div class="divNumber">297.</div> <div class="p"> <table class="singleColumn"> <tr> <td> <div class="pN">345</div> <div class="G">Tassa vattamanusikkhantā,</div> </td> </tr> <tr> <td> <div class="G">Idheke viññujātikā;</div> </td> </tr> <tr> <td> <div class="G">Brahmacariyañca sīlañca,</div> </td> </tr> <tr> <td> <div class="G">Khantiñcāpi avaṇṇayuṃ. (11)</div> </td> </tr> </table> </div>
</div>
<div class="q" id="p_18Sn_346"> <div class="divNumber">298.</div> <div class="p"> <table class="singleColumn"> <tr> <td> <div class="pN">346</div> <div class="G">Taṇḍulaṃ sayanaṃ vatthaṃ,</div> </td> </tr> <tr> <td> <div class="G">Sappitelañca yāciya;</div> </td> </tr> <tr> <td> <div class="G">Dhammena samodhānetvā,</div> </td> </tr> <tr> <td> <div class="G">Tato yaññamakappayuṃ. (12)</div> </td> </tr> </table> </div>
</div>
<div class="q" id="p_18Sn_347"> <div class="divNumber">299.</div> <div class="p"> <table class="singleColumn"> <tr> <td> <div class="pN">347</div> <div class="G">Upaṭṭhitasmiṃ yaññasmiṃ,</div> </td> </tr> <tr> <td> <div class="G">Nāssu gāvo haniṃsu te;</div> </td> </tr> <tr> <td> <div class="G">Yathā mātā pitā bhātā,</div> </td> </tr> <tr> <td> <div class="G">Aññe vāpi ca ñātakā;</div> </td> </tr> <tr> <td> <div class="G">Gāvo no paramā mittā,</div> </td> </tr> <tr> <td> <div class="G">Yāsu jāyanti osadhā. (13)</div> </td> </tr> </table> </div>
</div>
<div class="q" id="p_18Sn_348"> <div class="divNumber">300.</div> <div class="p"> <table class="singleColumn"> <tr> <td> <div class="pN">348</div> <div class="G">Annadā baladā cetā,</div> </td> </tr> <tr> <td> <div class="G">Vaṇṇadā sukhadā tathā;</div> </td> </tr> <tr> <td> <div class="G">Etamatthavasaṃ ñatvā,</div> </td> </tr> <tr> <td> <div class="G">Nāssu gāvo haniṃsu te. (14)</div> </td> </tr> </table> </div>
</div>
<div class="q" id="p_18Sn_349"> <div class="divNumber">301.</div> <div class="p"> <table class="singleColumn"> <tr> <td> <div class="pN">349</div> <div class="G">Sukhumālā mahākāyā,</div> </td> </tr> <tr> <td> <div class="G">Vaṇṇavanto yasassino;</div> </td> </tr> <tr> <td> <div class="G">Brāhmaṇā sehi dhammehi,</div> </td> </tr> <tr> <td> <div class="G">Kiccākiccesu ussukā;</div> </td> </tr> <tr> <td> <div class="G">Yāva loke avattiṃsu,</div> </td> </tr> <tr> <td> <div class="G">Sukhamedhitthayaṃ pajā. (15)</div> </td> </tr> </table> </div>
</div>
<div class="q" id="p_18Sn_350"> <div class="divNumber">302.</div> <div class="p"> <table class="singleColumn"> <tr> <td> <div class="pN">350</div> <div class="G">Tesaṃ āsi vipallāso,</div> </td> </tr> <tr> <td> <div class="G">Disvāna aṇuto aṇuṃ;</div> </td> </tr> <tr> <td> <div class="G">Rājino ca viyākāraṃ,</div> </td> </tr> <tr> <td> <div class="G">Nāriyo samalaṅkatā. (16)</div> </td> </tr> </table> </div>
</div>
<div class="q" id="p_18Sn_351"> <div class="divNumber">303.</div> <div class="p"> <table class="singleColumn"> <tr> <td> <div class="pN">351</div> <div class="G">Rathe cājaññasaṃyutte,</div> </td> </tr> <tr> <td> <div class="G">Sukate cittasibbane;</div> </td> </tr> <tr> <td> <div class="G">Nivesane nivese ca,</div> </td> </tr> <tr> <td> <div class="G">Vibhatte bhāgaso mite. (17)</div> </td> </tr> </table> </div>
</div>
<div class="q" id="p_18Sn_352"> <div class="divNumber">304.</div> <div class="p"> <table class="singleColumn"> <tr> <td> <div class="pN">352</div> <div class="G">Gomaṇḍalaparibyūḷhaṃ,</div> </td> </tr> <tr> <td> <div class="G">Nārīvaragaṇāyutaṃ;</div> </td> </tr> <tr> <td> <div class="G">Uḷāraṃ mānusaṃ bhogaṃ,</div> </td> </tr> <tr> <td> <div class="G">Abhijjhāyiṃsu brāhmaṇā. (18)</div> </td> </tr> </table> </div>
</div>
<div class="q" id="p_18Sn_353"> <div class="divNumber">305.</div> <div class="p"> <table class="singleColumn"> <tr> <td> <div class="pN">353</div> <div class="G">Te tattha mante ganthetvā,</div> </td> </tr> <tr> <td> <div class="G">Okkākaṃ tadupāgamuṃ;</div> </td> </tr> <tr> <td> <div class="G">Pahūtadhanadhaññosi,</div> </td> </tr> <tr> <td> <div class="G">Yajassu bahu te vittaṃ;</div> </td> </tr> <tr> <td> <div class="G">Yajassu bahu te dhanaṃ. (19)</div> </td> </tr> </table> </div>
</div>
<div class="q" id="p_18Sn_354"> <div class="divNumber">306.</div> <div class="p"> <table class="singleColumn"> <tr> <td> <div class="pN">354</div> <div class="G">Tato ca rājā saññatto,</div> </td> </tr> <tr> <td> <div class="G">Brāhmaṇehi rathesabho;</div> </td> </tr> <tr> <td> <div class="G">Assamedhaṃ purisamedhaṃ,</div> </td> </tr> <tr> <td> <div class="G">Sammāpāsaṃ vājapeyyaṃ niraggaḷaṃ;</div> </td> </tr> <tr> <td> <div class="G">Ete yāge yajitvāna,</div> </td> </tr> <tr> <td> <div class="G">Brāhmaṇānamadā dhanaṃ. (20)</div> </td> </tr> </table> </div>
</div>
<div class="q" id="p_18Sn_355"> <div class="divNumber">307.</div> <div class="p"> <table class="singleColumn"> <tr> <td> <div class="pN">355</div> <div class="G">Gāvo sayanañca vatthañca,</div> </td> </tr> <tr> <td> <div class="G">Nāriyo samalaṅkatā;</div> </td> </tr> <tr> <td> <div class="G">Rathe cājaññasaṃyutte,</div> </td> </tr> <tr> <td> <div class="G">Sukate cittasibbane. (21)</div> </td> </tr> </table> </div>
</div>
<div class="q" id="p_18Sn_356"> <div class="divNumber">308.</div> <div class="p"> <table class="singleColumn"> <tr> <td> <div class="pN">356</div> <div class="G">Nivesanāni rammāni,</div> </td> </tr> <tr> <td> <div class="G">Suvibhattāni bhāgaso;</div> </td> </tr> <tr> <td> <div class="G">Nānādhaññassa pūretvā,</div> </td> </tr> <tr> <td> <div class="G">Brāhmaṇānamadā dhanaṃ. (22)</div> </td> </tr> </table> </div>
</div>
<div class="q" id="p_18Sn_357"> <div class="divNumber">309.</div> <div class="p"> <table class="singleColumn"> <tr> <td> <div class="pN">357</div> <div class="G">Te ca tattha dhanaṃ laddhā,</div> </td> </tr> <tr> <td> <div class="G">Sannidhiṃ samarocayuṃ;</div> </td> </tr> <tr> <td> <div class="G">Tesaṃ icchāvatiṇṇānaṃ,</div> </td> </tr> <tr> <td> <div class="G">Bhiyyo taṇhā pavaḍḍhatha;</div> </td> </tr> <tr> <td> <div class="G">Te tattha mante ganthetvā,</div> </td> </tr> <tr> <td> <div class="G">Okkākaṃ puna mupāgamuṃ. (23)</div> </td> </tr> </table> </div>
</div>
<div class="q" id="p_18Sn_358"> <div class="divNumber">310.</div> <div class="p"> <table class="singleColumn"> <tr> <td> <div class="pN">358</div> <div class="G">Yathā āpo ca pathavī ca,</div> </td> </tr> <tr> <td> <div class="G">Hiraññaṃ dhanadhāniyaṃ;</div> </td> </tr> <tr> <td> <div class="G">Evaṃ gāvo manussānaṃ,</div> </td> </tr> <tr> <td> <div class="G">Parikkhāro so hi pāṇinaṃ;</div> </td> </tr> <tr> <td> <div class="G">Yajassu bahu te vittaṃ,</div> </td> </tr> <tr> <td> <div class="G">Yajassu bahu te dhanaṃ. (24)</div> </td> </tr> </table> </div>
</div>
<div class="q" id="p_18Sn_359"> <div class="divNumber">311.</div> <div class="p"> <table class="singleColumn"> <tr> <td> <div class="pN">359</div> <div class="G">Tato ca rājā saññatto,</div> </td> </tr> <tr> <td> <div class="G">Brāhmaṇehi rathesabho;</div> </td> </tr> <tr> <td> <div class="G">Nekā satasahassiyo,</div> </td> </tr> <tr> <td> <div class="G">Gāvo yaññe aghātayi. (25)</div> </td> </tr> </table> </div>
</div>
<div class="q" id="p_18Sn_360"> <div class="divNumber">312.</div> <div class="p"> <table class="singleColumn"> <tr> <td> <div class="pN">360</div> <div class="G">Na pādā na visāṇena,</div> </td> </tr> <tr> <td> <div class="G">Nāssu hiṃsanti kenaci;</div> </td> </tr> <tr> <td> <div class="G">Gāvo eḷakasamānā,</div> </td> </tr> <tr> <td> <div class="G">Soratā kumbhadūhanā;</div> </td> </tr> <tr> <td> <div class="G">Tā visāṇe gahetvāna,</div> </td> </tr> <tr> <td> <div class="G">Rājā satthena ghātayi. (26)</div> </td> </tr> </table> </div>
</div>
<div class="q" id="p_18Sn_361"> <div class="divNumber">313.</div> <div class="p"> <table class="singleColumn"> <tr> <td> <div class="pN">361</div> <div class="G">Tato devā pitaro ca,</div> </td> </tr> <tr> <td> <div class="G">Indo asurarakkhasā;</div> </td> </tr> <tr> <td> <div class="G">Adhammo iti pakkanduṃ,</div> </td> </tr> <tr> <td> <div class="G">Yaṃ satthaṃ nipatī gave. (27)</div> </td> </tr> </table> </div>
</div>
<div class="q" id="p_18Sn_362"> <div class="divNumber">314.</div> <div class="p"> <table class="singleColumn"> <tr> <td> <div class="pN">362</div> <div class="G">Tayo rogā pure āsuṃ,</div> </td> </tr> <tr> <td> <div class="G">Icchā anasanaṃ jarā;</div> </td> </tr> <tr> <td> <div class="G">Pasūnañca samārambhā,</div> </td> </tr> <tr> <td> <div class="G">Aṭṭhānavutimāgamuṃ. (28)</div> </td> </tr> </table> </div>
</div>
<div class="q" id="p_18Sn_363"> <div class="divNumber">315.</div> <div class="p"> <table class="singleColumn"> <tr> <td> <div class="pN">363</div> <div class="G">Eso adhammo daṇḍānaṃ,</div> </td> </tr> <tr> <td> <div class="G">Okkanto purāṇo ahu;</div> </td> </tr> <tr> <td> <div class="G">Adūsikāyo haññanti,</div> </td> </tr> <tr> <td> <div class="G">Dhammā dhaṃsanti yājakā. (29)</div> </td> </tr> </table> </div>
</div>
<div class="q" id="p_18Sn_364"> <div class="divNumber">316.</div> <div class="p"> <table class="singleColumn"> <tr> <td> <div class="pN">364</div> <div class="G">Evameso aṇudhammo,</div> </td> </tr> <tr> <td> <div class="G">Porāṇo viññugarahito;</div> </td> </tr> <tr> <td> <div class="G">Yattha edisakaṃ passati,</div> </td> </tr> <tr> <td> <div class="G">Yājakaṃ garahatī jano. (30)</div> </td> </tr> </table> </div>
</div>
<div class="q" id="p_18Sn_365"> <div class="divNumber">317.</div> <div class="p"> <table class="singleColumn"> <tr> <td> <div class="pN">365</div> <div class="G">Evaṃ dhamme viyāpanne,</div> </td> </tr> <tr> <td> <div class="G">Vibhinnā suddavessikā;</div> </td> </tr> <tr> <td> <div class="G">Puthū vibhinnā khattiyā,</div> </td> </tr> <tr> <td> <div class="G">Patiṃ bhariyāvamaññatha. (31)</div> </td> </tr> </table> </div>
</div>
<div class="q" id="p_18Sn_366"> <div class="divNumber">318.</div> <div class="p"> <table class="singleColumn"> <tr> <td> <div class="pN">366</div> <div class="G">Khattiyā brahmabandhū ca,</div> </td> </tr> <tr> <td> <div class="G">Ye caññe gottarakkhitā;</div> </td> </tr> <tr> <td> <div class="G">Jātivādaṃ nirākatvā,</div> </td> </tr> <tr> <td> <div class="G">Kāmānaṃ vasamanvagun”ti. (32)</div> </td> </tr> </table> </div>
</div>
<div class="q" id="p_18Sn_367"> <div class="p">
<span class="pN">367</span>Evaṃ vutte, te brāhmaṇamahāsālā bhagavantaṃ etadavocuṃ—  “abhikkantaṃ, bho gotama…pe…  upāsake no bhavaṃ gotamo dhāretu ajjatagge pāṇupete saraṇaṃ gate”ti. </div>
</div>
<div class="CENTER" id="p_18Sn_368">
<span class="pN">368</span>Brāhmaṇadhammikasuttaṃ sattamaṃ.</div>
</div>
