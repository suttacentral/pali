<div><div class="b"><a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/3">3 Mahāvagga</a></div><div class="i">3.6 Sabhiyasutta</div><div class="h">Mahāvagga</div><div class="h">Sabhiyasutta</div><div class="q" id="p_18Sn_597"> <div class="p"><span class="pN">597</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena sabhiyassa paribbājakassa purāṇasālohitāya devatāya pañhā uddiṭṭhā honti—  “yo te, sabhiya, samaṇo vā brāhmaṇo vā ime pañhe puṭṭho byākaroti tassa santike brahmacariyaṃ careyyāsī”ti. </div></div><div class="q" id="p_18Sn_598"> <div class="p"><span class="pN">598</span>Atha kho sabhiyo paribbājako tassā devatāya santike te pañhe uggahetvā ye te samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo makkhaligosālo ajito kesakambalo pakudho kaccāno sañcayo belaṭṭhaputto nigaṇṭho nāṭaputto, te upasaṅkamitvā te pañhe pucchati. Te sabhiyena paribbājakena pañhe puṭṭhā na sampāyanti; asampāyantā kopañca dosañca appaccayañca pātukaronti. Api ca sabhiyaṃyeva paribbājakaṃ paṭipucchanti. </div></div><div class="q" id="p_18Sn_599"> <div class="p"><span class="pN">599</span>Atha kho sabhiyassa paribbājakassa etadahosi—  “ye kho te bhonto samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo…pe…  nigaṇṭho nāṭaputto, te mayā pañhe puṭṭhā na sampāyanti, asampāyantā kopañca dosañca appaccayañca pātukaronti; api ca maññevettha paṭipucchanti. Yannūnāhaṃ hīnāyāvattitvā kāme paribhuñjeyyan”ti. </div></div><div class="q" id="p_18Sn_600"> <div class="p"><span class="pN">600</span>Atha kho sabhiyassa paribbājakassa etadahosi—  “ayampi kho samaṇo gotamo saṃghī ceva gaṇī ca gaṇācariyo ca ñāto yasassī titthakaro sādhusammato bahujanassa; yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti. </div></div><div class="q" id="p_18Sn_601"> <div class="p"><span class="pN">601</span>Atha kho sabhiyassa paribbājakassa etadahosi—  “yepi kho te bhonto samaṇabrāhmaṇā jiṇṇā vuḍḍhā mahallakā addhagatā vayoanuppattā therā rattaññū cirapabbajitā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo…pe…  nigaṇṭho nāṭaputto, tepi mayā pañhe puṭṭhā na sampāyanti, asampāyantā kopañca dosañca appaccayañca pātukaronti, api ca maññevettha paṭipucchanti; kiṃ pana me samaṇo gotamo ime pañhe puṭṭho byākarissati. Samaṇo hi gotamo daharo ceva jātiyā, navo ca pabbajjāyā”ti. </div></div><div class="q" id="p_18Sn_602"> <div class="p"><span class="pN">602</span>Atha kho sabhiyassa paribbājakassa etadahosi—  “samaṇo kho daharoti na uññātabbo na paribhotabbo. Daharopi cesa samaṇo gotamo mahiddhiko hoti mahānubhāvo, yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti. </div></div><div class="q" id="p_18Sn_603"> <div class="p"><span class="pN">603</span>Atha kho sabhiyo paribbājako yena rājagahaṃ tena cārikaṃ pakkāmi. Anupubbena cārikaṃ caramāno yena rājagahaṃ veḷuvanaṃ kalandakanivāpo, yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sabhiyo paribbājako bhagavantaṃ gāthāya ajjhabhāsi—  </div></div><div class="q" id="p_18Sn_604"> <div class="divNumber">516.</div> <div class="p"> <table class="singleColumn"> <tr> <td> <div class="pN">604</div> <div class="G">“Kaṅkhī vecikicchī āgamaṃ, <span class="gathaQuote">(iti sabhiyo)</span></div> </td> </tr> <tr> <td> <div class="G">Pañhe pucchituṃ abhikaṅkhamāno;</div> </td> </tr> <tr> <td> <div class="G">Tesantakaro bhavāhi pañhe me puṭṭho,</div> </td> </tr> <tr> <td> <div class="G">Anupubbaṃ anudhammaṃ byākarohi me”. (1)</div> </td> </tr> </table> </div></div><div class="q" id="p_18Sn_605"> <div class="divNumber">517.</div> <div class="p"> <table class="singleColumn"> <tr> <td> <div class="pN">605</div> <div class="G">“Dūrato āgatosi sabhiya, <span class="gathaQuote">(iti bhagavā)</span></div> </td> </tr> <tr> <td> <div class="G">Pañhe pucchituṃ abhikaṅkhamāno;</div> </td> </tr> <tr> <td> <div class="G">Tesantakaro bhavāmi pañhe te puṭṭho,</div> </td> </tr> <tr> <td> <div class="G">Anupubbaṃ anudhammaṃ byākaromi te. (2)</div> </td> </tr> </table> </div></div><div class="q" id="p_18Sn_606"> <div class="divNumber">518.</div> <div class="p"> <table class="singleColumn"> <tr> <td> <div class="pN">606</div> <div class="G">Puccha maṃ sabhiya pañhaṃ,</div> </td> </tr> <tr> <td> <div class="G">Yaṃ kiñci manasicchasi;</div> </td> </tr> <tr> <td> <div class="G">Tassa tasseva pañhassa,</div> </td> </tr> <tr> <td> <div class="G">Ahaṃ antaṃ karomi te”ti. (3)</div> </td> </tr> </table> </div></div><div class="q" id="p_18Sn_607"> <div class="p"><span class="pN">607</span>Atha kho sabhiyassa paribbājakassa etadahosi—  “acchariyaṃ vata bho, abbhutaṃ vata bho. Yaṃ vatāhaṃ aññesu samaṇabrāhmaṇesu okāsakammamattampi nālatthaṃ taṃ me idaṃ samaṇena gotamena okāsakammaṃ katan”ti. Attamano pamudito udaggo pītisomanassajāto bhagavantaṃ pañhaṃ apucchi—  </div></div><div class="q" id="p_18Sn_608"> <div class="divNumber">519.</div> <div class="p"> <table class="singleColumn"> <tr> <td> <div class="pN">608</div> <div class="G">“Kiṃpattinamāhu bhikkhunaṃ, <span class="gathaQuote">(iti sabhiyo)</span></div> </td> </tr> <tr> <td> <div class="G">Sorataṃ kena kathañca dantamāhu;</div> </td> </tr> <tr> <td> <div class="G">Buddhoti kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (4)</div> </td> </tr> </table> </div></div><div class="q" id="p_18Sn_609"> <div class="divNumber">520.</div> <div class="p"> <table class="singleColumn"> <tr> <td> <div class="pN">609</div> <div class="G">“Pajjena katena attanā, <span class="gathaQuote">(sabhiyāti bhagavā)</span></div> </td> </tr> <tr> <td> <div class="G">Parinibbānagato vitiṇṇakaṅkho;</div> </td> </tr> <tr> <td> <div class="G">Vibhavañca bhavañca vippahāya,</div> </td> </tr> <tr> <td> <div class="G">Vusitavā khīṇapunabbhavo sa bhikkhu. (5)</div> </td> </tr> </table> </div></div><div class="q" id="p_18Sn_610"> <div class="divNumber">521.</div> <div class="p"> <table class="singleColumn"> <tr> <td> <div class="pN">610</div> <div class="G">Sabbattha upekkhako satimā,</div> </td> </tr> <tr> <td> <div class="G">Na so hiṃsati kañci sabbaloke;</div> </td> </tr> <tr> <td> <div class="G">Tiṇṇo samaṇo anāvilo,</div> </td> </tr> <tr> <td> <div class="G">Ussadā yassa na santi sorato so. (6)</div> </td> </tr> </table> </div></div><div class="q" id="p_18Sn_611"> <div class="divNumber">522.</div> <div class="p"> <table class="singleColumn"> <tr> <td> <div class="pN">611</div> <div class="G">Yassindriyāni bhāvitāni,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Nibbijjha imaṃ parañca lokaṃ,</div> </td> </tr> <tr> <td> <div class="G">Kālaṃ kaṅkhati bhāvito sa danto. (7)</div> </td> </tr> </table> </div></div><div class="q" id="p_18Sn_612"> <div class="divNumber">523.</div> <div class="p"> <table class="singleColumn"> <tr> <td> <div class="pN">612</div> <div class="G">Kappāni viceyya kevalāni,</div> </td> </tr> <tr> <td> <div class="G">Saṃsāraṃ dubhayaṃ cutūpapātaṃ;</div> </td> </tr> <tr> <td> <div class="G">Vigatarajamanaṅgaṇaṃ visuddhaṃ,</div> </td> </tr> <tr> <td> <div class="G">Pattaṃ jātikhayaṃ tamāhu buddhan”ti. (8)</div> </td> </tr> </table> </div></div><div class="q" id="p_18Sn_613"> <div class="p"><span class="pN">613</span>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto bhagavantaṃ uttariṃ pañhaṃ apucchi—  </div></div><div class="q" id="p_18Sn_614"> <div class="divNumber">524.</div> <div class="p"> <table class="singleColumn"> <tr> <td> <div class="pN">614</div> <div class="G">“Kiṃpattinamāhu brāhmaṇaṃ, <span class="gathaQuote">(iti sabhiyo)</span></div> </td> </tr> <tr> <td> <div class="G">Samaṇaṃ kena kathañca nhātakoti;</div> </td> </tr> <tr> <td> <div class="G">Nāgoti kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (9)</div> </td> </tr> </table> </div></div><div class="q" id="p_18Sn_615"> <div class="divNumber">525.</div> <div class="p"> <table class="singleColumn"> <tr> <td> <div class="pN">615</div> <div class="G">“Bāhitvā sabbapāpakāni, <span class="gathaQuote">(sabhiyāti bhagavā)</span></div> </td> </tr> <tr> <td> <div class="G">Vimalo sādhusamāhito ṭhitatto;</div> </td> </tr> <tr> <td> <div class="G">Saṃsāramaticca kevalī so,</div> </td> </tr> <tr> <td> <div class="G">Asito tādi pavuccate sa brahmā. (10)</div> </td> </tr> </table> </div></div><div class="q" id="p_18Sn_616"> <div class="divNumber">526.</div> <div class="p"> <table class="singleColumn"> <tr> <td> <div class="pN">616</div> <div class="G">Samitāvi pahāya puññapāpaṃ,</div> </td> </tr> <tr> <td> <div class="G">Virajo ñatvā imaṃ parañca lokaṃ;</div> </td> </tr> <tr> <td> <div class="G">Jātimaraṇaṃ upātivatto,</div> </td> </tr> <tr> <td> <div class="G">Samaṇo tādi pavuccate tathattā. (11)</div> </td> </tr> </table> </div></div><div class="q" id="p_18Sn_617"> <div class="divNumber">527.</div> <div class="p"> <table class="singleColumn"> <tr> <td> <div class="pN">617</div> <div class="G">Ninhāya sabbapāpakāni,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Devamanussesu kappiyesu,</div> </td> </tr> <tr> <td> <div class="G">Kappaṃ neti tamāhu nhātakoti. (12)</div> </td> </tr> </table> </div></div><div class="q" id="p_18Sn_618"> <div class="divNumber">528.</div> <div class="p"> <table class="singleColumn"> <tr> <td> <div class="pN">618</div> <div class="G">Āguṃ na karoti kiñci loke,</div> </td> </tr> <tr> <td> <div class="G">Sabbasaṃyoge visajja bandhanāni;</div> </td> </tr> <tr> <td> <div class="G">Sabbattha na sajjatī vimutto,</div> </td> </tr> <tr> <td> <div class="G">Nāgo tādi pavuccate tathattā”ti. (13)</div> </td> </tr> </table> </div></div><div class="q" id="p_18Sn_619"> <div class="p"><span class="pN">619</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div></div><div class="q" id="p_18Sn_620"> <div class="divNumber">529.</div> <div class="p"> <table class="singleColumn"> <tr> <td> <div class="pN">620</div> <div class="G">“Kaṃ khettajinaṃ vadanti buddhā, <span class="gathaQuote">(iti sabhiyo)</span></div> </td> </tr> <tr> <td> <div class="G">Kusalaṃ kena kathañca paṇḍitoti;</div> </td> </tr> <tr> <td> <div class="G">Muni nāma kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (14)</div> </td> </tr> </table> </div></div><div class="q" id="p_18Sn_621"> <div class="divNumber">530.</div> <div class="p"> <table class="singleColumn"> <tr> <td> <div class="pN">621</div> <div class="G">“Khettāni viceyya kevalāni, <span class="gathaQuote">(sabhiyāti bhagavā)</span></div> </td> </tr> <tr> <td> <div class="G">Dibbaṃ mānusakañca brahmakhettaṃ;</div> </td> </tr> <tr> <td> <div class="G">Sabbakhettamūlabandhanā pamutto,</div> </td> </tr> <tr> <td> <div class="G">Khettajino tādi pavuccate tathattā. (15)</div> </td> </tr> </table> </div></div><div class="q" id="p_18Sn_622"> <div class="divNumber">531.</div> <div class="p"> <table class="singleColumn"> <tr> <td> <div class="pN">622</div> <div class="G">Kosāni viceyya kevalāni,</div> </td> </tr> <tr> <td> <div class="G">Dibbaṃ mānusakañca brahmakosaṃ;</div> </td> </tr> <tr> <td> <div class="G">Sabbakosamūlabandhanā pamutto,</div> </td> </tr> <tr> <td> <div class="G">Kusalo tādi pavuccate tathattā. (16)</div> </td> </tr> </table> </div></div><div class="q" id="p_18Sn_623"> <div class="divNumber">532.</div> <div class="p"> <table class="singleColumn"> <tr> <td> <div class="pN">623</div> <div class="G">Dubhayāni viceyya paṇḍarāni,</div> </td> </tr> <tr> <td> <div class="G">Ajjhattaṃ bahiddhā ca suddhipañño;</div> </td> </tr> <tr> <td> <div class="G">Kaṇhaṃ sukkaṃ upātivatto,</div> </td> </tr> <tr> <td> <div class="G">Paṇḍito tādi pavuccate tathattā. (17)</div> </td> </tr> </table> </div></div><div class="q" id="p_18Sn_624"> <div class="divNumber">533.</div> <div class="p"> <table class="singleColumn"> <tr> <td> <div class="pN">624</div> <div class="G">Asatañca satañca ñatvā dhammaṃ,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Devamanussehi pūjanīyo,</div> </td> </tr> <tr> <td> <div class="G">Saṅgaṃ jālamaticca so munī”ti. (18)</div> </td> </tr> </table> </div></div><div class="q" id="p_18Sn_625"> <div class="p"><span class="pN">625</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div></div><div class="q" id="p_18Sn_626"> <div class="divNumber">534.</div> <div class="p"> <table class="singleColumn"> <tr> <td> <div class="pN">626</div> <div class="G">“Kiṃpattinamāhu vedaguṃ, <span class="gathaQuote">(iti sabhiyo)</span></div> </td> </tr> <tr> <td> <div class="G">Anuviditaṃ kena kathañca viriyavāti;</div> </td> </tr> <tr> <td> <div class="G">Ājāniyo kinti nāma hoti,</div> </td> </tr> <tr> <td> <div class="G">Puṭṭho me bhagavā byākarohi”. (19)</div> </td> </tr> </table> </div></div><div class="q" id="p_18Sn_627"> <div class="divNumber">535.</div> <div class="p"> <table class="singleColumn"> <tr> <td> <div class="pN">627</div> <div class="G">“Vedāni viceyya kevalāni, <span class="gathaQuote">(sabhiyāti bhagavā)</span></div> </td> </tr> <tr> <td> <div class="G">Samaṇānaṃ yānidhatthi brāhmaṇānaṃ;</div> </td> </tr> <tr> <td> <div class="G">Sabbavedanāsu vītarāgo,</div> </td> </tr> <tr> <td> <div class="G">Sabbaṃ vedamaticca vedagū so. (20)</div> </td> </tr> </table> </div></div><div class="q" id="p_18Sn_628"> <div class="divNumber">536.</div> <div class="p"> <table class="singleColumn"> <tr> <td> <div class="pN">628</div> <div class="G">Anuvicca papañcanāmarūpaṃ,</div> </td> </tr> <tr> <td> <div class="G">Ajjhattaṃ bahiddhā ca rogamūlaṃ;</div> </td> </tr> <tr> <td> <div class="G">Sabbarogamūlabandhanā pamutto,</div> </td> </tr> <tr> <td> <div class="G">Anuvidito tādi pavuccate tathattā. (21)</div> </td> </tr> </table> </div></div><div class="q" id="p_18Sn_629"> <div class="divNumber">537.</div> <div class="p"> <table class="singleColumn"> <tr> <td> <div class="pN">629</div> <div class="G">Virato idha sabbapāpakehi,</div> </td> </tr> <tr> <td> <div class="G">Nirayadukkhaṃ aticca viriyavāso;</div> </td> </tr> <tr> <td> <div class="G">So vīriyavā padhānavā,</div> </td> </tr> <tr> <td> <div class="G">Dhīro tādi pavuccate tathattā. (22)</div> </td> </tr> </table> </div></div><div class="q" id="p_18Sn_630"> <div class="divNumber">538.</div> <div class="p"> <table class="singleColumn"> <tr> <td> <div class="pN">630</div> <div class="G">Yassassu lunāni bandhanāni,</div> </td> </tr> <tr> <td> <div class="G">Ajjhattaṃ bahiddhā ca saṅgamūlaṃ;</div> </td> </tr> <tr> <td> <div class="G">Sabbasaṅgamūlabandhanā pamutto,</div> </td> </tr> <tr> <td> <div class="G">Ājāniyo tādi pavuccate tathattā”ti. (23)</div> </td> </tr> </table> </div></div><div class="q" id="p_18Sn_631"> <div class="p"><span class="pN">631</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div></div><div class="q" id="p_18Sn_632"> <div class="divNumber">539.</div> <div class="p"> <table class="singleColumn"> <tr> <td> <div class="pN">632</div> <div class="G">“Kiṃpattinamāhu sottiyaṃ, <span class="gathaQuote">(iti sabhiyo)</span></div> </td> </tr> <tr> <td> <div class="G">Ariyaṃ kena kathañca caraṇavāti;</div> </td> </tr> <tr> <td> <div class="G">Paribbājako kinti nāma hoti,</div> </td> </tr> <tr> <td> <div class="G">Puṭṭho me bhagavā byākarohi”. (24)</div> </td> </tr> </table> </div></div><div class="q" id="p_18Sn_633"> <div class="divNumber">540.</div> <div class="p"> <table class="singleColumn"> <tr> <td> <div class="pN">633</div> <div class="G">“Sutvā sabbadhammaṃ abhiññāya loke, <span class="gathaQuote">(sabhiyāti bhagavā)</span></div> </td> </tr> <tr> <td> <div class="G">Sāvajjānavajjaṃ yadatthi kiñci;</div> </td> </tr> <tr> <td> <div class="G">Abhibhuṃ akathaṃkathiṃ vimuttaṃ,</div> </td> </tr> <tr> <td> <div class="G">Anighaṃ sabbadhimāhu sottiyoti. (25)</div> </td> </tr> </table> </div></div><div class="q" id="p_18Sn_634"> <div class="divNumber">541.</div> <div class="p"> <table class="singleColumn"> <tr> <td> <div class="pN">634</div> <div class="G">Chetvā āsavāni ālayāni,</div> </td> </tr> <tr> <td> <div class="G">Vidvā so na upeti gabbhaseyyaṃ;</div> </td> </tr> <tr> <td> <div class="G">Saññaṃ tividhaṃ panujja paṅkaṃ,</div> </td> </tr> <tr> <td> <div class="G">Kappaṃ neti tamāhu ariyoti. (26)</div> </td> </tr> </table> </div></div><div class="q" id="p_18Sn_635"> <div class="divNumber">542.</div> <div class="p"> <table class="singleColumn"> <tr> <td> <div class="pN">635</div> <div class="G">Yo idha caraṇesu pattipatto,</div> </td> </tr> <tr> <td> <div class="G">Kusalo sabbadā ājānāti dhammaṃ;</div> </td> </tr> <tr> <td> <div class="G">Sabbattha na sajjati vimuttacitto,</div> </td> </tr> <tr> <td> <div class="G">Paṭighā yassa na santi caraṇavā so. (27)</div> </td> </tr> </table> </div></div><div class="q" id="p_18Sn_636"> <div class="divNumber">543.</div> <div class="p"> <table class="singleColumn"> <tr> <td> <div class="pN">636</div> <div class="G">Dukkhavepakkaṃ yadatthi kammaṃ,</div> </td> </tr> <tr> <td> <div class="G">Uddhamadho tiriyaṃ vāpi majjhe;</div> </td> </tr> <tr> <td> <div class="G">Paribbājayitvā pariññacārī,</div> </td> </tr> <tr> <td> <div class="G">Māyaṃ mānamathopi lobhakodhaṃ;</div> </td> </tr> <tr> <td> <div class="G">Pariyantamakāsi nāmarūpaṃ,</div> </td> </tr> <tr> <td> <div class="G">Taṃ paribbājakamāhu pattipattan”ti. (28)</div> </td> </tr> </table> </div></div><div class="q" id="p_18Sn_637"> <div class="p"><span class="pN">637</span>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ sammukhā sāruppāhi gāthāhi abhitthavi—  </div></div><div class="q" id="p_18Sn_638"> <div class="divNumber">544.</div> <div class="p"> <table class="singleColumn"> <tr> <td> <div class="pN">638</div> <div class="G">“Yāni ca tīṇi yāni ca saṭṭhi,</div> </td> </tr> <tr> <td> <div class="G">Samaṇappavādasitāni bhūripañña;</div> </td> </tr> <tr> <td> <div class="G">Saññakkharasaññanissitāni,</div> </td> </tr> <tr> <td> <div class="G">Osaraṇāni vineyya oghatamagā. (29)</div> </td> </tr> </table> </div></div><div class="q" id="p_18Sn_639"> <div class="divNumber">545.</div> <div class="p"> <table class="singleColumn"> <tr> <td> <div class="pN">639</div> <div class="G">Antagūsi pāragū dukkhassa,</div> </td> </tr> <tr> <td> <div class="G">Arahāsi sammāsambuddho khīṇāsavaṃ taṃ maññe;</div> </td> </tr> <tr> <td> <div class="G">Jutimā mutimā pahūtapañño,</div> </td> </tr> <tr> <td> <div class="G">Dukkhassantakara atāresi maṃ. (30)</div> </td> </tr> </table> </div></div><div class="q" id="p_18Sn_640"> <div class="divNumber">546.</div> <div class="p"> <table class="singleColumn"> <tr> <td> <div class="pN">640</div> <div class="G">Yaṃ me kaṅkhitamaññāsi,</div> </td> </tr> <tr> <td> <div class="G">Vicikicchā maṃ tārayi namo te;</div> </td> </tr> <tr> <td> <div class="G">Muni monapathesu pattipatta,</div> </td> </tr> <tr> <td> <div class="G">Akhila ādiccabandhu soratosi. (31)</div> </td> </tr> </table> </div></div><div class="q" id="p_18Sn_641"> <div class="divNumber">547.</div> <div class="p"> <table class="singleColumn"> <tr> <td> <div class="pN">641</div> <div class="G">Yā me kaṅkhā pure āsi,</div> </td> </tr> <tr> <td> <div class="G">Taṃ me byākāsi cakkhumā;</div> </td> </tr> <tr> <td> <div class="G">Addhā munīsi sambuddho,</div> </td> </tr> <tr> <td> <div class="G">Natthi nīvaraṇā tava. (32)</div> </td> </tr> </table> </div></div><div class="q" id="p_18Sn_642"> <div class="divNumber">548.</div> <div class="p"> <table class="singleColumn"> <tr> <td> <div class="pN">642</div> <div class="G">Upāyāsā ca te sabbe,</div> </td> </tr> <tr> <td> <div class="G">Viddhastā vinaḷīkatā;</div> </td> </tr> <tr> <td> <div class="G">Sītibhūto damappatto,</div> </td> </tr> <tr> <td> <div class="G">Dhitimā saccanikkamo. (33)</div> </td> </tr> </table> </div></div><div class="q" id="p_18Sn_643"> <div class="divNumber">549.</div> <div class="p"> <table class="singleColumn"> <tr> <td> <div class="pN">643</div> <div class="G">Tassa te nāganāgassa,</div> </td> </tr> <tr> <td> <div class="G">Mahāvīrassa bhāsato;</div> </td> </tr> <tr> <td> <div class="G">Sabbe devānumodanti,</div> </td> </tr> <tr> <td> <div class="G">Ubho nāradapabbatā. (34)</div> </td> </tr> </table> </div></div><div class="q" id="p_18Sn_644"> <div class="divNumber">550.</div> <div class="p"> <table class="singleColumn"> <tr> <td> <div class="pN">644</div> <div class="G">Namo te purisājañña,</div> </td> </tr> <tr> <td> <div class="G">Namo te purisuttama;</div> </td> </tr> <tr> <td> <div class="G">Sadevakasmiṃ lokasmiṃ,</div> </td> </tr> <tr> <td> <div class="G">Natthi te paṭipuggalo. (35)</div> </td> </tr> </table> </div></div><div class="q" id="p_18Sn_645"> <div class="divNumber">551.</div> <div class="p"> <table class="singleColumn"> <tr> <td> <div class="pN">645</div> <div class="G">Tuvaṃ buddho tuvaṃ satthā,</div> </td> </tr> <tr> <td> <div class="G">Tuvaṃ mārābhibhū muni;</div> </td> </tr> <tr> <td> <div class="G">Tuvaṃ anusaye chetvā,</div> </td> </tr> <tr> <td> <div class="G">Tiṇṇo tāresi maṃ pajaṃ. (36)</div> </td> </tr> </table> </div></div><div class="q" id="p_18Sn_646"> <div class="divNumber">552.</div> <div class="p"> <table class="singleColumn"> <tr> <td> <div class="pN">646</div> <div class="G">Upadhī te samatikkantā,</div> </td> </tr> <tr> <td> <div class="G">Āsavā te padālitā;</div> </td> </tr> <tr> <td> <div class="G">Sīhosi anupādāno,</div> </td> </tr> <tr> <td> <div class="G">Pahīnabhayabheravo. (37)</div> </td> </tr> </table> </div></div><div class="q" id="p_18Sn_647"> <div class="divNumber">553.</div> <div class="p"> <table class="singleColumn"> <tr> <td> <div class="pN">647</div> <div class="G">Puṇḍarīkaṃ yathā vaggu,</div> </td> </tr> <tr> <td> <div class="G">Toye na upalimpati;</div> </td> </tr> <tr> <td> <div class="G">Evaṃ puññe ca pāpe ca,</div> </td> </tr> <tr> <td> <div class="G">Ubhaye tvaṃ na limpasi;</div> </td> </tr> <tr> <td> <div class="G">Pāde vīra pasārehi,</div> </td> </tr> <tr> <td> <div class="G">Sabhiyo vandati satthuno”ti. (38)</div> </td> </tr> </table> </div></div><div class="q" id="p_18Sn_648"> <div class="p"><span class="pN">648</span>Atha kho sabhiyo paribbājako bhagavato pādesu sirasā nipatitvā bhagavantaṃ etadavoca—  “abhikkantaṃ, bhante…pe…  esāhaṃ bhagavantaṃ saraṇaṃ gacchāmi dhammañca bhikkhusaṃghañca; labheyyāhaṃ, bhante, bhagavato santike pabbajjaṃ, labheyyaṃ upasampadan”ti. </div></div><div class="q" id="p_18Sn_649"> <div class="p"><span class="pN">649</span>“Yo kho, sabhiya, aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ, so cattāro māse parivasati; catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya. Api ca mettha puggalavemattatā viditā”ti. </div></div><div class="q" id="p_18Sn_650"> <div class="p"><span class="pN">650</span>“Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ, ākaṅkhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya, ahaṃ cattāri vassāni parivasissāmi; catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā”ti. Alattha kho sabhiyo paribbājako bhagavato santike pabbajjaṃ alattha upasampadaṃ…pe…  aññataro kho panāyasmā sabhiyo arahataṃ ahosīti. </div></div><div class="CENTER" id="p_18Sn_651"><span class="pN">651</span>Sabhiyasuttaṃ chaṭṭhaṃ.</div></div><div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/3">3 Mahāvagga</a>
</div>
<div class="i">3.6 Sabhiyasutta</div>
<div class="h">Mahāvagga</div>
<div class="h">Sabhiyasutta</div>
<div class="q" id="p_18Sn_597"> <div class="p">
<span class="pN">597</span>Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena sabhiyassa paribbājakassa purāṇasālohitāya devatāya pañhā uddiṭṭhā honti—  “yo te, sabhiya, samaṇo vā brāhmaṇo vā ime pañhe puṭṭho byākaroti tassa santike brahmacariyaṃ careyyāsī”ti. </div>
</div>
<div class="q" id="p_18Sn_598"> <div class="p">
<span class="pN">598</span>Atha kho sabhiyo paribbājako tassā devatāya santike te pañhe uggahetvā ye te samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo makkhaligosālo ajito kesakambalo pakudho kaccāno sañcayo belaṭṭhaputto nigaṇṭho nāṭaputto, te upasaṅkamitvā te pañhe pucchati. Te sabhiyena paribbājakena pañhe puṭṭhā na sampāyanti; asampāyantā kopañca dosañca appaccayañca pātukaronti. Api ca sabhiyaṃyeva paribbājakaṃ paṭipucchanti. </div>
</div>
<div class="q" id="p_18Sn_599"> <div class="p">
<span class="pN">599</span>Atha kho sabhiyassa paribbājakassa etadahosi—  “ye kho te bhonto samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo…pe…  nigaṇṭho nāṭaputto, te mayā pañhe puṭṭhā na sampāyanti, asampāyantā kopañca dosañca appaccayañca pātukaronti; api ca maññevettha paṭipucchanti. Yannūnāhaṃ hīnāyāvattitvā kāme paribhuñjeyyan”ti. </div>
</div>
<div class="q" id="p_18Sn_600"> <div class="p">
<span class="pN">600</span>Atha kho sabhiyassa paribbājakassa etadahosi—  “ayampi kho samaṇo gotamo saṃghī ceva gaṇī ca gaṇācariyo ca ñāto yasassī titthakaro sādhusammato bahujanassa; yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti. </div>
</div>
<div class="q" id="p_18Sn_601"> <div class="p">
<span class="pN">601</span>Atha kho sabhiyassa paribbājakassa etadahosi—  “yepi kho te bhonto samaṇabrāhmaṇā jiṇṇā vuḍḍhā mahallakā addhagatā vayoanuppattā therā rattaññū cirapabbajitā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ—  pūraṇo kassapo…pe…  nigaṇṭho nāṭaputto, tepi mayā pañhe puṭṭhā na sampāyanti, asampāyantā kopañca dosañca appaccayañca pātukaronti, api ca maññevettha paṭipucchanti; kiṃ pana me samaṇo gotamo ime pañhe puṭṭho byākarissati. Samaṇo hi gotamo daharo ceva jātiyā, navo ca pabbajjāyā”ti. </div>
</div>
<div class="q" id="p_18Sn_602"> <div class="p">
<span class="pN">602</span>Atha kho sabhiyassa paribbājakassa etadahosi—  “samaṇo kho daharoti na uññātabbo na paribhotabbo. Daharopi cesa samaṇo gotamo mahiddhiko hoti mahānubhāvo, yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti. </div>
</div>
<div class="q" id="p_18Sn_603"> <div class="p">
<span class="pN">603</span>Atha kho sabhiyo paribbājako yena rājagahaṃ tena cārikaṃ pakkāmi. Anupubbena cārikaṃ caramāno yena rājagahaṃ veḷuvanaṃ kalandakanivāpo, yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho sabhiyo paribbājako bhagavantaṃ gāthāya ajjhabhāsi—  </div>
</div>
<div class="q" id="p_18Sn_604"> <div class="divNumber">516.</div> <div class="p"> <table class="singleColumn"> <tr> <td> <div class="pN">604</div> <div class="G">“Kaṅkhī vecikicchī āgamaṃ, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Pañhe pucchituṃ abhikaṅkhamāno;</div> </td> </tr> <tr> <td> <div class="G">Tesantakaro bhavāhi pañhe me puṭṭho,</div> </td> </tr> <tr> <td> <div class="G">Anupubbaṃ anudhammaṃ byākarohi me”. (1)</div> </td> </tr> </table> </div>
</div>
<div class="q" id="p_18Sn_605"> <div class="divNumber">517.</div> <div class="p"> <table class="singleColumn"> <tr> <td> <div class="pN">605</div> <div class="G">“Dūrato āgatosi sabhiya, <span class="gathaQuote">(iti bhagavā)</span>
</div> </td> </tr> <tr> <td> <div class="G">Pañhe pucchituṃ abhikaṅkhamāno;</div> </td> </tr> <tr> <td> <div class="G">Tesantakaro bhavāmi pañhe te puṭṭho,</div> </td> </tr> <tr> <td> <div class="G">Anupubbaṃ anudhammaṃ byākaromi te. (2)</div> </td> </tr> </table> </div>
</div>
<div class="q" id="p_18Sn_606"> <div class="divNumber">518.</div> <div class="p"> <table class="singleColumn"> <tr> <td> <div class="pN">606</div> <div class="G">Puccha maṃ sabhiya pañhaṃ,</div> </td> </tr> <tr> <td> <div class="G">Yaṃ kiñci manasicchasi;</div> </td> </tr> <tr> <td> <div class="G">Tassa tasseva pañhassa,</div> </td> </tr> <tr> <td> <div class="G">Ahaṃ antaṃ karomi te”ti. (3)</div> </td> </tr> </table> </div>
</div>
<div class="q" id="p_18Sn_607"> <div class="p">
<span class="pN">607</span>Atha kho sabhiyassa paribbājakassa etadahosi—  “acchariyaṃ vata bho, abbhutaṃ vata bho. Yaṃ vatāhaṃ aññesu samaṇabrāhmaṇesu okāsakammamattampi nālatthaṃ taṃ me idaṃ samaṇena gotamena okāsakammaṃ katan”ti. Attamano pamudito udaggo pītisomanassajāto bhagavantaṃ pañhaṃ apucchi—  </div>
</div>
<div class="q" id="p_18Sn_608"> <div class="divNumber">519.</div> <div class="p"> <table class="singleColumn"> <tr> <td> <div class="pN">608</div> <div class="G">“Kiṃpattinamāhu bhikkhunaṃ, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Sorataṃ kena kathañca dantamāhu;</div> </td> </tr> <tr> <td> <div class="G">Buddhoti kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (4)</div> </td> </tr> </table> </div>
</div>
<div class="q" id="p_18Sn_609"> <div class="divNumber">520.</div> <div class="p"> <table class="singleColumn"> <tr> <td> <div class="pN">609</div> <div class="G">“Pajjena katena attanā, <span class="gathaQuote">(sabhiyāti bhagavā)</span>
</div> </td> </tr> <tr> <td> <div class="G">Parinibbānagato vitiṇṇakaṅkho;</div> </td> </tr> <tr> <td> <div class="G">Vibhavañca bhavañca vippahāya,</div> </td> </tr> <tr> <td> <div class="G">Vusitavā khīṇapunabbhavo sa bhikkhu. (5)</div> </td> </tr> </table> </div>
</div>
<div class="q" id="p_18Sn_610"> <div class="divNumber">521.</div> <div class="p"> <table class="singleColumn"> <tr> <td> <div class="pN">610</div> <div class="G">Sabbattha upekkhako satimā,</div> </td> </tr> <tr> <td> <div class="G">Na so hiṃsati kañci sabbaloke;</div> </td> </tr> <tr> <td> <div class="G">Tiṇṇo samaṇo anāvilo,</div> </td> </tr> <tr> <td> <div class="G">Ussadā yassa na santi sorato so. (6)</div> </td> </tr> </table> </div>
</div>
<div class="q" id="p_18Sn_611"> <div class="divNumber">522.</div> <div class="p"> <table class="singleColumn"> <tr> <td> <div class="pN">611</div> <div class="G">Yassindriyāni bhāvitāni,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Nibbijjha imaṃ parañca lokaṃ,</div> </td> </tr> <tr> <td> <div class="G">Kālaṃ kaṅkhati bhāvito sa danto. (7)</div> </td> </tr> </table> </div>
</div>
<div class="q" id="p_18Sn_612"> <div class="divNumber">523.</div> <div class="p"> <table class="singleColumn"> <tr> <td> <div class="pN">612</div> <div class="G">Kappāni viceyya kevalāni,</div> </td> </tr> <tr> <td> <div class="G">Saṃsāraṃ dubhayaṃ cutūpapātaṃ;</div> </td> </tr> <tr> <td> <div class="G">Vigatarajamanaṅgaṇaṃ visuddhaṃ,</div> </td> </tr> <tr> <td> <div class="G">Pattaṃ jātikhayaṃ tamāhu buddhan”ti. (8)</div> </td> </tr> </table> </div>
</div>
<div class="q" id="p_18Sn_613"> <div class="p">
<span class="pN">613</span>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto bhagavantaṃ uttariṃ pañhaṃ apucchi—  </div>
</div>
<div class="q" id="p_18Sn_614"> <div class="divNumber">524.</div> <div class="p"> <table class="singleColumn"> <tr> <td> <div class="pN">614</div> <div class="G">“Kiṃpattinamāhu brāhmaṇaṃ, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Samaṇaṃ kena kathañca nhātakoti;</div> </td> </tr> <tr> <td> <div class="G">Nāgoti kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (9)</div> </td> </tr> </table> </div>
</div>
<div class="q" id="p_18Sn_615"> <div class="divNumber">525.</div> <div class="p"> <table class="singleColumn"> <tr> <td> <div class="pN">615</div> <div class="G">“Bāhitvā sabbapāpakāni, <span class="gathaQuote">(sabhiyāti bhagavā)</span>
</div> </td> </tr> <tr> <td> <div class="G">Vimalo sādhusamāhito ṭhitatto;</div> </td> </tr> <tr> <td> <div class="G">Saṃsāramaticca kevalī so,</div> </td> </tr> <tr> <td> <div class="G">Asito tādi pavuccate sa brahmā. (10)</div> </td> </tr> </table> </div>
</div>
<div class="q" id="p_18Sn_616"> <div class="divNumber">526.</div> <div class="p"> <table class="singleColumn"> <tr> <td> <div class="pN">616</div> <div class="G">Samitāvi pahāya puññapāpaṃ,</div> </td> </tr> <tr> <td> <div class="G">Virajo ñatvā imaṃ parañca lokaṃ;</div> </td> </tr> <tr> <td> <div class="G">Jātimaraṇaṃ upātivatto,</div> </td> </tr> <tr> <td> <div class="G">Samaṇo tādi pavuccate tathattā. (11)</div> </td> </tr> </table> </div>
</div>
<div class="q" id="p_18Sn_617"> <div class="divNumber">527.</div> <div class="p"> <table class="singleColumn"> <tr> <td> <div class="pN">617</div> <div class="G">Ninhāya sabbapāpakāni,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Devamanussesu kappiyesu,</div> </td> </tr> <tr> <td> <div class="G">Kappaṃ neti tamāhu nhātakoti. (12)</div> </td> </tr> </table> </div>
</div>
<div class="q" id="p_18Sn_618"> <div class="divNumber">528.</div> <div class="p"> <table class="singleColumn"> <tr> <td> <div class="pN">618</div> <div class="G">Āguṃ na karoti kiñci loke,</div> </td> </tr> <tr> <td> <div class="G">Sabbasaṃyoge visajja bandhanāni;</div> </td> </tr> <tr> <td> <div class="G">Sabbattha na sajjatī vimutto,</div> </td> </tr> <tr> <td> <div class="G">Nāgo tādi pavuccate tathattā”ti. (13)</div> </td> </tr> </table> </div>
</div>
<div class="q" id="p_18Sn_619"> <div class="p">
<span class="pN">619</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div>
</div>
<div class="q" id="p_18Sn_620"> <div class="divNumber">529.</div> <div class="p"> <table class="singleColumn"> <tr> <td> <div class="pN">620</div> <div class="G">“Kaṃ khettajinaṃ vadanti buddhā, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Kusalaṃ kena kathañca paṇḍitoti;</div> </td> </tr> <tr> <td> <div class="G">Muni nāma kathaṃ pavuccati,</div> </td> </tr> <tr> <td> <div class="G">Puṭṭho me bhagavā byākarohi”. (14)</div> </td> </tr> </table> </div>
</div>
<div class="q" id="p_18Sn_621"> <div class="divNumber">530.</div> <div class="p"> <table class="singleColumn"> <tr> <td> <div class="pN">621</div> <div class="G">“Khettāni viceyya kevalāni, <span class="gathaQuote">(sabhiyāti bhagavā)</span>
</div> </td> </tr> <tr> <td> <div class="G">Dibbaṃ mānusakañca brahmakhettaṃ;</div> </td> </tr> <tr> <td> <div class="G">Sabbakhettamūlabandhanā pamutto,</div> </td> </tr> <tr> <td> <div class="G">Khettajino tādi pavuccate tathattā. (15)</div> </td> </tr> </table> </div>
</div>
<div class="q" id="p_18Sn_622"> <div class="divNumber">531.</div> <div class="p"> <table class="singleColumn"> <tr> <td> <div class="pN">622</div> <div class="G">Kosāni viceyya kevalāni,</div> </td> </tr> <tr> <td> <div class="G">Dibbaṃ mānusakañca brahmakosaṃ;</div> </td> </tr> <tr> <td> <div class="G">Sabbakosamūlabandhanā pamutto,</div> </td> </tr> <tr> <td> <div class="G">Kusalo tādi pavuccate tathattā. (16)</div> </td> </tr> </table> </div>
</div>
<div class="q" id="p_18Sn_623"> <div class="divNumber">532.</div> <div class="p"> <table class="singleColumn"> <tr> <td> <div class="pN">623</div> <div class="G">Dubhayāni viceyya paṇḍarāni,</div> </td> </tr> <tr> <td> <div class="G">Ajjhattaṃ bahiddhā ca suddhipañño;</div> </td> </tr> <tr> <td> <div class="G">Kaṇhaṃ sukkaṃ upātivatto,</div> </td> </tr> <tr> <td> <div class="G">Paṇḍito tādi pavuccate tathattā. (17)</div> </td> </tr> </table> </div>
</div>
<div class="q" id="p_18Sn_624"> <div class="divNumber">533.</div> <div class="p"> <table class="singleColumn"> <tr> <td> <div class="pN">624</div> <div class="G">Asatañca satañca ñatvā dhammaṃ,</div> </td> </tr> <tr> <td> <div class="G">Ajjhattaṃ bahiddhā ca sabbaloke;</div> </td> </tr> <tr> <td> <div class="G">Devamanussehi pūjanīyo,</div> </td> </tr> <tr> <td> <div class="G">Saṅgaṃ jālamaticca so munī”ti. (18)</div> </td> </tr> </table> </div>
</div>
<div class="q" id="p_18Sn_625"> <div class="p">
<span class="pN">625</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div>
</div>
<div class="q" id="p_18Sn_626"> <div class="divNumber">534.</div> <div class="p"> <table class="singleColumn"> <tr> <td> <div class="pN">626</div> <div class="G">“Kiṃpattinamāhu vedaguṃ, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Anuviditaṃ kena kathañca viriyavāti;</div> </td> </tr> <tr> <td> <div class="G">Ājāniyo kinti nāma hoti,</div> </td> </tr> <tr> <td> <div class="G">Puṭṭho me bhagavā byākarohi”. (19)</div> </td> </tr> </table> </div>
</div>
<div class="q" id="p_18Sn_627"> <div class="divNumber">535.</div> <div class="p"> <table class="singleColumn"> <tr> <td> <div class="pN">627</div> <div class="G">“Vedāni viceyya kevalāni, <span class="gathaQuote">(sabhiyāti bhagavā)</span>
</div> </td> </tr> <tr> <td> <div class="G">Samaṇānaṃ yānidhatthi brāhmaṇānaṃ;</div> </td> </tr> <tr> <td> <div class="G">Sabbavedanāsu vītarāgo,</div> </td> </tr> <tr> <td> <div class="G">Sabbaṃ vedamaticca vedagū so. (20)</div> </td> </tr> </table> </div>
</div>
<div class="q" id="p_18Sn_628"> <div class="divNumber">536.</div> <div class="p"> <table class="singleColumn"> <tr> <td> <div class="pN">628</div> <div class="G">Anuvicca papañcanāmarūpaṃ,</div> </td> </tr> <tr> <td> <div class="G">Ajjhattaṃ bahiddhā ca rogamūlaṃ;</div> </td> </tr> <tr> <td> <div class="G">Sabbarogamūlabandhanā pamutto,</div> </td> </tr> <tr> <td> <div class="G">Anuvidito tādi pavuccate tathattā. (21)</div> </td> </tr> </table> </div>
</div>
<div class="q" id="p_18Sn_629"> <div class="divNumber">537.</div> <div class="p"> <table class="singleColumn"> <tr> <td> <div class="pN">629</div> <div class="G">Virato idha sabbapāpakehi,</div> </td> </tr> <tr> <td> <div class="G">Nirayadukkhaṃ aticca viriyavāso;</div> </td> </tr> <tr> <td> <div class="G">So vīriyavā padhānavā,</div> </td> </tr> <tr> <td> <div class="G">Dhīro tādi pavuccate tathattā. (22)</div> </td> </tr> </table> </div>
</div>
<div class="q" id="p_18Sn_630"> <div class="divNumber">538.</div> <div class="p"> <table class="singleColumn"> <tr> <td> <div class="pN">630</div> <div class="G">Yassassu lunāni bandhanāni,</div> </td> </tr> <tr> <td> <div class="G">Ajjhattaṃ bahiddhā ca saṅgamūlaṃ;</div> </td> </tr> <tr> <td> <div class="G">Sabbasaṅgamūlabandhanā pamutto,</div> </td> </tr> <tr> <td> <div class="G">Ājāniyo tādi pavuccate tathattā”ti. (23)</div> </td> </tr> </table> </div>
</div>
<div class="q" id="p_18Sn_631"> <div class="p">
<span class="pN">631</span>Atha kho sabhiyo paribbājako…pe…  bhagavantaṃ uttariṃ pañhaṃ apucchi—  </div>
</div>
<div class="q" id="p_18Sn_632"> <div class="divNumber">539.</div> <div class="p"> <table class="singleColumn"> <tr> <td> <div class="pN">632</div> <div class="G">“Kiṃpattinamāhu sottiyaṃ, <span class="gathaQuote">(iti sabhiyo)</span>
</div> </td> </tr> <tr> <td> <div class="G">Ariyaṃ kena kathañca caraṇavāti;</div> </td> </tr> <tr> <td> <div class="G">Paribbājako kinti nāma hoti,</div> </td> </tr> <tr> <td> <div class="G">Puṭṭho me bhagavā byākarohi”. (24)</div> </td> </tr> </table> </div>
</div>
<div class="q" id="p_18Sn_633"> <div class="divNumber">540.</div> <div class="p"> <table class="singleColumn"> <tr> <td> <div class="pN">633</div> <div class="G">“Sutvā sabbadhammaṃ abhiññāya loke, <span class="gathaQuote">(sabhiyāti bhagavā)</span>
</div> </td> </tr> <tr> <td> <div class="G">Sāvajjānavajjaṃ yadatthi kiñci;</div> </td> </tr> <tr> <td> <div class="G">Abhibhuṃ akathaṃkathiṃ vimuttaṃ,</div> </td> </tr> <tr> <td> <div class="G">Anighaṃ sabbadhimāhu sottiyoti. (25)</div> </td> </tr> </table> </div>
</div>
<div class="q" id="p_18Sn_634"> <div class="divNumber">541.</div> <div class="p"> <table class="singleColumn"> <tr> <td> <div class="pN">634</div> <div class="G">Chetvā āsavāni ālayāni,</div> </td> </tr> <tr> <td> <div class="G">Vidvā so na upeti gabbhaseyyaṃ;</div> </td> </tr> <tr> <td> <div class="G">Saññaṃ tividhaṃ panujja paṅkaṃ,</div> </td> </tr> <tr> <td> <div class="G">Kappaṃ neti tamāhu ariyoti. (26)</div> </td> </tr> </table> </div>
</div>
<div class="q" id="p_18Sn_635"> <div class="divNumber">542.</div> <div class="p"> <table class="singleColumn"> <tr> <td> <div class="pN">635</div> <div class="G">Yo idha caraṇesu pattipatto,</div> </td> </tr> <tr> <td> <div class="G">Kusalo sabbadā ājānāti dhammaṃ;</div> </td> </tr> <tr> <td> <div class="G">Sabbattha na sajjati vimuttacitto,</div> </td> </tr> <tr> <td> <div class="G">Paṭighā yassa na santi caraṇavā so. (27)</div> </td> </tr> </table> </div>
</div>
<div class="q" id="p_18Sn_636"> <div class="divNumber">543.</div> <div class="p"> <table class="singleColumn"> <tr> <td> <div class="pN">636</div> <div class="G">Dukkhavepakkaṃ yadatthi kammaṃ,</div> </td> </tr> <tr> <td> <div class="G">Uddhamadho tiriyaṃ vāpi majjhe;</div> </td> </tr> <tr> <td> <div class="G">Paribbājayitvā pariññacārī,</div> </td> </tr> <tr> <td> <div class="G">Māyaṃ mānamathopi lobhakodhaṃ;</div> </td> </tr> <tr> <td> <div class="G">Pariyantamakāsi nāmarūpaṃ,</div> </td> </tr> <tr> <td> <div class="G">Taṃ paribbājakamāhu pattipattan”ti. (28)</div> </td> </tr> </table> </div>
</div>
<div class="q" id="p_18Sn_637"> <div class="p">
<span class="pN">637</span>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ sammukhā sāruppāhi gāthāhi abhitthavi—  </div>
</div>
<div class="q" id="p_18Sn_638"> <div class="divNumber">544.</div> <div class="p"> <table class="singleColumn"> <tr> <td> <div class="pN">638</div> <div class="G">“Yāni ca tīṇi yāni ca saṭṭhi,</div> </td> </tr> <tr> <td> <div class="G">Samaṇappavādasitāni bhūripañña;</div> </td> </tr> <tr> <td> <div class="G">Saññakkharasaññanissitāni,</div> </td> </tr> <tr> <td> <div class="G">Osaraṇāni vineyya oghatamagā. (29)</div> </td> </tr> </table> </div>
</div>
<div class="q" id="p_18Sn_639"> <div class="divNumber">545.</div> <div class="p"> <table class="singleColumn"> <tr> <td> <div class="pN">639</div> <div class="G">Antagūsi pāragū dukkhassa,</div> </td> </tr> <tr> <td> <div class="G">Arahāsi sammāsambuddho khīṇāsavaṃ taṃ maññe;</div> </td> </tr> <tr> <td> <div class="G">Jutimā mutimā pahūtapañño,</div> </td> </tr> <tr> <td> <div class="G">Dukkhassantakara atāresi maṃ. (30)</div> </td> </tr> </table> </div>
</div>
<div class="q" id="p_18Sn_640"> <div class="divNumber">546.</div> <div class="p"> <table class="singleColumn"> <tr> <td> <div class="pN">640</div> <div class="G">Yaṃ me kaṅkhitamaññāsi,</div> </td> </tr> <tr> <td> <div class="G">Vicikicchā maṃ tārayi namo te;</div> </td> </tr> <tr> <td> <div class="G">Muni monapathesu pattipatta,</div> </td> </tr> <tr> <td> <div class="G">Akhila ādiccabandhu soratosi. (31)</div> </td> </tr> </table> </div>
</div>
<div class="q" id="p_18Sn_641"> <div class="divNumber">547.</div> <div class="p"> <table class="singleColumn"> <tr> <td> <div class="pN">641</div> <div class="G">Yā me kaṅkhā pure āsi,</div> </td> </tr> <tr> <td> <div class="G">Taṃ me byākāsi cakkhumā;</div> </td> </tr> <tr> <td> <div class="G">Addhā munīsi sambuddho,</div> </td> </tr> <tr> <td> <div class="G">Natthi nīvaraṇā tava. (32)</div> </td> </tr> </table> </div>
</div>
<div class="q" id="p_18Sn_642"> <div class="divNumber">548.</div> <div class="p"> <table class="singleColumn"> <tr> <td> <div class="pN">642</div> <div class="G">Upāyāsā ca te sabbe,</div> </td> </tr> <tr> <td> <div class="G">Viddhastā vinaḷīkatā;</div> </td> </tr> <tr> <td> <div class="G">Sītibhūto damappatto,</div> </td> </tr> <tr> <td> <div class="G">Dhitimā saccanikkamo. (33)</div> </td> </tr> </table> </div>
</div>
<div class="q" id="p_18Sn_643"> <div class="divNumber">549.</div> <div class="p"> <table class="singleColumn"> <tr> <td> <div class="pN">643</div> <div class="G">Tassa te nāganāgassa,</div> </td> </tr> <tr> <td> <div class="G">Mahāvīrassa bhāsato;</div> </td> </tr> <tr> <td> <div class="G">Sabbe devānumodanti,</div> </td> </tr> <tr> <td> <div class="G">Ubho nāradapabbatā. (34)</div> </td> </tr> </table> </div>
</div>
<div class="q" id="p_18Sn_644"> <div class="divNumber">550.</div> <div class="p"> <table class="singleColumn"> <tr> <td> <div class="pN">644</div> <div class="G">Namo te purisājañña,</div> </td> </tr> <tr> <td> <div class="G">Namo te purisuttama;</div> </td> </tr> <tr> <td> <div class="G">Sadevakasmiṃ lokasmiṃ,</div> </td> </tr> <tr> <td> <div class="G">Natthi te paṭipuggalo. (35)</div> </td> </tr> </table> </div>
</div>
<div class="q" id="p_18Sn_645"> <div class="divNumber">551.</div> <div class="p"> <table class="singleColumn"> <tr> <td> <div class="pN">645</div> <div class="G">Tuvaṃ buddho tuvaṃ satthā,</div> </td> </tr> <tr> <td> <div class="G">Tuvaṃ mārābhibhū muni;</div> </td> </tr> <tr> <td> <div class="G">Tuvaṃ anusaye chetvā,</div> </td> </tr> <tr> <td> <div class="G">Tiṇṇo tāresi maṃ pajaṃ. (36)</div> </td> </tr> </table> </div>
</div>
<div class="q" id="p_18Sn_646"> <div class="divNumber">552.</div> <div class="p"> <table class="singleColumn"> <tr> <td> <div class="pN">646</div> <div class="G">Upadhī te samatikkantā,</div> </td> </tr> <tr> <td> <div class="G">Āsavā te padālitā;</div> </td> </tr> <tr> <td> <div class="G">Sīhosi anupādāno,</div> </td> </tr> <tr> <td> <div class="G">Pahīnabhayabheravo. (37)</div> </td> </tr> </table> </div>
</div>
<div class="q" id="p_18Sn_647"> <div class="divNumber">553.</div> <div class="p"> <table class="singleColumn"> <tr> <td> <div class="pN">647</div> <div class="G">Puṇḍarīkaṃ yathā vaggu,</div> </td> </tr> <tr> <td> <div class="G">Toye na upalimpati;</div> </td> </tr> <tr> <td> <div class="G">Evaṃ puññe ca pāpe ca,</div> </td> </tr> <tr> <td> <div class="G">Ubhaye tvaṃ na limpasi;</div> </td> </tr> <tr> <td> <div class="G">Pāde vīra pasārehi,</div> </td> </tr> <tr> <td> <div class="G">Sabhiyo vandati satthuno”ti. (38)</div> </td> </tr> </table> </div>
</div>
<div class="q" id="p_18Sn_648"> <div class="p">
<span class="pN">648</span>Atha kho sabhiyo paribbājako bhagavato pādesu sirasā nipatitvā bhagavantaṃ etadavoca—  “abhikkantaṃ, bhante…pe…  esāhaṃ bhagavantaṃ saraṇaṃ gacchāmi dhammañca bhikkhusaṃghañca; labheyyāhaṃ, bhante, bhagavato santike pabbajjaṃ, labheyyaṃ upasampadan”ti. </div>
</div>
<div class="q" id="p_18Sn_649"> <div class="p">
<span class="pN">649</span>“Yo kho, sabhiya, aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ, so cattāro māse parivasati; catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya. Api ca mettha puggalavemattatā viditā”ti. </div>
</div>
<div class="q" id="p_18Sn_650"> <div class="p">
<span class="pN">650</span>“Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ, ākaṅkhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya, ahaṃ cattāri vassāni parivasissāmi; catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā”ti. Alattha kho sabhiyo paribbājako bhagavato santike pabbajjaṃ alattha upasampadaṃ…pe…  aññataro kho panāyasmā sabhiyo arahataṃ ahosīti. </div>
</div>
<div class="CENTER" id="p_18Sn_651">
<span class="pN">651</span>Sabhiyasuttaṃ chaṭṭhaṃ.</div>
</div>
