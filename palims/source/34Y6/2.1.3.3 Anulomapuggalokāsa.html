<div><div class="b"><a href="/">Home</a> » <a href="/tipitaka/34Y6">34Y6 Saṅkhārayamakapāḷi</a> » <a href="/tipitaka/34Y6/2">2 Pavattivāra</a> » <a href="/tipitaka/34Y6/2/2.1">2.1 Uppādavāra</a> » <a href="/tipitaka/34Y6/2/2.1/2.1.3">2.1.3 Anāgatavāra</a></div><div class="i">2.1.3.3 Anulomapuggalokāsa</div><div class="h">Pavattivāra</div><div class="h">Uppādavāra</div><div class="h">Anāgatavāra</div><div class="h">Anulomapuggalokāsa</div><div class="q" id="p_34Y6_216"> <div class="divNumber">42.</div> <div class="p"><span class="pN">216</span>»  Yassa yattha kāyasaṅkhāro uppajjissati tassa tattha vacīsaṅkhāro uppajjissatīti? </div></div><div class="q" id="p_34Y6_217"> <div class="p"><span class="pN">217</span>Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjissati vacīsaṅkhāro ca uppajjissati. </div></div><div class="q" id="p_34Y6_218"> <div class="p"><span class="pN">218</span>«  Yassa vā pana yattha vacīsaṅkhāro uppajjissati tassa tattha kāyasaṅkhāro uppajjissatīti? </div></div><div class="q" id="p_34Y6_219"> <div class="p"><span class="pN">219</span>Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjissati. </div></div><div class="q" id="p_34Y6_220"> <div class="p"><span class="pN">220</span>»  Yassa yattha kāyasaṅkhāro uppajjissati tassa tattha cittasaṅkhāro uppajjissatīti? Āmantā. </div></div><div class="q" id="p_34Y6_221"> <div class="p"><span class="pN">221</span>«  Yassa vā pana yattha cittasaṅkhāro uppajjissati tassa tattha kāyasaṅkhāro uppajjissatīti? </div></div><div class="q" id="p_34Y6_222"> <div class="p"><span class="pN">222</span>Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjissati. </div></div><div class="q" id="p_34Y6_223"> <div class="divNumber">43.</div> <div class="p"><span class="pN">223</span>»  Yassa yattha vacīsaṅkhāro uppajjissati tassa tattha cittasaṅkhāro uppajjissatīti? Āmantā. </div></div><div class="q" id="p_34Y6_224"> <div class="p"><span class="pN">224</span>«  Yassa vā pana yattha cittasaṅkhāro uppajjissati tassa tattha vacīsaṅkhāro uppajjissatīti? </div></div><div class="q" id="p_34Y6_225"> <div class="p"><span class="pN">225</span>Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjissati vacīsaṅkhāro ca uppajjissati. </div></div></div><div>
<div class="b">
<a href="/">Home</a> » <a href="/tipitaka/34Y6">34Y6 Saṅkhārayamakapāḷi</a> » <a href="/tipitaka/34Y6/2">2 Pavattivāra</a> » <a href="/tipitaka/34Y6/2/2.1">2.1 Uppādavāra</a> » <a href="/tipitaka/34Y6/2/2.1/2.1.3">2.1.3 Anāgatavāra</a>
</div>
<div class="i">2.1.3.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Anulomapuggalokāsa</div>
<div class="q" id="p_34Y6_216"> <div class="divNumber">42.</div> <div class="p">
<span class="pN">216</span>»  Yassa yattha kāyasaṅkhāro uppajjissati tassa tattha vacīsaṅkhāro uppajjissatīti? </div>
</div>
<div class="q" id="p_34Y6_217"> <div class="p">
<span class="pN">217</span>Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjissati vacīsaṅkhāro ca uppajjissati. </div>
</div>
<div class="q" id="p_34Y6_218"> <div class="p">
<span class="pN">218</span>«  Yassa vā pana yattha vacīsaṅkhāro uppajjissati tassa tattha kāyasaṅkhāro uppajjissatīti? </div>
</div>
<div class="q" id="p_34Y6_219"> <div class="p">
<span class="pN">219</span>Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjissati. </div>
</div>
<div class="q" id="p_34Y6_220"> <div class="p">
<span class="pN">220</span>»  Yassa yattha kāyasaṅkhāro uppajjissati tassa tattha cittasaṅkhāro uppajjissatīti? Āmantā. </div>
</div>
<div class="q" id="p_34Y6_221"> <div class="p">
<span class="pN">221</span>«  Yassa vā pana yattha cittasaṅkhāro uppajjissati tassa tattha kāyasaṅkhāro uppajjissatīti? </div>
</div>
<div class="q" id="p_34Y6_222"> <div class="p">
<span class="pN">222</span>Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjissati. Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjissati. </div>
</div>
<div class="q" id="p_34Y6_223"> <div class="divNumber">43.</div> <div class="p">
<span class="pN">223</span>»  Yassa yattha vacīsaṅkhāro uppajjissati tassa tattha cittasaṅkhāro uppajjissatīti? Āmantā. </div>
</div>
<div class="q" id="p_34Y6_224"> <div class="p">
<span class="pN">224</span>«  Yassa vā pana yattha cittasaṅkhāro uppajjissati tassa tattha vacīsaṅkhāro uppajjissatīti? </div>
</div>
<div class="q" id="p_34Y6_225"> <div class="p">
<span class="pN">225</span>Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjissati. Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjissati vacīsaṅkhāro ca uppajjissati. </div>
</div>
</div>
