<div><div class="b"><a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/20">20 Saṭṭhinipāta</a> » <a href="/tipitaka/19Th1/20/20.1">20.1 Paṭhamavagga</a></div><div class="i">20.1.1 Mahāmoggallānattheragāthā</div><div class="h">Saṭṭhinipāta</div><div class="h">Paṭhamavagga</div><div class="h">Mahāmoggallānattheragāthā</div><div class="q" id="p_19Th1_1512"> <div class="divNumber">1149.</div> <div class="p"> <table class="singleColumn"> <tr> <td> <div class="pN">1512</div> <div class="G">“Āraññikā piṇḍapātikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dālemu maccuno senaṃ,</div> </td> </tr> <tr> <td> <div class="G">ajjhattaṃ susamāhitā.</div> </td> </tr> </table> </div></div><div class="q" id="p_19Th1_1513"> <div class="divNumber">1150.</div> <div class="p"> <table class="singleColumn"> <tr> <td> <div class="pN">1513</div> <div class="G">Āraññikā piṇḍapātikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dhunāma maccuno senaṃ,</div> </td> </tr> <tr> <td> <div class="G">naḷāgāraṃva kuñjaro.</div> </td> </tr> </table> </div></div><div class="q" id="p_19Th1_1514"> <div class="divNumber">1151.</div> <div class="p"> <table class="singleColumn"> <tr> <td> <div class="pN">1514</div> <div class="G">Rukkhamūlikā sātatikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dālemu maccuno senaṃ,</div> </td> </tr> <tr> <td> <div class="G">ajjhattaṃ susamāhitā.</div> </td> </tr> </table> </div></div><div class="q" id="p_19Th1_1515"> <div class="divNumber">1152.</div> <div class="p"> <table class="singleColumn"> <tr> <td> <div class="pN">1515</div> <div class="G">Rukkhamūlikā sātatikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dhunāma maccuno senaṃ,</div> </td> </tr> <tr> <td> <div class="G">naḷāgāraṃva kuñjaro”.</div> </td> </tr> </table> </div></div><div class="q" id="p_19Th1_1516"> <div class="divNumber">1153.</div> <div class="p"> <table class="singleColumn"> <tr> <td> <div class="pN">1516</div> <div class="G">“Aṭṭhikaṅkalakuṭike,</div> </td> </tr> <tr> <td> <div class="G">maṃsanhārupasibbite;</div> </td> </tr> <tr> <td> <div class="G">Dhiratthu pure duggandhe,</div> </td> </tr> <tr> <td> <div class="G">paragatte mamāyase.</div> </td> </tr> </table> </div></div><div class="q" id="p_19Th1_1517"> <div class="divNumber">1154.</div> <div class="p"> <table class="singleColumn"> <tr> <td> <div class="pN">1517</div> <div class="G">Gūthabhaste taconaddhe,</div> </td> </tr> <tr> <td> <div class="G">uragaṇḍipisācini;</div> </td> </tr> <tr> <td> <div class="G">Nava sotāni te kāye,</div> </td> </tr> <tr> <td> <div class="G">yāni sandanti sabbadā.</div> </td> </tr> </table> </div></div><div class="q" id="p_19Th1_1518"> <div class="divNumber">1155.</div> <div class="p"> <table class="singleColumn"> <tr> <td> <div class="pN">1518</div> <div class="G">Tava sarīraṃ navasotaṃ,</div> </td> </tr> <tr> <td> <div class="G">Duggandhakaraṃ paribandhaṃ;</div> </td> </tr> <tr> <td> <div class="G">Bhikkhu parivajjayate taṃ,</div> </td> </tr> <tr> <td> <div class="G">Mīḷhaṃ ca yathā sucikāmo.</div> </td> </tr> </table> </div></div><div class="q" id="p_19Th1_1519"> <div class="divNumber">1156.</div> <div class="p"> <table class="singleColumn"> <tr> <td> <div class="pN">1519</div> <div class="G">Evañce taṃ jano jaññā,</div> </td> </tr> <tr> <td> <div class="G">yathā jānāmi taṃ ahaṃ;</div> </td> </tr> <tr> <td> <div class="G">Ārakā parivajjeyya,</div> </td> </tr> <tr> <td> <div class="G">gūthaṭṭhānaṃva pāvuse”.</div> </td> </tr> </table> </div></div><div class="q" id="p_19Th1_1520"> <div class="divNumber">1157.</div> <div class="p"> <table class="singleColumn"> <tr> <td> <div class="pN">1520</div> <div class="G">“Evametaṃ mahāvīra,</div> </td> </tr> <tr> <td> <div class="G">yathā samaṇa bhāsasi;</div> </td> </tr> <tr> <td> <div class="G">Ettha ceke visīdanti,</div> </td> </tr> <tr> <td> <div class="G">paṅkamhiva jaraggavo”.</div> </td> </tr> </table> </div></div><div class="q" id="p_19Th1_1521"> <div class="divNumber">1158.</div> <div class="p"> <table class="singleColumn"> <tr> <td> <div class="pN">1521</div> <div class="G">“Ākāsamhi haliddiyā,</div> </td> </tr> <tr> <td> <div class="G">yo maññetha rajetave;</div> </td> </tr> <tr> <td> <div class="G">Aññena vāpi raṅgena,</div> </td> </tr> <tr> <td> <div class="G">vighātudayameva taṃ.</div> </td> </tr> </table> </div></div><div class="q" id="p_19Th1_1522"> <div class="divNumber">1159.</div> <div class="p"> <table class="singleColumn"> <tr> <td> <div class="pN">1522</div> <div class="G">Tadākāsasamaṃ cittaṃ,</div> </td> </tr> <tr> <td> <div class="G">ajjhattaṃ susamāhitaṃ;</div> </td> </tr> <tr> <td> <div class="G">Mā pāpacitte āsādi,</div> </td> </tr> <tr> <td> <div class="G">aggikhandhaṃva pakkhimā”.</div> </td> </tr> </table> </div></div><div class="q" id="p_19Th1_1523"> <div class="divNumber">1160.</div> <div class="p"> <table class="singleColumn"> <tr> <td> <div class="pN">1523</div> <div class="G">“Passa cittakataṃ bimbaṃ,</div> </td> </tr> <tr> <td> <div class="G">arukāyaṃ samussitaṃ;</div> </td> </tr> <tr> <td> <div class="G">Āturaṃ bahusaṅkappaṃ,</div> </td> </tr> <tr> <td> <div class="G">yassa natthi dhuvaṃ ṭhiti.</div> </td> </tr> </table> </div></div><div class="q" id="p_19Th1_1524"> <div class="divNumber">1161.</div> <div class="p"> <table class="singleColumn"> <tr> <td> <div class="pN">1524</div> <div class="G">Passa cittakataṃ rūpaṃ,</div> </td> </tr> <tr> <td> <div class="G">maṇinā kuṇḍalena ca;</div> </td> </tr> <tr> <td> <div class="G">Aṭṭhiṃ tacena onaddhaṃ,</div> </td> </tr> <tr> <td> <div class="G">saha vatthehi sobhati.</div> </td> </tr> </table> </div></div><div class="q" id="p_19Th1_1525"> <div class="divNumber">1162.</div> <div class="p"> <table class="singleColumn"> <tr> <td> <div class="pN">1525</div> <div class="G">Alattakakatā pādā,</div> </td> </tr> <tr> <td> <div class="G">mukhaṃ cuṇṇakamakkhitaṃ;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div></div><div class="q" id="p_19Th1_1526"> <div class="divNumber">1163.</div> <div class="p"> <table class="singleColumn"> <tr> <td> <div class="pN">1526</div> <div class="G">Aṭṭhapadakatā kesā,</div> </td> </tr> <tr> <td> <div class="G">nettā añjanamakkhitā;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div></div><div class="q" id="p_19Th1_1527"> <div class="divNumber">1164.</div> <div class="p"> <table class="singleColumn"> <tr> <td> <div class="pN">1527</div> <div class="G">Añjanīva navā cittā,</div> </td> </tr> <tr> <td> <div class="G">pūtikāyo alaṅkato;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div></div><div class="q" id="p_19Th1_1528"> <div class="divNumber">1165.</div> <div class="p"> <table class="singleColumn"> <tr> <td> <div class="pN">1528</div> <div class="G">Odahi migavo pāsaṃ,</div> </td> </tr> <tr> <td> <div class="G">nāsadā vāguraṃ migo;</div> </td> </tr> <tr> <td> <div class="G">Bhutvā nivāpaṃ gacchāma,</div> </td> </tr> <tr> <td> <div class="G">kaddante migabandhake.</div> </td> </tr> </table> </div></div><div class="q" id="p_19Th1_1529"> <div class="divNumber">1166.</div> <div class="p"> <table class="singleColumn"> <tr> <td> <div class="pN">1529</div> <div class="G">Chinno pāso migavassa,</div> </td> </tr> <tr> <td> <div class="G">nāsadā vāguraṃ migo;</div> </td> </tr> <tr> <td> <div class="G">Bhutvā nivāpaṃ gacchāma,</div> </td> </tr> <tr> <td> <div class="G">socante migaluddake”.</div> </td> </tr> </table> </div></div><div class="q" id="p_19Th1_1530"> <div class="divNumber">1167.</div> <div class="p"> <table class="singleColumn"> <tr> <td> <div class="pN">1530</div> <div class="G">“Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Anekākārasampanne,</div> </td> </tr> <tr> <td> <div class="G">sāriputtamhi nibbute.</div> </td> </tr> </table> </div></div><div class="q" id="p_19Th1_1531"> <div class="divNumber">1168.</div> <div class="p"> <table class="singleColumn"> <tr> <td> <div class="pN">1531</div> <div class="G">Aniccā vata saṅkhārā,</div> </td> </tr> <tr> <td> <div class="G">uppādavayadhammino;</div> </td> </tr> <tr> <td> <div class="G">Upajjitvā nirujjhanti,</div> </td> </tr> <tr> <td> <div class="G">tesaṃ vūpasamo sukho.</div> </td> </tr> </table> </div></div><div class="q" id="p_19Th1_1532"> <div class="divNumber">1169.</div> <div class="p"> <table class="singleColumn"> <tr> <td> <div class="pN">1532</div> <div class="G">Sukhumaṃ te paṭivijjhanti,</div> </td> </tr> <tr> <td> <div class="G">vālaggaṃ usunā yathā;</div> </td> </tr> <tr> <td> <div class="G">Ye pañcakkhandhe passanti,</div> </td> </tr> <tr> <td> <div class="G">parato no ca attato.</div> </td> </tr> </table> </div></div><div class="q" id="p_19Th1_1533"> <div class="divNumber">1170.</div> <div class="p"> <table class="singleColumn"> <tr> <td> <div class="pN">1533</div> <div class="G">Ye ca passanti saṅkhāre,</div> </td> </tr> <tr> <td> <div class="G">parato no ca attato;</div> </td> </tr> <tr> <td> <div class="G">Paccabyādhiṃsu nipuṇaṃ,</div> </td> </tr> <tr> <td> <div class="G">vālaggaṃ usunā yathā.</div> </td> </tr> </table> </div></div><div class="q" id="p_19Th1_1534"> <div class="divNumber">1171.</div> <div class="p"> <table class="singleColumn"> <tr> <td> <div class="pN">1534</div> <div class="G">Sattiyā viya omaṭṭho,</div> </td> </tr> <tr> <td> <div class="G">ḍayhamānova matthake;</div> </td> </tr> <tr> <td> <div class="G">Kāmarāgappahānāya,</div> </td> </tr> <tr> <td> <div class="G">sato bhikkhu paribbaje.</div> </td> </tr> </table> </div></div><div class="q" id="p_19Th1_1535"> <div class="divNumber">1172.</div> <div class="p"> <table class="singleColumn"> <tr> <td> <div class="pN">1535</div> <div class="G">Sattiyā viya omaṭṭho,</div> </td> </tr> <tr> <td> <div class="G">ḍayhamānova matthake;</div> </td> </tr> <tr> <td> <div class="G">Bhavarāgappahānāya,</div> </td> </tr> <tr> <td> <div class="G">sato bhikkhu paribbaje.</div> </td> </tr> </table> </div></div><div class="q" id="p_19Th1_1536"> <div class="divNumber">1173.</div> <div class="p"> <table class="singleColumn"> <tr> <td> <div class="pN">1536</div> <div class="G">Codito bhāvitattena,</div> </td> </tr> <tr> <td> <div class="G">sarīrantimadhārinā;</div> </td> </tr> <tr> <td> <div class="G">Migāramātupāsādaṃ,</div> </td> </tr> <tr> <td> <div class="G">pādaṅguṭṭhena kampayiṃ.</div> </td> </tr> </table> </div></div><div class="q" id="p_19Th1_1537"> <div class="divNumber">1174.</div> <div class="p"> <table class="singleColumn"> <tr> <td> <div class="pN">1537</div> <div class="G">Nayidaṃ sithilamārabbha,</div> </td> </tr> <tr> <td> <div class="G">nayidaṃ appena thāmasā;</div> </td> </tr> <tr> <td> <div class="G">Nibbānamadhigantabbaṃ,</div> </td> </tr> <tr> <td> <div class="G">sabbaganthapamocanaṃ.</div> </td> </tr> </table> </div></div><div class="q" id="p_19Th1_1538"> <div class="divNumber">1175.</div> <div class="p"> <table class="singleColumn"> <tr> <td> <div class="pN">1538</div> <div class="G">Ayañca daharo bhikkhu,</div> </td> </tr> <tr> <td> <div class="G">ayamuttamaporiso;</div> </td> </tr> <tr> <td> <div class="G">Dhāreti antimaṃ dehaṃ,</div> </td> </tr> <tr> <td> <div class="G">jetvā māraṃ savāhiniṃ.</div> </td> </tr> </table> </div></div><div class="q" id="p_19Th1_1539"> <div class="divNumber">1176.</div> <div class="p"> <table class="singleColumn"> <tr> <td> <div class="pN">1539</div> <div class="G">Vivaramanupabhanti vijjutā,</div> </td> </tr> <tr> <td> <div class="G">Vebhārassa ca paṇḍavassa ca;</div> </td> </tr> <tr> <td> <div class="G">Nagavivaragato jhāyati,</div> </td> </tr> <tr> <td> <div class="G">Putto appaṭimassa tādino.</div> </td> </tr> </table> </div></div><div class="q" id="p_19Th1_1540"> <div class="divNumber">1177.</div> <div class="p"> <table class="singleColumn"> <tr> <td> <div class="pN">1540</div> <div class="G">Upasanto uparato,</div> </td> </tr> <tr> <td> <div class="G">pantasenāsano muni;</div> </td> </tr> <tr> <td> <div class="G">Dāyādo buddhaseṭṭhassa,</div> </td> </tr> <tr> <td> <div class="G">brahmunā abhivandito”.</div> </td> </tr> </table> </div></div><div class="q" id="p_19Th1_1541"> <div class="divNumber">1178.</div> <div class="p"> <table class="singleColumn"> <tr> <td> <div class="pN">1541</div> <div class="G">“Upasantaṃ uparataṃ,</div> </td> </tr> <tr> <td> <div class="G">pantasenāsanaṃ muniṃ;</div> </td> </tr> <tr> <td> <div class="G">Dāyādaṃ buddhaseṭṭhassa,</div> </td> </tr> <tr> <td> <div class="G">vanda brāhmaṇa kassapaṃ.</div> </td> </tr> </table> </div></div><div class="q" id="p_19Th1_1542"> <div class="divNumber">1179.</div> <div class="p"> <table class="singleColumn"> <tr> <td> <div class="pN">1542</div> <div class="G">Yo ca jātisataṃ gacche,</div> </td> </tr> <tr> <td> <div class="G">sabbā brāhmaṇajātiyo;</div> </td> </tr> <tr> <td> <div class="G">Sottiyo vedasampanno,</div> </td> </tr> <tr> <td> <div class="G">manussesu punappunaṃ.</div> </td> </tr> </table> </div></div><div class="q" id="p_19Th1_1543"> <div class="divNumber">1180.</div> <div class="p"> <table class="singleColumn"> <tr> <td> <div class="pN">1543</div> <div class="G">Ajjhāyakopi ce assa,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Etassa vandanāyetaṃ,</div> </td> </tr> <tr> <td> <div class="G">kalaṃ nāgghati soḷasiṃ.</div> </td> </tr> </table> </div></div><div class="q" id="p_19Th1_1544"> <div class="divNumber">1181.</div> <div class="p"> <table class="singleColumn"> <tr> <td> <div class="pN">1544</div> <div class="G">Yo so aṭṭha vimokkhāni,</div> </td> </tr> <tr> <td> <div class="G">purebhattaṃ aphassayi;</div> </td> </tr> <tr> <td> <div class="G">Anulomaṃ paṭilomaṃ,</div> </td> </tr> <tr> <td> <div class="G">tato piṇḍāya gacchati.</div> </td> </tr> </table> </div></div><div class="q" id="p_19Th1_1545"> <div class="divNumber">1182.</div> <div class="p"> <table class="singleColumn"> <tr> <td> <div class="pN">1545</div> <div class="G">Tādisaṃ bhikkhuṃ māsādi,</div> </td> </tr> <tr> <td> <div class="G">māttānaṃ khaṇi brāhmaṇa;</div> </td> </tr> <tr> <td> <div class="G">Abhippasādehi manaṃ,</div> </td> </tr> <tr> <td> <div class="G">arahantamhi tādine;</div> </td> </tr> <tr> <td> <div class="G">Khippaṃ pañjaliko vanda,</div> </td> </tr> <tr> <td> <div class="G">mā te vijaṭi matthakaṃ”.</div> </td> </tr> </table> </div></div><div class="q" id="p_19Th1_1546"> <div class="divNumber">1183.</div> <div class="p"> <table class="singleColumn"> <tr> <td> <div class="pN">1546</div> <div class="G">“Neso passati saddhammaṃ,</div> </td> </tr> <tr> <td> <div class="G">saṃsārena purakkhato;</div> </td> </tr> <tr> <td> <div class="G">Adhogamaṃ jimhapathaṃ,</div> </td> </tr> <tr> <td> <div class="G">kummaggamanudhāvati.</div> </td> </tr> </table> </div></div><div class="q" id="p_19Th1_1547"> <div class="divNumber">1184.</div> <div class="p"> <table class="singleColumn"> <tr> <td> <div class="pN">1547</div> <div class="G">Kimīva mīḷhasallitto,</div> </td> </tr> <tr> <td> <div class="G">saṅkhāre adhimucchito;</div> </td> </tr> <tr> <td> <div class="G">Pagāḷho lābhasakkāre,</div> </td> </tr> <tr> <td> <div class="G">tuccho gacchati poṭṭhilo”.</div> </td> </tr> </table> </div></div><div class="q" id="p_19Th1_1548"> <div class="divNumber">1185.</div> <div class="p"> <table class="singleColumn"> <tr> <td> <div class="pN">1548</div> <div class="G">“Imañca passa āyantaṃ,</div> </td> </tr> <tr> <td> <div class="G">sāriputtaṃ sudassanaṃ;</div> </td> </tr> <tr> <td> <div class="G">Vimuttaṃ ubhatobhāge,</div> </td> </tr> <tr> <td> <div class="G">ajjhattaṃ susamāhitaṃ.</div> </td> </tr> </table> </div></div><div class="q" id="p_19Th1_1549"> <div class="divNumber">1186.</div> <div class="p"> <table class="singleColumn"> <tr> <td> <div class="pN">1549</div> <div class="G">Visallaṃ khīṇasaṃyogaṃ,</div> </td> </tr> <tr> <td> <div class="G">tevijjaṃ maccuhāyinaṃ;</div> </td> </tr> <tr> <td> <div class="G">Dakkhiṇeyyaṃ manussānaṃ,</div> </td> </tr> <tr> <td> <div class="G">puññakkhettaṃ anuttaraṃ”.</div> </td> </tr> </table> </div></div><div class="q" id="p_19Th1_1550"> <div class="divNumber">1187.</div> <div class="p"> <table class="singleColumn"> <tr> <td> <div class="pN">1550</div> <div class="G">“Ete sambahulā devā,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Dasa devasahassāni,</div> </td> </tr> <tr> <td> <div class="G">sabbe brahmapurohitā;</div> </td> </tr> <tr> <td> <div class="G">Moggallānaṃ namassantā,</div> </td> </tr> <tr> <td> <div class="G">tiṭṭhanti pañjalīkatā.</div> </td> </tr> </table> </div></div><div class="q" id="p_19Th1_1551"> <div class="divNumber">1188.</div> <div class="p"> <table class="singleColumn"> <tr> <td> <div class="pN">1551</div> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Yassa te āsavā khīṇā,</div> </td> </tr> <tr> <td> <div class="G">dakkhiṇeyyosi mārisa’.</div> </td> </tr> </table> </div></div><div class="q" id="p_19Th1_1552"> <div class="divNumber">1189.</div> <div class="p"> <table class="singleColumn"> <tr> <td> <div class="pN">1552</div> <div class="G">Pūjito naradevena,</div> </td> </tr> <tr> <td> <div class="G">uppanno maraṇābhibhū;</div> </td> </tr> <tr> <td> <div class="G">Puṇḍarīkaṃva toyena,</div> </td> </tr> <tr> <td> <div class="G">saṅkhārenupalippati.</div> </td> </tr> </table> </div></div><div class="q" id="p_19Th1_1553"> <div class="divNumber">1190.</div> <div class="p"> <table class="singleColumn"> <tr> <td> <div class="pN">1553</div> <div class="G">Yassa muhuttena sahassadhā loko,</div> </td> </tr> <tr> <td> <div class="G">Saṃvidito sabrahmakappo vasi;</div> </td> </tr> <tr> <td> <div class="G">Iddhiguṇe cutupapāte kāle,</div> </td> </tr> <tr> <td> <div class="G">Passati devatā sa bhikkhu”.</div> </td> </tr> </table> </div></div><div class="q" id="p_19Th1_1554"> <div class="divNumber">1191.</div> <div class="p"> <table class="singleColumn"> <tr> <td> <div class="pN">1554</div> <div class="G">“Sāriputtova paññāya,</div> </td> </tr> <tr> <td> <div class="G">sīlena upasamena ca;</div> </td> </tr> <tr> <td> <div class="G">Yopi pāraṅgato bhikkhu,</div> </td> </tr> <tr> <td> <div class="G">etāvaparamo siyā.</div> </td> </tr> </table> </div></div><div class="q" id="p_19Th1_1555"> <div class="divNumber">1192.</div> <div class="p"> <table class="singleColumn"> <tr> <td> <div class="pN">1555</div> <div class="G">Koṭisatasahassassa,</div> </td> </tr> <tr> <td> <div class="G">Attabhāvaṃ khaṇena nimmine;</div> </td> </tr> <tr> <td> <div class="G">Ahaṃ vikubbanāsu kusalo,</div> </td> </tr> <tr> <td> <div class="G">Vasībhūtomhi iddhiyā.</div> </td> </tr> </table> </div></div><div class="q" id="p_19Th1_1556"> <div class="divNumber">1193.</div> <div class="p"> <table class="singleColumn"> <tr> <td> <div class="pN">1556</div> <div class="G">Samādhivijjāvasipāramīgato,</div> </td> </tr> <tr> <td> <div class="G">Moggallānagotto asitassa sāsane;</div> </td> </tr> <tr> <td> <div class="G">Dhīro samucchindi samāhitindriyo,</div> </td> </tr> <tr> <td> <div class="G">Nāgo yathā pūtilataṃva bandhanaṃ.</div> </td> </tr> </table> </div></div><div class="q" id="p_19Th1_1557"> <div class="divNumber">1194.</div> <div class="p"> <table class="singleColumn"> <tr> <td> <div class="pN">1557</div> <div class="G">Pariciṇṇo mayā satthā,</div> </td> </tr> <tr> <td> <div class="G">kataṃ buddhassa sāsanaṃ;</div> </td> </tr> <tr> <td> <div class="G">Ohito garuko bhāro,</div> </td> </tr> <tr> <td> <div class="G">bhavanetti samūhatā.</div> </td> </tr> </table> </div></div><div class="q" id="p_19Th1_1558"> <div class="divNumber">1195.</div> <div class="p"> <table class="singleColumn"> <tr> <td> <div class="pN">1558</div> <div class="G">Yassa catthāya pabbajito,</div> </td> </tr> <tr> <td> <div class="G">agārasmānagāriyaṃ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">sabbasaṃyojanakkhayo.</div> </td> </tr> </table> </div></div><div class="q" id="p_19Th1_1559"> <div class="divNumber">1196.</div> <div class="p"> <table class="singleColumn"> <tr> <td> <div class="pN">1559</div> <div class="G">Kīdiso nirayo āsi,</div> </td> </tr> <tr> <td> <div class="G">yattha dussī apaccatha;</div> </td> </tr> <tr> <td> <div class="G">Vidhuraṃ sāvakamāsajja,</div> </td> </tr> <tr> <td> <div class="G">kakusandhañca brāhmaṇaṃ.</div> </td> </tr> </table> </div></div><div class="q" id="p_19Th1_1560"> <div class="divNumber">1197.</div> <div class="p"> <table class="singleColumn"> <tr> <td> <div class="pN">1560</div> <div class="G">Sataṃ āsi ayosaṅkū,</div> </td> </tr> <tr> <td> <div class="G">sabbe paccattavedanā;</div> </td> </tr> <tr> <td> <div class="G">Īdiso nirayo āsi,</div> </td> </tr> <tr> <td> <div class="G">yattha dussī apaccatha;</div> </td> </tr> <tr> <td> <div class="G">Vidhuraṃ sāvakamāsajja,</div> </td> </tr> <tr> <td> <div class="G">kakusandhañca brāhmaṇaṃ.</div> </td> </tr> </table> </div></div><div class="q" id="p_19Th1_1561"> <div class="divNumber">1198.</div> <div class="p"> <table class="singleColumn"> <tr> <td> <div class="pN">1561</div> <div class="G">Yo etamabhijānāti,</div> </td> </tr> <tr> <td> <div class="G">bhikkhu buddhassa sāvako;</div> </td> </tr> <tr> <td> <div class="G">Tādisaṃ bhikkhumāsajja,</div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1562"> <div class="divNumber">1199.</div> <div class="p"> <table class="singleColumn"> <tr> <td> <div class="pN">1562</div> <div class="G">Majjhesarasmiṃ tiṭṭhanti,</div> </td> </tr> <tr> <td> <div class="G">vimānā kappaṭhāyino;</div> </td> </tr> <tr> <td> <div class="G">Veḷuriyavaṇṇā rucirā,</div> </td> </tr> <tr> <td> <div class="G">accimanto pabhassarā;</div> </td> </tr> <tr> <td> <div class="G">Accharā tattha naccanti,</div> </td> </tr> <tr> <td> <div class="G">puthu nānattavaṇṇiyo.</div> </td> </tr> </table> </div></div><div class="q" id="p_19Th1_1563"> <div class="divNumber">1200.</div> <div class="p"> <table class="singleColumn"> <tr> <td> <div class="pN">1563</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1564"> <div class="divNumber">1201.</div> <div class="p"> <table class="singleColumn"> <tr> <td> <div class="pN">1564</div> <div class="G">Yo ve buddhena codito,</div> </td> </tr> <tr> <td> <div class="G">bhikkhusaṃghassa pekkhato;</div> </td> </tr> <tr> <td> <div class="G">Migāramātupāsādaṃ,</div> </td> </tr> <tr> <td> <div class="G">pādaṅguṭṭhena kampayi.</div> </td> </tr> </table> </div></div><div class="q" id="p_19Th1_1565"> <div class="divNumber">1202.</div> <div class="p"> <table class="singleColumn"> <tr> <td> <div class="pN">1565</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1566"> <div class="divNumber">1203.</div> <div class="p"> <table class="singleColumn"> <tr> <td> <div class="pN">1566</div> <div class="G">Yo vejayantapāsādaṃ,</div> </td> </tr> <tr> <td> <div class="G">pādaṅguṭṭhena kampayi;</div> </td> </tr> <tr> <td> <div class="G">Iddhibalenupatthaddho,</div> </td> </tr> <tr> <td> <div class="G">saṃvejesi ca devatā.</div> </td> </tr> </table> </div></div><div class="q" id="p_19Th1_1567"> <div class="divNumber">1204.</div> <div class="p"> <table class="singleColumn"> <tr> <td> <div class="pN">1567</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1568"> <div class="divNumber">1205.</div> <div class="p"> <table class="singleColumn"> <tr> <td> <div class="pN">1568</div> <div class="G">Yo vejayantapāsāde,</div> </td> </tr> <tr> <td> <div class="G">sakkaṃ so paripucchati;</div> </td> </tr> <tr> <td> <div class="G">Api āvuso jānāsi,</div> </td> </tr> <tr> <td> <div class="G">taṇhakkhayavimuttiyo;</div> </td> </tr> <tr> <td> <div class="G">Tassa sakko viyākāsi,</div> </td> </tr> <tr> <td> <div class="G">pañhaṃ puṭṭho yathātathaṃ”.</div> </td> </tr> </table> </div></div><div class="q" id="p_19Th1_1569"> <div class="divNumber">1206.</div> <div class="p"> <table class="singleColumn"> <tr> <td> <div class="pN">1569</div> <div class="G">“Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1570"> <div class="divNumber">1207.</div> <div class="p"> <table class="singleColumn"> <tr> <td> <div class="pN">1570</div> <div class="G">Yo brahmānaṃ paripucchati,</div> </td> </tr> <tr> <td> <div class="G">Sudhammāyaṃ ṭhito sabhaṃ;</div> </td> </tr> <tr> <td> <div class="G">Ajjāpi tyāvuso sā diṭṭhi,</div> </td> </tr> <tr> <td> <div class="G">Yā te diṭṭhi pure ahu;</div> </td> </tr> <tr> <td> <div class="G">Passasi vītivattantaṃ,</div> </td> </tr> <tr> <td> <div class="G">Brahmaloke pabhassaraṃ.</div> </td> </tr> </table> </div></div><div class="q" id="p_19Th1_1571"> <div class="divNumber">1208.</div> <div class="p"> <table class="singleColumn"> <tr> <td> <div class="pN">1571</div> <div class="G">Tassa brahmā viyākāsi,</div> </td> </tr> <tr> <td> <div class="G">pañhaṃ puṭṭho yathātathaṃ;</div> </td> </tr> <tr> <td> <div class="G">Na me mārisa sā diṭṭhi,</div> </td> </tr> <tr> <td> <div class="G">yā me diṭṭhi pure ahu.</div> </td> </tr> </table> </div></div><div class="q" id="p_19Th1_1572"> <div class="divNumber">1209.</div> <div class="p"> <table class="singleColumn"> <tr> <td> <div class="pN">1572</div> <div class="G">Passāmi vītivattantaṃ,</div> </td> </tr> <tr> <td> <div class="G">brahmaloke pabhassaraṃ;</div> </td> </tr> <tr> <td> <div class="G">Sohaṃ ajja kathaṃ vajjaṃ,</div> </td> </tr> <tr> <td> <div class="G">ahaṃ niccomhi sassato”.</div> </td> </tr> </table> </div></div><div class="q" id="p_19Th1_1573"> <div class="divNumber">1210.</div> <div class="p"> <table class="singleColumn"> <tr> <td> <div class="pN">1573</div> <div class="G">“Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1574"> <div class="divNumber">1211.</div> <div class="p"> <table class="singleColumn"> <tr> <td> <div class="pN">1574</div> <div class="G">Yo mahāneruno kūṭaṃ,</div> </td> </tr> <tr> <td> <div class="G">vimokkhena aphassayi;</div> </td> </tr> <tr> <td> <div class="G">Vanaṃ pubbavidehānaṃ,</div> </td> </tr> <tr> <td> <div class="G">ye ca bhūmisayā narā.</div> </td> </tr> </table> </div></div><div class="q" id="p_19Th1_1575"> <div class="divNumber">1212.</div> <div class="p"> <table class="singleColumn"> <tr> <td> <div class="pN">1575</div> <div class="G">Yo etamabhijānāti,</div> </td> </tr> <tr> <td> <div class="G">bhikkhu buddhassa sāvako;</div> </td> </tr> <tr> <td> <div class="G">Tādisaṃ bhikkhumāsajja,</div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div></div><div class="q" id="p_19Th1_1576"> <div class="divNumber">1213.</div> <div class="p"> <table class="singleColumn"> <tr> <td> <div class="pN">1576</div> <div class="G">Na ve aggi cetayati,</div> </td> </tr> <tr> <td> <div class="G">ahaṃ bālaṃ ḍahāmīti;</div> </td> </tr> <tr> <td> <div class="G">Bālova jalitaṃ aggiṃ,</div> </td> </tr> <tr> <td> <div class="G">āsajja naṃ paḍayhati.</div> </td> </tr> </table> </div></div><div class="q" id="p_19Th1_1577"> <div class="divNumber">1214.</div> <div class="p"> <table class="singleColumn"> <tr> <td> <div class="pN">1577</div> <div class="G">Evamevaṃ tuvaṃ māra,</div> </td> </tr> <tr> <td> <div class="G">āsajja naṃ tathāgataṃ;</div> </td> </tr> <tr> <td> <div class="G">Sayaṃ ḍahissasi attānaṃ,</div> </td> </tr> <tr> <td> <div class="G">bālo aggiṃva samphusaṃ.</div> </td> </tr> </table> </div></div><div class="q" id="p_19Th1_1578"> <div class="divNumber">1215.</div> <div class="p"> <table class="singleColumn"> <tr> <td> <div class="pN">1578</div> <div class="G">Apuññaṃ pasavī māro,</div> </td> </tr> <tr> <td> <div class="G">āsajja naṃ tathāgataṃ;</div> </td> </tr> <tr> <td> <div class="G">Kiṃ nu maññasi pāpima,</div> </td> </tr> <tr> <td> <div class="G">na me pāpaṃ vipaccati.</div> </td> </tr> </table> </div></div><div class="q" id="p_19Th1_1579"> <div class="divNumber">1216.</div> <div class="p"> <table class="singleColumn"> <tr> <td> <div class="pN">1579</div> <div class="G">Karato te cīyate pāpaṃ,</div> </td> </tr> <tr> <td> <div class="G">cirarattāya antaka;</div> </td> </tr> <tr> <td> <div class="G">Māra nibbinda buddhamhā,</div> </td> </tr> <tr> <td> <div class="G">āsaṃ mākāsi bhikkhusu”.</div> </td> </tr> </table> </div></div><div class="q" id="p_19Th1_1580"> <div class="divNumber">1217.</div> <div class="p"> <table class="singleColumn"> <tr> <td> <div class="pN">1580</div> <div class="G">“Iti māraṃ atajjesi,</div> </td> </tr> <tr> <td> <div class="G">bhikkhu bhesakaḷāvane;</div> </td> </tr> <tr> <td> <div class="G">Tato so dummano yakkho,</div> </td> </tr> <tr> <td> <div class="G">tatthevantaradhāyathā”ti.</div> </td> </tr> </table> </div></div><div class="q" id="p_19Th1_1581"> <div class="p"><span class="pN">1581</span>Itthaṃ sudaṃ āyasmā mahāmoggallāno thero gāthāyo abhāsitthāti. </div></div><div class="ENDH3" id="p_19Th1_1582"><span class="pN">1582</span>Saṭṭhinipāto niṭṭhito.</div><div class="SUMMARY" id="p_19Th1_1583"><span class="pN">1583</span><span class="firstLetter">T</span>atruddānaṃ</div><div class="q" id="p_19Th1_1584"> <div class="p"> <table class="singleColumn"> <tr> <td> <div class="pN">1584</div> <div class="G">Saṭṭhikamhi nipātamhi,</div> </td> </tr> <tr> <td> <div class="G">moggallāno mahiddhiko;</div> </td> </tr> <tr> <td> <div class="G">Ekova theragāthāyo,</div> </td> </tr> <tr> <td> <div class="G">aṭṭhasaṭṭhi bhavanti tāti.</div> </td> </tr> </table> </div></div></div><div>
<div class="b">
<a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/20">20 Saṭṭhinipāta</a> » <a href="/tipitaka/19Th1/20/20.1">20.1 Paṭhamavagga</a>
</div>
<div class="i">20.1.1 Mahāmoggallānattheragāthā</div>
<div class="h">Saṭṭhinipāta</div>
<div class="h">Paṭhamavagga</div>
<div class="h">Mahāmoggallānattheragāthā</div>
<div class="q" id="p_19Th1_1512"> <div class="divNumber">1149.</div> <div class="p"> <table class="singleColumn"> <tr> <td> <div class="pN">1512</div> <div class="G">“Āraññikā piṇḍapātikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dālemu maccuno senaṃ,</div> </td> </tr> <tr> <td> <div class="G">ajjhattaṃ susamāhitā.</div> </td> </tr> </table> </div>
</div>
<div class="q" id="p_19Th1_1513"> <div class="divNumber">1150.</div> <div class="p"> <table class="singleColumn"> <tr> <td> <div class="pN">1513</div> <div class="G">Āraññikā piṇḍapātikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dhunāma maccuno senaṃ,</div> </td> </tr> <tr> <td> <div class="G">naḷāgāraṃva kuñjaro.</div> </td> </tr> </table> </div>
</div>
<div class="q" id="p_19Th1_1514"> <div class="divNumber">1151.</div> <div class="p"> <table class="singleColumn"> <tr> <td> <div class="pN">1514</div> <div class="G">Rukkhamūlikā sātatikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dālemu maccuno senaṃ,</div> </td> </tr> <tr> <td> <div class="G">ajjhattaṃ susamāhitā.</div> </td> </tr> </table> </div>
</div>
<div class="q" id="p_19Th1_1515"> <div class="divNumber">1152.</div> <div class="p"> <table class="singleColumn"> <tr> <td> <div class="pN">1515</div> <div class="G">Rukkhamūlikā sātatikā,</div> </td> </tr> <tr> <td> <div class="G">uñchāpattāgate ratā;</div> </td> </tr> <tr> <td> <div class="G">Dhunāma maccuno senaṃ,</div> </td> </tr> <tr> <td> <div class="G">naḷāgāraṃva kuñjaro”.</div> </td> </tr> </table> </div>
</div>
<div class="q" id="p_19Th1_1516"> <div class="divNumber">1153.</div> <div class="p"> <table class="singleColumn"> <tr> <td> <div class="pN">1516</div> <div class="G">“Aṭṭhikaṅkalakuṭike,</div> </td> </tr> <tr> <td> <div class="G">maṃsanhārupasibbite;</div> </td> </tr> <tr> <td> <div class="G">Dhiratthu pure duggandhe,</div> </td> </tr> <tr> <td> <div class="G">paragatte mamāyase.</div> </td> </tr> </table> </div>
</div>
<div class="q" id="p_19Th1_1517"> <div class="divNumber">1154.</div> <div class="p"> <table class="singleColumn"> <tr> <td> <div class="pN">1517</div> <div class="G">Gūthabhaste taconaddhe,</div> </td> </tr> <tr> <td> <div class="G">uragaṇḍipisācini;</div> </td> </tr> <tr> <td> <div class="G">Nava sotāni te kāye,</div> </td> </tr> <tr> <td> <div class="G">yāni sandanti sabbadā.</div> </td> </tr> </table> </div>
</div>
<div class="q" id="p_19Th1_1518"> <div class="divNumber">1155.</div> <div class="p"> <table class="singleColumn"> <tr> <td> <div class="pN">1518</div> <div class="G">Tava sarīraṃ navasotaṃ,</div> </td> </tr> <tr> <td> <div class="G">Duggandhakaraṃ paribandhaṃ;</div> </td> </tr> <tr> <td> <div class="G">Bhikkhu parivajjayate taṃ,</div> </td> </tr> <tr> <td> <div class="G">Mīḷhaṃ ca yathā sucikāmo.</div> </td> </tr> </table> </div>
</div>
<div class="q" id="p_19Th1_1519"> <div class="divNumber">1156.</div> <div class="p"> <table class="singleColumn"> <tr> <td> <div class="pN">1519</div> <div class="G">Evañce taṃ jano jaññā,</div> </td> </tr> <tr> <td> <div class="G">yathā jānāmi taṃ ahaṃ;</div> </td> </tr> <tr> <td> <div class="G">Ārakā parivajjeyya,</div> </td> </tr> <tr> <td> <div class="G">gūthaṭṭhānaṃva pāvuse”.</div> </td> </tr> </table> </div>
</div>
<div class="q" id="p_19Th1_1520"> <div class="divNumber">1157.</div> <div class="p"> <table class="singleColumn"> <tr> <td> <div class="pN">1520</div> <div class="G">“Evametaṃ mahāvīra,</div> </td> </tr> <tr> <td> <div class="G">yathā samaṇa bhāsasi;</div> </td> </tr> <tr> <td> <div class="G">Ettha ceke visīdanti,</div> </td> </tr> <tr> <td> <div class="G">paṅkamhiva jaraggavo”.</div> </td> </tr> </table> </div>
</div>
<div class="q" id="p_19Th1_1521"> <div class="divNumber">1158.</div> <div class="p"> <table class="singleColumn"> <tr> <td> <div class="pN">1521</div> <div class="G">“Ākāsamhi haliddiyā,</div> </td> </tr> <tr> <td> <div class="G">yo maññetha rajetave;</div> </td> </tr> <tr> <td> <div class="G">Aññena vāpi raṅgena,</div> </td> </tr> <tr> <td> <div class="G">vighātudayameva taṃ.</div> </td> </tr> </table> </div>
</div>
<div class="q" id="p_19Th1_1522"> <div class="divNumber">1159.</div> <div class="p"> <table class="singleColumn"> <tr> <td> <div class="pN">1522</div> <div class="G">Tadākāsasamaṃ cittaṃ,</div> </td> </tr> <tr> <td> <div class="G">ajjhattaṃ susamāhitaṃ;</div> </td> </tr> <tr> <td> <div class="G">Mā pāpacitte āsādi,</div> </td> </tr> <tr> <td> <div class="G">aggikhandhaṃva pakkhimā”.</div> </td> </tr> </table> </div>
</div>
<div class="q" id="p_19Th1_1523"> <div class="divNumber">1160.</div> <div class="p"> <table class="singleColumn"> <tr> <td> <div class="pN">1523</div> <div class="G">“Passa cittakataṃ bimbaṃ,</div> </td> </tr> <tr> <td> <div class="G">arukāyaṃ samussitaṃ;</div> </td> </tr> <tr> <td> <div class="G">Āturaṃ bahusaṅkappaṃ,</div> </td> </tr> <tr> <td> <div class="G">yassa natthi dhuvaṃ ṭhiti.</div> </td> </tr> </table> </div>
</div>
<div class="q" id="p_19Th1_1524"> <div class="divNumber">1161.</div> <div class="p"> <table class="singleColumn"> <tr> <td> <div class="pN">1524</div> <div class="G">Passa cittakataṃ rūpaṃ,</div> </td> </tr> <tr> <td> <div class="G">maṇinā kuṇḍalena ca;</div> </td> </tr> <tr> <td> <div class="G">Aṭṭhiṃ tacena onaddhaṃ,</div> </td> </tr> <tr> <td> <div class="G">saha vatthehi sobhati.</div> </td> </tr> </table> </div>
</div>
<div class="q" id="p_19Th1_1525"> <div class="divNumber">1162.</div> <div class="p"> <table class="singleColumn"> <tr> <td> <div class="pN">1525</div> <div class="G">Alattakakatā pādā,</div> </td> </tr> <tr> <td> <div class="G">mukhaṃ cuṇṇakamakkhitaṃ;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div>
</div>
<div class="q" id="p_19Th1_1526"> <div class="divNumber">1163.</div> <div class="p"> <table class="singleColumn"> <tr> <td> <div class="pN">1526</div> <div class="G">Aṭṭhapadakatā kesā,</div> </td> </tr> <tr> <td> <div class="G">nettā añjanamakkhitā;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div>
</div>
<div class="q" id="p_19Th1_1527"> <div class="divNumber">1164.</div> <div class="p"> <table class="singleColumn"> <tr> <td> <div class="pN">1527</div> <div class="G">Añjanīva navā cittā,</div> </td> </tr> <tr> <td> <div class="G">pūtikāyo alaṅkato;</div> </td> </tr> <tr> <td> <div class="G">Alaṃ bālassa mohāya,</div> </td> </tr> <tr> <td> <div class="G">no ca pāragavesino.</div> </td> </tr> </table> </div>
</div>
<div class="q" id="p_19Th1_1528"> <div class="divNumber">1165.</div> <div class="p"> <table class="singleColumn"> <tr> <td> <div class="pN">1528</div> <div class="G">Odahi migavo pāsaṃ,</div> </td> </tr> <tr> <td> <div class="G">nāsadā vāguraṃ migo;</div> </td> </tr> <tr> <td> <div class="G">Bhutvā nivāpaṃ gacchāma,</div> </td> </tr> <tr> <td> <div class="G">kaddante migabandhake.</div> </td> </tr> </table> </div>
</div>
<div class="q" id="p_19Th1_1529"> <div class="divNumber">1166.</div> <div class="p"> <table class="singleColumn"> <tr> <td> <div class="pN">1529</div> <div class="G">Chinno pāso migavassa,</div> </td> </tr> <tr> <td> <div class="G">nāsadā vāguraṃ migo;</div> </td> </tr> <tr> <td> <div class="G">Bhutvā nivāpaṃ gacchāma,</div> </td> </tr> <tr> <td> <div class="G">socante migaluddake”.</div> </td> </tr> </table> </div>
</div>
<div class="q" id="p_19Th1_1530"> <div class="divNumber">1167.</div> <div class="p"> <table class="singleColumn"> <tr> <td> <div class="pN">1530</div> <div class="G">“Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Anekākārasampanne,</div> </td> </tr> <tr> <td> <div class="G">sāriputtamhi nibbute.</div> </td> </tr> </table> </div>
</div>
<div class="q" id="p_19Th1_1531"> <div class="divNumber">1168.</div> <div class="p"> <table class="singleColumn"> <tr> <td> <div class="pN">1531</div> <div class="G">Aniccā vata saṅkhārā,</div> </td> </tr> <tr> <td> <div class="G">uppādavayadhammino;</div> </td> </tr> <tr> <td> <div class="G">Upajjitvā nirujjhanti,</div> </td> </tr> <tr> <td> <div class="G">tesaṃ vūpasamo sukho.</div> </td> </tr> </table> </div>
</div>
<div class="q" id="p_19Th1_1532"> <div class="divNumber">1169.</div> <div class="p"> <table class="singleColumn"> <tr> <td> <div class="pN">1532</div> <div class="G">Sukhumaṃ te paṭivijjhanti,</div> </td> </tr> <tr> <td> <div class="G">vālaggaṃ usunā yathā;</div> </td> </tr> <tr> <td> <div class="G">Ye pañcakkhandhe passanti,</div> </td> </tr> <tr> <td> <div class="G">parato no ca attato.</div> </td> </tr> </table> </div>
</div>
<div class="q" id="p_19Th1_1533"> <div class="divNumber">1170.</div> <div class="p"> <table class="singleColumn"> <tr> <td> <div class="pN">1533</div> <div class="G">Ye ca passanti saṅkhāre,</div> </td> </tr> <tr> <td> <div class="G">parato no ca attato;</div> </td> </tr> <tr> <td> <div class="G">Paccabyādhiṃsu nipuṇaṃ,</div> </td> </tr> <tr> <td> <div class="G">vālaggaṃ usunā yathā.</div> </td> </tr> </table> </div>
</div>
<div class="q" id="p_19Th1_1534"> <div class="divNumber">1171.</div> <div class="p"> <table class="singleColumn"> <tr> <td> <div class="pN">1534</div> <div class="G">Sattiyā viya omaṭṭho,</div> </td> </tr> <tr> <td> <div class="G">ḍayhamānova matthake;</div> </td> </tr> <tr> <td> <div class="G">Kāmarāgappahānāya,</div> </td> </tr> <tr> <td> <div class="G">sato bhikkhu paribbaje.</div> </td> </tr> </table> </div>
</div>
<div class="q" id="p_19Th1_1535"> <div class="divNumber">1172.</div> <div class="p"> <table class="singleColumn"> <tr> <td> <div class="pN">1535</div> <div class="G">Sattiyā viya omaṭṭho,</div> </td> </tr> <tr> <td> <div class="G">ḍayhamānova matthake;</div> </td> </tr> <tr> <td> <div class="G">Bhavarāgappahānāya,</div> </td> </tr> <tr> <td> <div class="G">sato bhikkhu paribbaje.</div> </td> </tr> </table> </div>
</div>
<div class="q" id="p_19Th1_1536"> <div class="divNumber">1173.</div> <div class="p"> <table class="singleColumn"> <tr> <td> <div class="pN">1536</div> <div class="G">Codito bhāvitattena,</div> </td> </tr> <tr> <td> <div class="G">sarīrantimadhārinā;</div> </td> </tr> <tr> <td> <div class="G">Migāramātupāsādaṃ,</div> </td> </tr> <tr> <td> <div class="G">pādaṅguṭṭhena kampayiṃ.</div> </td> </tr> </table> </div>
</div>
<div class="q" id="p_19Th1_1537"> <div class="divNumber">1174.</div> <div class="p"> <table class="singleColumn"> <tr> <td> <div class="pN">1537</div> <div class="G">Nayidaṃ sithilamārabbha,</div> </td> </tr> <tr> <td> <div class="G">nayidaṃ appena thāmasā;</div> </td> </tr> <tr> <td> <div class="G">Nibbānamadhigantabbaṃ,</div> </td> </tr> <tr> <td> <div class="G">sabbaganthapamocanaṃ.</div> </td> </tr> </table> </div>
</div>
<div class="q" id="p_19Th1_1538"> <div class="divNumber">1175.</div> <div class="p"> <table class="singleColumn"> <tr> <td> <div class="pN">1538</div> <div class="G">Ayañca daharo bhikkhu,</div> </td> </tr> <tr> <td> <div class="G">ayamuttamaporiso;</div> </td> </tr> <tr> <td> <div class="G">Dhāreti antimaṃ dehaṃ,</div> </td> </tr> <tr> <td> <div class="G">jetvā māraṃ savāhiniṃ.</div> </td> </tr> </table> </div>
</div>
<div class="q" id="p_19Th1_1539"> <div class="divNumber">1176.</div> <div class="p"> <table class="singleColumn"> <tr> <td> <div class="pN">1539</div> <div class="G">Vivaramanupabhanti vijjutā,</div> </td> </tr> <tr> <td> <div class="G">Vebhārassa ca paṇḍavassa ca;</div> </td> </tr> <tr> <td> <div class="G">Nagavivaragato jhāyati,</div> </td> </tr> <tr> <td> <div class="G">Putto appaṭimassa tādino.</div> </td> </tr> </table> </div>
</div>
<div class="q" id="p_19Th1_1540"> <div class="divNumber">1177.</div> <div class="p"> <table class="singleColumn"> <tr> <td> <div class="pN">1540</div> <div class="G">Upasanto uparato,</div> </td> </tr> <tr> <td> <div class="G">pantasenāsano muni;</div> </td> </tr> <tr> <td> <div class="G">Dāyādo buddhaseṭṭhassa,</div> </td> </tr> <tr> <td> <div class="G">brahmunā abhivandito”.</div> </td> </tr> </table> </div>
</div>
<div class="q" id="p_19Th1_1541"> <div class="divNumber">1178.</div> <div class="p"> <table class="singleColumn"> <tr> <td> <div class="pN">1541</div> <div class="G">“Upasantaṃ uparataṃ,</div> </td> </tr> <tr> <td> <div class="G">pantasenāsanaṃ muniṃ;</div> </td> </tr> <tr> <td> <div class="G">Dāyādaṃ buddhaseṭṭhassa,</div> </td> </tr> <tr> <td> <div class="G">vanda brāhmaṇa kassapaṃ.</div> </td> </tr> </table> </div>
</div>
<div class="q" id="p_19Th1_1542"> <div class="divNumber">1179.</div> <div class="p"> <table class="singleColumn"> <tr> <td> <div class="pN">1542</div> <div class="G">Yo ca jātisataṃ gacche,</div> </td> </tr> <tr> <td> <div class="G">sabbā brāhmaṇajātiyo;</div> </td> </tr> <tr> <td> <div class="G">Sottiyo vedasampanno,</div> </td> </tr> <tr> <td> <div class="G">manussesu punappunaṃ.</div> </td> </tr> </table> </div>
</div>
<div class="q" id="p_19Th1_1543"> <div class="divNumber">1180.</div> <div class="p"> <table class="singleColumn"> <tr> <td> <div class="pN">1543</div> <div class="G">Ajjhāyakopi ce assa,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Etassa vandanāyetaṃ,</div> </td> </tr> <tr> <td> <div class="G">kalaṃ nāgghati soḷasiṃ.</div> </td> </tr> </table> </div>
</div>
<div class="q" id="p_19Th1_1544"> <div class="divNumber">1181.</div> <div class="p"> <table class="singleColumn"> <tr> <td> <div class="pN">1544</div> <div class="G">Yo so aṭṭha vimokkhāni,</div> </td> </tr> <tr> <td> <div class="G">purebhattaṃ aphassayi;</div> </td> </tr> <tr> <td> <div class="G">Anulomaṃ paṭilomaṃ,</div> </td> </tr> <tr> <td> <div class="G">tato piṇḍāya gacchati.</div> </td> </tr> </table> </div>
</div>
<div class="q" id="p_19Th1_1545"> <div class="divNumber">1182.</div> <div class="p"> <table class="singleColumn"> <tr> <td> <div class="pN">1545</div> <div class="G">Tādisaṃ bhikkhuṃ māsādi,</div> </td> </tr> <tr> <td> <div class="G">māttānaṃ khaṇi brāhmaṇa;</div> </td> </tr> <tr> <td> <div class="G">Abhippasādehi manaṃ,</div> </td> </tr> <tr> <td> <div class="G">arahantamhi tādine;</div> </td> </tr> <tr> <td> <div class="G">Khippaṃ pañjaliko vanda,</div> </td> </tr> <tr> <td> <div class="G">mā te vijaṭi matthakaṃ”.</div> </td> </tr> </table> </div>
</div>
<div class="q" id="p_19Th1_1546"> <div class="divNumber">1183.</div> <div class="p"> <table class="singleColumn"> <tr> <td> <div class="pN">1546</div> <div class="G">“Neso passati saddhammaṃ,</div> </td> </tr> <tr> <td> <div class="G">saṃsārena purakkhato;</div> </td> </tr> <tr> <td> <div class="G">Adhogamaṃ jimhapathaṃ,</div> </td> </tr> <tr> <td> <div class="G">kummaggamanudhāvati.</div> </td> </tr> </table> </div>
</div>
<div class="q" id="p_19Th1_1547"> <div class="divNumber">1184.</div> <div class="p"> <table class="singleColumn"> <tr> <td> <div class="pN">1547</div> <div class="G">Kimīva mīḷhasallitto,</div> </td> </tr> <tr> <td> <div class="G">saṅkhāre adhimucchito;</div> </td> </tr> <tr> <td> <div class="G">Pagāḷho lābhasakkāre,</div> </td> </tr> <tr> <td> <div class="G">tuccho gacchati poṭṭhilo”.</div> </td> </tr> </table> </div>
</div>
<div class="q" id="p_19Th1_1548"> <div class="divNumber">1185.</div> <div class="p"> <table class="singleColumn"> <tr> <td> <div class="pN">1548</div> <div class="G">“Imañca passa āyantaṃ,</div> </td> </tr> <tr> <td> <div class="G">sāriputtaṃ sudassanaṃ;</div> </td> </tr> <tr> <td> <div class="G">Vimuttaṃ ubhatobhāge,</div> </td> </tr> <tr> <td> <div class="G">ajjhattaṃ susamāhitaṃ.</div> </td> </tr> </table> </div>
</div>
<div class="q" id="p_19Th1_1549"> <div class="divNumber">1186.</div> <div class="p"> <table class="singleColumn"> <tr> <td> <div class="pN">1549</div> <div class="G">Visallaṃ khīṇasaṃyogaṃ,</div> </td> </tr> <tr> <td> <div class="G">tevijjaṃ maccuhāyinaṃ;</div> </td> </tr> <tr> <td> <div class="G">Dakkhiṇeyyaṃ manussānaṃ,</div> </td> </tr> <tr> <td> <div class="G">puññakkhettaṃ anuttaraṃ”.</div> </td> </tr> </table> </div>
</div>
<div class="q" id="p_19Th1_1550"> <div class="divNumber">1187.</div> <div class="p"> <table class="singleColumn"> <tr> <td> <div class="pN">1550</div> <div class="G">“Ete sambahulā devā,</div> </td> </tr> <tr> <td> <div class="G">iddhimanto yasassino;</div> </td> </tr> <tr> <td> <div class="G">Dasa devasahassāni,</div> </td> </tr> <tr> <td> <div class="G">sabbe brahmapurohitā;</div> </td> </tr> <tr> <td> <div class="G">Moggallānaṃ namassantā,</div> </td> </tr> <tr> <td> <div class="G">tiṭṭhanti pañjalīkatā.</div> </td> </tr> </table> </div>
</div>
<div class="q" id="p_19Th1_1551"> <div class="divNumber">1188.</div> <div class="p"> <table class="singleColumn"> <tr> <td> <div class="pN">1551</div> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama;</div> </td> </tr> <tr> <td> <div class="G">Yassa te āsavā khīṇā,</div> </td> </tr> <tr> <td> <div class="G">dakkhiṇeyyosi mārisa’.</div> </td> </tr> </table> </div>
</div>
<div class="q" id="p_19Th1_1552"> <div class="divNumber">1189.</div> <div class="p"> <table class="singleColumn"> <tr> <td> <div class="pN">1552</div> <div class="G">Pūjito naradevena,</div> </td> </tr> <tr> <td> <div class="G">uppanno maraṇābhibhū;</div> </td> </tr> <tr> <td> <div class="G">Puṇḍarīkaṃva toyena,</div> </td> </tr> <tr> <td> <div class="G">saṅkhārenupalippati.</div> </td> </tr> </table> </div>
</div>
<div class="q" id="p_19Th1_1553"> <div class="divNumber">1190.</div> <div class="p"> <table class="singleColumn"> <tr> <td> <div class="pN">1553</div> <div class="G">Yassa muhuttena sahassadhā loko,</div> </td> </tr> <tr> <td> <div class="G">Saṃvidito sabrahmakappo vasi;</div> </td> </tr> <tr> <td> <div class="G">Iddhiguṇe cutupapāte kāle,</div> </td> </tr> <tr> <td> <div class="G">Passati devatā sa bhikkhu”.</div> </td> </tr> </table> </div>
</div>
<div class="q" id="p_19Th1_1554"> <div class="divNumber">1191.</div> <div class="p"> <table class="singleColumn"> <tr> <td> <div class="pN">1554</div> <div class="G">“Sāriputtova paññāya,</div> </td> </tr> <tr> <td> <div class="G">sīlena upasamena ca;</div> </td> </tr> <tr> <td> <div class="G">Yopi pāraṅgato bhikkhu,</div> </td> </tr> <tr> <td> <div class="G">etāvaparamo siyā.</div> </td> </tr> </table> </div>
</div>
<div class="q" id="p_19Th1_1555"> <div class="divNumber">1192.</div> <div class="p"> <table class="singleColumn"> <tr> <td> <div class="pN">1555</div> <div class="G">Koṭisatasahassassa,</div> </td> </tr> <tr> <td> <div class="G">Attabhāvaṃ khaṇena nimmine;</div> </td> </tr> <tr> <td> <div class="G">Ahaṃ vikubbanāsu kusalo,</div> </td> </tr> <tr> <td> <div class="G">Vasībhūtomhi iddhiyā.</div> </td> </tr> </table> </div>
</div>
<div class="q" id="p_19Th1_1556"> <div class="divNumber">1193.</div> <div class="p"> <table class="singleColumn"> <tr> <td> <div class="pN">1556</div> <div class="G">Samādhivijjāvasipāramīgato,</div> </td> </tr> <tr> <td> <div class="G">Moggallānagotto asitassa sāsane;</div> </td> </tr> <tr> <td> <div class="G">Dhīro samucchindi samāhitindriyo,</div> </td> </tr> <tr> <td> <div class="G">Nāgo yathā pūtilataṃva bandhanaṃ.</div> </td> </tr> </table> </div>
</div>
<div class="q" id="p_19Th1_1557"> <div class="divNumber">1194.</div> <div class="p"> <table class="singleColumn"> <tr> <td> <div class="pN">1557</div> <div class="G">Pariciṇṇo mayā satthā,</div> </td> </tr> <tr> <td> <div class="G">kataṃ buddhassa sāsanaṃ;</div> </td> </tr> <tr> <td> <div class="G">Ohito garuko bhāro,</div> </td> </tr> <tr> <td> <div class="G">bhavanetti samūhatā.</div> </td> </tr> </table> </div>
</div>
<div class="q" id="p_19Th1_1558"> <div class="divNumber">1195.</div> <div class="p"> <table class="singleColumn"> <tr> <td> <div class="pN">1558</div> <div class="G">Yassa catthāya pabbajito,</div> </td> </tr> <tr> <td> <div class="G">agārasmānagāriyaṃ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">sabbasaṃyojanakkhayo.</div> </td> </tr> </table> </div>
</div>
<div class="q" id="p_19Th1_1559"> <div class="divNumber">1196.</div> <div class="p"> <table class="singleColumn"> <tr> <td> <div class="pN">1559</div> <div class="G">Kīdiso nirayo āsi,</div> </td> </tr> <tr> <td> <div class="G">yattha dussī apaccatha;</div> </td> </tr> <tr> <td> <div class="G">Vidhuraṃ sāvakamāsajja,</div> </td> </tr> <tr> <td> <div class="G">kakusandhañca brāhmaṇaṃ.</div> </td> </tr> </table> </div>
</div>
<div class="q" id="p_19Th1_1560"> <div class="divNumber">1197.</div> <div class="p"> <table class="singleColumn"> <tr> <td> <div class="pN">1560</div> <div class="G">Sataṃ āsi ayosaṅkū,</div> </td> </tr> <tr> <td> <div class="G">sabbe paccattavedanā;</div> </td> </tr> <tr> <td> <div class="G">Īdiso nirayo āsi,</div> </td> </tr> <tr> <td> <div class="G">yattha dussī apaccatha;</div> </td> </tr> <tr> <td> <div class="G">Vidhuraṃ sāvakamāsajja,</div> </td> </tr> <tr> <td> <div class="G">kakusandhañca brāhmaṇaṃ.</div> </td> </tr> </table> </div>
</div>
<div class="q" id="p_19Th1_1561"> <div class="divNumber">1198.</div> <div class="p"> <table class="singleColumn"> <tr> <td> <div class="pN">1561</div> <div class="G">Yo etamabhijānāti,</div> </td> </tr> <tr> <td> <div class="G">bhikkhu buddhassa sāvako;</div> </td> </tr> <tr> <td> <div class="G">Tādisaṃ bhikkhumāsajja,</div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1562"> <div class="divNumber">1199.</div> <div class="p"> <table class="singleColumn"> <tr> <td> <div class="pN">1562</div> <div class="G">Majjhesarasmiṃ tiṭṭhanti,</div> </td> </tr> <tr> <td> <div class="G">vimānā kappaṭhāyino;</div> </td> </tr> <tr> <td> <div class="G">Veḷuriyavaṇṇā rucirā,</div> </td> </tr> <tr> <td> <div class="G">accimanto pabhassarā;</div> </td> </tr> <tr> <td> <div class="G">Accharā tattha naccanti,</div> </td> </tr> <tr> <td> <div class="G">puthu nānattavaṇṇiyo.</div> </td> </tr> </table> </div>
</div>
<div class="q" id="p_19Th1_1563"> <div class="divNumber">1200.</div> <div class="p"> <table class="singleColumn"> <tr> <td> <div class="pN">1563</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1564"> <div class="divNumber">1201.</div> <div class="p"> <table class="singleColumn"> <tr> <td> <div class="pN">1564</div> <div class="G">Yo ve buddhena codito,</div> </td> </tr> <tr> <td> <div class="G">bhikkhusaṃghassa pekkhato;</div> </td> </tr> <tr> <td> <div class="G">Migāramātupāsādaṃ,</div> </td> </tr> <tr> <td> <div class="G">pādaṅguṭṭhena kampayi.</div> </td> </tr> </table> </div>
</div>
<div class="q" id="p_19Th1_1565"> <div class="divNumber">1202.</div> <div class="p"> <table class="singleColumn"> <tr> <td> <div class="pN">1565</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1566"> <div class="divNumber">1203.</div> <div class="p"> <table class="singleColumn"> <tr> <td> <div class="pN">1566</div> <div class="G">Yo vejayantapāsādaṃ,</div> </td> </tr> <tr> <td> <div class="G">pādaṅguṭṭhena kampayi;</div> </td> </tr> <tr> <td> <div class="G">Iddhibalenupatthaddho,</div> </td> </tr> <tr> <td> <div class="G">saṃvejesi ca devatā.</div> </td> </tr> </table> </div>
</div>
<div class="q" id="p_19Th1_1567"> <div class="divNumber">1204.</div> <div class="p"> <table class="singleColumn"> <tr> <td> <div class="pN">1567</div> <div class="G">Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1568"> <div class="divNumber">1205.</div> <div class="p"> <table class="singleColumn"> <tr> <td> <div class="pN">1568</div> <div class="G">Yo vejayantapāsāde,</div> </td> </tr> <tr> <td> <div class="G">sakkaṃ so paripucchati;</div> </td> </tr> <tr> <td> <div class="G">Api āvuso jānāsi,</div> </td> </tr> <tr> <td> <div class="G">taṇhakkhayavimuttiyo;</div> </td> </tr> <tr> <td> <div class="G">Tassa sakko viyākāsi,</div> </td> </tr> <tr> <td> <div class="G">pañhaṃ puṭṭho yathātathaṃ”.</div> </td> </tr> </table> </div>
</div>
<div class="q" id="p_19Th1_1569"> <div class="divNumber">1206.</div> <div class="p"> <table class="singleColumn"> <tr> <td> <div class="pN">1569</div> <div class="G">“Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1570"> <div class="divNumber">1207.</div> <div class="p"> <table class="singleColumn"> <tr> <td> <div class="pN">1570</div> <div class="G">Yo brahmānaṃ paripucchati,</div> </td> </tr> <tr> <td> <div class="G">Sudhammāyaṃ ṭhito sabhaṃ;</div> </td> </tr> <tr> <td> <div class="G">Ajjāpi tyāvuso sā diṭṭhi,</div> </td> </tr> <tr> <td> <div class="G">Yā te diṭṭhi pure ahu;</div> </td> </tr> <tr> <td> <div class="G">Passasi vītivattantaṃ,</div> </td> </tr> <tr> <td> <div class="G">Brahmaloke pabhassaraṃ.</div> </td> </tr> </table> </div>
</div>
<div class="q" id="p_19Th1_1571"> <div class="divNumber">1208.</div> <div class="p"> <table class="singleColumn"> <tr> <td> <div class="pN">1571</div> <div class="G">Tassa brahmā viyākāsi,</div> </td> </tr> <tr> <td> <div class="G">pañhaṃ puṭṭho yathātathaṃ;</div> </td> </tr> <tr> <td> <div class="G">Na me mārisa sā diṭṭhi,</div> </td> </tr> <tr> <td> <div class="G">yā me diṭṭhi pure ahu.</div> </td> </tr> </table> </div>
</div>
<div class="q" id="p_19Th1_1572"> <div class="divNumber">1209.</div> <div class="p"> <table class="singleColumn"> <tr> <td> <div class="pN">1572</div> <div class="G">Passāmi vītivattantaṃ,</div> </td> </tr> <tr> <td> <div class="G">brahmaloke pabhassaraṃ;</div> </td> </tr> <tr> <td> <div class="G">Sohaṃ ajja kathaṃ vajjaṃ,</div> </td> </tr> <tr> <td> <div class="G">ahaṃ niccomhi sassato”.</div> </td> </tr> </table> </div>
</div>
<div class="q" id="p_19Th1_1573"> <div class="divNumber">1210.</div> <div class="p"> <table class="singleColumn"> <tr> <td> <div class="pN">1573</div> <div class="G">“Yo etamabhijānāti,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1574"> <div class="divNumber">1211.</div> <div class="p"> <table class="singleColumn"> <tr> <td> <div class="pN">1574</div> <div class="G">Yo mahāneruno kūṭaṃ,</div> </td> </tr> <tr> <td> <div class="G">vimokkhena aphassayi;</div> </td> </tr> <tr> <td> <div class="G">Vanaṃ pubbavidehānaṃ,</div> </td> </tr> <tr> <td> <div class="G">ye ca bhūmisayā narā.</div> </td> </tr> </table> </div>
</div>
<div class="q" id="p_19Th1_1575"> <div class="divNumber">1212.</div> <div class="p"> <table class="singleColumn"> <tr> <td> <div class="pN">1575</div> <div class="G">Yo etamabhijānāti,</div> </td> </tr> <tr> <td> <div class="G">bhikkhu buddhassa sāvako;</div> </td> </tr> <tr> <td> <div class="G">Tādisaṃ bhikkhumāsajja,</div> </td> </tr> <tr> <td> <div class="G">kaṇha dukkhaṃ nigacchasi.</div> </td> </tr> </table> </div>
</div>
<div class="q" id="p_19Th1_1576"> <div class="divNumber">1213.</div> <div class="p"> <table class="singleColumn"> <tr> <td> <div class="pN">1576</div> <div class="G">Na ve aggi cetayati,</div> </td> </tr> <tr> <td> <div class="G">ahaṃ bālaṃ ḍahāmīti;</div> </td> </tr> <tr> <td> <div class="G">Bālova jalitaṃ aggiṃ,</div> </td> </tr> <tr> <td> <div class="G">āsajja naṃ paḍayhati.</div> </td> </tr> </table> </div>
</div>
<div class="q" id="p_19Th1_1577"> <div class="divNumber">1214.</div> <div class="p"> <table class="singleColumn"> <tr> <td> <div class="pN">1577</div> <div class="G">Evamevaṃ tuvaṃ māra,</div> </td> </tr> <tr> <td> <div class="G">āsajja naṃ tathāgataṃ;</div> </td> </tr> <tr> <td> <div class="G">Sayaṃ ḍahissasi attānaṃ,</div> </td> </tr> <tr> <td> <div class="G">bālo aggiṃva samphusaṃ.</div> </td> </tr> </table> </div>
</div>
<div class="q" id="p_19Th1_1578"> <div class="divNumber">1215.</div> <div class="p"> <table class="singleColumn"> <tr> <td> <div class="pN">1578</div> <div class="G">Apuññaṃ pasavī māro,</div> </td> </tr> <tr> <td> <div class="G">āsajja naṃ tathāgataṃ;</div> </td> </tr> <tr> <td> <div class="G">Kiṃ nu maññasi pāpima,</div> </td> </tr> <tr> <td> <div class="G">na me pāpaṃ vipaccati.</div> </td> </tr> </table> </div>
</div>
<div class="q" id="p_19Th1_1579"> <div class="divNumber">1216.</div> <div class="p"> <table class="singleColumn"> <tr> <td> <div class="pN">1579</div> <div class="G">Karato te cīyate pāpaṃ,</div> </td> </tr> <tr> <td> <div class="G">cirarattāya antaka;</div> </td> </tr> <tr> <td> <div class="G">Māra nibbinda buddhamhā,</div> </td> </tr> <tr> <td> <div class="G">āsaṃ mākāsi bhikkhusu”.</div> </td> </tr> </table> </div>
</div>
<div class="q" id="p_19Th1_1580"> <div class="divNumber">1217.</div> <div class="p"> <table class="singleColumn"> <tr> <td> <div class="pN">1580</div> <div class="G">“Iti māraṃ atajjesi,</div> </td> </tr> <tr> <td> <div class="G">bhikkhu bhesakaḷāvane;</div> </td> </tr> <tr> <td> <div class="G">Tato so dummano yakkho,</div> </td> </tr> <tr> <td> <div class="G">tatthevantaradhāyathā”ti.</div> </td> </tr> </table> </div>
</div>
<div class="q" id="p_19Th1_1581"> <div class="p">
<span class="pN">1581</span>Itthaṃ sudaṃ āyasmā mahāmoggallāno thero gāthāyo abhāsitthāti. </div>
</div>
<div class="ENDH3" id="p_19Th1_1582">
<span class="pN">1582</span>Saṭṭhinipāto niṭṭhito.</div>
<div class="SUMMARY" id="p_19Th1_1583">
<span class="pN">1583</span><span class="firstLetter">T</span>atruddānaṃ</div>
<div class="q" id="p_19Th1_1584"> <div class="p"> <table class="singleColumn"> <tr> <td> <div class="pN">1584</div> <div class="G">Saṭṭhikamhi nipātamhi,</div> </td> </tr> <tr> <td> <div class="G">moggallāno mahiddhiko;</div> </td> </tr> <tr> <td> <div class="G">Ekova theragāthāyo,</div> </td> </tr> <tr> <td> <div class="G">aṭṭhasaṭṭhi bhavanti tāti.</div> </td> </tr> </table> </div>
</div>
</div>
