<div><div class="b"><a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/4">4 Catutthapaṇṇāsaka</a> » <a href="/tipitaka/15A4/4/4.2">4.2 Paṭipadāvagga</a></div><div class="i">4.2.6 Ubhayasutta</div><div class="h">Catutthapaṇṇāsaka</div><div class="h">Paṭipadāvagga</div><div class="h">Ubhayasutta</div><div class="q" id="p_15A4_980"> <div class="divNumber">166.</div> <div class="p"><span class="pN">980</span>“Catasso imā, bhikkhave, paṭipadā. Katamā catasso? Dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā. </div></div><div class="q" id="p_15A4_981"> <div class="p"><span class="pN">981</span>Tatra, bhikkhave, yāyaṃ paṭipadā dukkhā dandhābhiññā, ayaṃ, bhikkhave, paṭipadā ubhayeneva hīnā akkhāyati. Yampāyaṃ paṭipadā dukkhā, imināpāyaṃ hīnā akkhāyati; yampāyaṃ paṭipadā dandhā, imināpāyaṃ hīnā akkhāyati. Ayaṃ, bhikkhave, paṭipadā ubhayeneva hīnā akkhāyati. </div></div><div class="q" id="p_15A4_982"> <div class="p"><span class="pN">982</span>Tatra, bhikkhave, yāyaṃ paṭipadā dukkhā khippābhiññā, ayaṃ, bhikkhave, paṭipadā dukkhattā hīnā akkhāyati. </div></div><div class="q" id="p_15A4_983"> <div class="p"><span class="pN">983</span>Tatra, bhikkhave, yāyaṃ paṭipadā sukhā dandhābhiññā, ayaṃ, bhikkhave, paṭipadā dandhattā hīnā akkhāyati. </div></div><div class="q" id="p_15A4_984"> <div class="p"><span class="pN">984</span>Tatra, bhikkhave, yāyaṃ paṭipadā sukhā khippābhiññā, ayaṃ, bhikkhave, paṭipadā ubhayeneva paṇītā akkhāyati. Yampāyaṃ paṭipadā sukhā, imināpāyaṃ paṇītā akkhāyati; yampāyaṃ paṭipadā khippā, imināpāyaṃ paṇītā akkhāyati. Ayaṃ, bhikkhave, paṭipadā ubhayeneva paṇītā akkhāyati. Imā kho, bhikkhave, catasso paṭipadā”ti. </div></div><div class="CENTER" id="p_15A4_985"><span class="pN">985</span>Chaṭṭhaṃ.</div></div><div>
<div class="b">
<a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/4">4 Catutthapaṇṇāsaka</a> » <a href="/tipitaka/15A4/4/4.2">4.2 Paṭipadāvagga</a>
</div>
<div class="i">4.2.6 Ubhayasutta</div>
<div class="h">Catutthapaṇṇāsaka</div>
<div class="h">Paṭipadāvagga</div>
<div class="h">Ubhayasutta</div>
<div class="q" id="p_15A4_980"> <div class="divNumber">166.</div> <div class="p">
<span class="pN">980</span>“Catasso imā, bhikkhave, paṭipadā. Katamā catasso? Dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññā. </div>
</div>
<div class="q" id="p_15A4_981"> <div class="p">
<span class="pN">981</span>Tatra, bhikkhave, yāyaṃ paṭipadā dukkhā dandhābhiññā, ayaṃ, bhikkhave, paṭipadā ubhayeneva hīnā akkhāyati. Yampāyaṃ paṭipadā dukkhā, imināpāyaṃ hīnā akkhāyati; yampāyaṃ paṭipadā dandhā, imināpāyaṃ hīnā akkhāyati. Ayaṃ, bhikkhave, paṭipadā ubhayeneva hīnā akkhāyati. </div>
</div>
<div class="q" id="p_15A4_982"> <div class="p">
<span class="pN">982</span>Tatra, bhikkhave, yāyaṃ paṭipadā dukkhā khippābhiññā, ayaṃ, bhikkhave, paṭipadā dukkhattā hīnā akkhāyati. </div>
</div>
<div class="q" id="p_15A4_983"> <div class="p">
<span class="pN">983</span>Tatra, bhikkhave, yāyaṃ paṭipadā sukhā dandhābhiññā, ayaṃ, bhikkhave, paṭipadā dandhattā hīnā akkhāyati. </div>
</div>
<div class="q" id="p_15A4_984"> <div class="p">
<span class="pN">984</span>Tatra, bhikkhave, yāyaṃ paṭipadā sukhā khippābhiññā, ayaṃ, bhikkhave, paṭipadā ubhayeneva paṇītā akkhāyati. Yampāyaṃ paṭipadā sukhā, imināpāyaṃ paṇītā akkhāyati; yampāyaṃ paṭipadā khippā, imināpāyaṃ paṇītā akkhāyati. Ayaṃ, bhikkhave, paṭipadā ubhayeneva paṇītā akkhāyati. Imā kho, bhikkhave, catasso paṭipadā”ti. </div>
</div>
<div class="CENTER" id="p_15A4_985">
<span class="pN">985</span>Chaṭṭhaṃ.</div>
</div>
