<div><div class="b"><a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/1">1 Uragavagga</a></div><div class="i">1.11 Nāgapetavatthu</div><div class="h">Uragavagga</div><div class="h">Nāgapetavatthu</div><div class="q" id="p_19Pv_84"> <div class="divNumber">73.</div> <div class="p"> <table class="singleColumn"> <tr> <td> <div class="pN">84</div> <div class="G">“Puratova setena paleti hatthinā,</div> </td> </tr> <tr> <td> <div class="G">Majjhe pana assatarīrathena;</div> </td> </tr> <tr> <td> <div class="G">Pacchā ca kaññā sivikāya nīyati,</div> </td> </tr> <tr> <td> <div class="G">Obhāsayantī dasa sabbaso disā.</div> </td> </tr> </table> </div></div><div class="q" id="p_19Pv_85"> <div class="divNumber">74.</div> <div class="p"> <table class="singleColumn"> <tr> <td> <div class="pN">85</div> <div class="G">Tumhe pana muggarahatthapāṇino,</div> </td> </tr> <tr> <td> <div class="G">Rudammukhā chinnapabhinnagattā;</div> </td> </tr> <tr> <td> <div class="G">Manussabhūtā kimakattha pāpaṃ,</div> </td> </tr> <tr> <td> <div class="G">Yenaññamaññassa pivātha lohitan”ti.</div> </td> </tr> </table> </div></div><div class="q" id="p_19Pv_86"> <div class="divNumber">75.</div> <div class="p"> <table class="singleColumn"> <tr> <td> <div class="pN">86</div> <div class="G">“Puratova yo gacchati kuñjarena,</div> </td> </tr> <tr> <td> <div class="G">Setena nāgena catukkamena;</div> </td> </tr> <tr> <td> <div class="G">Amhāka putto ahu jeṭṭhako so,</div> </td> </tr> <tr> <td> <div class="G">Dānāni datvāna sukhī pamodati.</div> </td> </tr> </table> </div></div><div class="q" id="p_19Pv_87"> <div class="divNumber">76.</div> <div class="p"> <table class="singleColumn"> <tr> <td> <div class="pN">87</div> <div class="G">Yo so majjhe assatarīrathena,</div> </td> </tr> <tr> <td> <div class="G">Catubbhi yuttena suvaggitena;</div> </td> </tr> <tr> <td> <div class="G">Amhāka putto ahu majjhimo so,</div> </td> </tr> <tr> <td> <div class="G">Amaccharī dānavatī virocati.</div> </td> </tr> </table> </div></div><div class="q" id="p_19Pv_88"> <div class="divNumber">77.</div> <div class="p"> <table class="singleColumn"> <tr> <td> <div class="pN">88</div> <div class="G">Yā sā ca pacchā sivikāya nīyati,</div> </td> </tr> <tr> <td> <div class="G">Nārī sapaññā migamandalocanā;</div> </td> </tr> <tr> <td> <div class="G">Amhāka dhītā ahu sā kaniṭṭhikā,</div> </td> </tr> <tr> <td> <div class="G">Bhāgaḍḍhabhāgena sukhī pamodati.</div> </td> </tr> </table> </div></div><div class="q" id="p_19Pv_89"> <div class="divNumber">78.</div> <div class="p"> <table class="singleColumn"> <tr> <td> <div class="pN">89</div> <div class="G">Ete ca dānāni adaṃsu pubbe,</div> </td> </tr> <tr> <td> <div class="G">Pasannacittā samaṇabrāhmaṇānaṃ;</div> </td> </tr> <tr> <td> <div class="G">Mayaṃ pana maccharino ahumha,</div> </td> </tr> <tr> <td> <div class="G">Paribhāsakā samaṇabrāhmaṇānaṃ;</div> </td> </tr> <tr> <td> <div class="G">Ete ca datvā paricārayanti,</div> </td> </tr> <tr> <td> <div class="G">Mayañca sussāma naḷova chinno”ti.</div> </td> </tr> </table> </div></div><div class="q" id="p_19Pv_90"> <div class="divNumber">79.</div> <div class="p"> <table class="singleColumn"> <tr> <td> <div class="pN">90</div> <div class="G">“Kiṃ tumhākaṃ bhojanaṃ kiṃ sayānaṃ,</div> </td> </tr> <tr> <td> <div class="G">Kathañca yāpetha supāpadhammino;</div> </td> </tr> <tr> <td> <div class="G">Pahūtabhogesu anappakesu,</div> </td> </tr> <tr> <td> <div class="G">Sukhaṃ virādhāya dukkhajja pattā”ti.</div> </td> </tr> </table> </div></div><div class="q" id="p_19Pv_91"> <div class="divNumber">80.</div> <div class="p"> <table class="singleColumn"> <tr> <td> <div class="pN">91</div> <div class="G">“Aññamaññaṃ vadhitvāna,</div> </td> </tr> <tr> <td> <div class="G">pivāma pubbalohitaṃ;</div> </td> </tr> <tr> <td> <div class="G">Bahuṃ pitvā na dhātā homa,</div> </td> </tr> <tr> <td> <div class="G">nacchādimhase mayaṃ.</div> </td> </tr> </table> </div></div><div class="q" id="p_19Pv_92"> <div class="divNumber">81.</div> <div class="p"> <table class="singleColumn"> <tr> <td> <div class="pN">92</div> <div class="G">Icceva maccā paridevayanti,</div> </td> </tr> <tr> <td> <div class="G">Adāyakā pecca yamassa ṭhāyino;</div> </td> </tr> <tr> <td> <div class="G">Ye te vidicca adhigamma bhoge,</div> </td> </tr> <tr> <td> <div class="G">Na bhuñjare nāpi karonti puññaṃ.</div> </td> </tr> </table> </div></div><div class="q" id="p_19Pv_93"> <div class="divNumber">82.</div> <div class="p"> <table class="singleColumn"> <tr> <td> <div class="pN">93</div> <div class="G">Te khuppipāsūpagatā parattha,</div> </td> </tr> <tr> <td> <div class="G">Pacchā ciraṃ jhāyare ḍayhamānā;</div> </td> </tr> <tr> <td> <div class="G">Kammāni katvāna dukhudrāni,</div> </td> </tr> <tr> <td> <div class="G">Anubhonti dukkhaṃ kaṭukapphalāni.</div> </td> </tr> </table> </div></div><div class="q" id="p_19Pv_94"> <div class="divNumber">83.</div> <div class="p"> <table class="singleColumn"> <tr> <td> <div class="pN">94</div> <div class="G">Ittaraṃ hi dhanaṃ dhaññaṃ,</div> </td> </tr> <tr> <td> <div class="G">ittaraṃ idha jīvitaṃ;</div> </td> </tr> <tr> <td> <div class="G">Ittaraṃ ittarato ñatvā,</div> </td> </tr> <tr> <td> <div class="G">dīpaṃ kayirātha paṇḍito.</div> </td> </tr> </table> </div></div><div class="q" id="p_19Pv_95"> <div class="divNumber">84.</div> <div class="p"> <table class="singleColumn"> <tr> <td> <div class="pN">95</div> <div class="G">Ye te evaṃ pajānanti,</div> </td> </tr> <tr> <td> <div class="G">narā dhammassa kovidā;</div> </td> </tr> <tr> <td> <div class="G">Te dāne nappamajjanti,</div> </td> </tr> <tr> <td> <div class="G">sutvā arahataṃ vaco”ti.</div> </td> </tr> </table> </div></div><div class="CENTER" id="p_19Pv_96"><span class="pN">96</span>Nāgapetavatthu ekādasamaṃ.</div></div><div>
<div class="b">
<a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/1">1 Uragavagga</a>
</div>
<div class="i">1.11 Nāgapetavatthu</div>
<div class="h">Uragavagga</div>
<div class="h">Nāgapetavatthu</div>
<div class="q" id="p_19Pv_84"> <div class="divNumber">73.</div> <div class="p"> <table class="singleColumn"> <tr> <td> <div class="pN">84</div> <div class="G">“Puratova setena paleti hatthinā,</div> </td> </tr> <tr> <td> <div class="G">Majjhe pana assatarīrathena;</div> </td> </tr> <tr> <td> <div class="G">Pacchā ca kaññā sivikāya nīyati,</div> </td> </tr> <tr> <td> <div class="G">Obhāsayantī dasa sabbaso disā.</div> </td> </tr> </table> </div>
</div>
<div class="q" id="p_19Pv_85"> <div class="divNumber">74.</div> <div class="p"> <table class="singleColumn"> <tr> <td> <div class="pN">85</div> <div class="G">Tumhe pana muggarahatthapāṇino,</div> </td> </tr> <tr> <td> <div class="G">Rudammukhā chinnapabhinnagattā;</div> </td> </tr> <tr> <td> <div class="G">Manussabhūtā kimakattha pāpaṃ,</div> </td> </tr> <tr> <td> <div class="G">Yenaññamaññassa pivātha lohitan”ti.</div> </td> </tr> </table> </div>
</div>
<div class="q" id="p_19Pv_86"> <div class="divNumber">75.</div> <div class="p"> <table class="singleColumn"> <tr> <td> <div class="pN">86</div> <div class="G">“Puratova yo gacchati kuñjarena,</div> </td> </tr> <tr> <td> <div class="G">Setena nāgena catukkamena;</div> </td> </tr> <tr> <td> <div class="G">Amhāka putto ahu jeṭṭhako so,</div> </td> </tr> <tr> <td> <div class="G">Dānāni datvāna sukhī pamodati.</div> </td> </tr> </table> </div>
</div>
<div class="q" id="p_19Pv_87"> <div class="divNumber">76.</div> <div class="p"> <table class="singleColumn"> <tr> <td> <div class="pN">87</div> <div class="G">Yo so majjhe assatarīrathena,</div> </td> </tr> <tr> <td> <div class="G">Catubbhi yuttena suvaggitena;</div> </td> </tr> <tr> <td> <div class="G">Amhāka putto ahu majjhimo so,</div> </td> </tr> <tr> <td> <div class="G">Amaccharī dānavatī virocati.</div> </td> </tr> </table> </div>
</div>
<div class="q" id="p_19Pv_88"> <div class="divNumber">77.</div> <div class="p"> <table class="singleColumn"> <tr> <td> <div class="pN">88</div> <div class="G">Yā sā ca pacchā sivikāya nīyati,</div> </td> </tr> <tr> <td> <div class="G">Nārī sapaññā migamandalocanā;</div> </td> </tr> <tr> <td> <div class="G">Amhāka dhītā ahu sā kaniṭṭhikā,</div> </td> </tr> <tr> <td> <div class="G">Bhāgaḍḍhabhāgena sukhī pamodati.</div> </td> </tr> </table> </div>
</div>
<div class="q" id="p_19Pv_89"> <div class="divNumber">78.</div> <div class="p"> <table class="singleColumn"> <tr> <td> <div class="pN">89</div> <div class="G">Ete ca dānāni adaṃsu pubbe,</div> </td> </tr> <tr> <td> <div class="G">Pasannacittā samaṇabrāhmaṇānaṃ;</div> </td> </tr> <tr> <td> <div class="G">Mayaṃ pana maccharino ahumha,</div> </td> </tr> <tr> <td> <div class="G">Paribhāsakā samaṇabrāhmaṇānaṃ;</div> </td> </tr> <tr> <td> <div class="G">Ete ca datvā paricārayanti,</div> </td> </tr> <tr> <td> <div class="G">Mayañca sussāma naḷova chinno”ti.</div> </td> </tr> </table> </div>
</div>
<div class="q" id="p_19Pv_90"> <div class="divNumber">79.</div> <div class="p"> <table class="singleColumn"> <tr> <td> <div class="pN">90</div> <div class="G">“Kiṃ tumhākaṃ bhojanaṃ kiṃ sayānaṃ,</div> </td> </tr> <tr> <td> <div class="G">Kathañca yāpetha supāpadhammino;</div> </td> </tr> <tr> <td> <div class="G">Pahūtabhogesu anappakesu,</div> </td> </tr> <tr> <td> <div class="G">Sukhaṃ virādhāya dukkhajja pattā”ti.</div> </td> </tr> </table> </div>
</div>
<div class="q" id="p_19Pv_91"> <div class="divNumber">80.</div> <div class="p"> <table class="singleColumn"> <tr> <td> <div class="pN">91</div> <div class="G">“Aññamaññaṃ vadhitvāna,</div> </td> </tr> <tr> <td> <div class="G">pivāma pubbalohitaṃ;</div> </td> </tr> <tr> <td> <div class="G">Bahuṃ pitvā na dhātā homa,</div> </td> </tr> <tr> <td> <div class="G">nacchādimhase mayaṃ.</div> </td> </tr> </table> </div>
</div>
<div class="q" id="p_19Pv_92"> <div class="divNumber">81.</div> <div class="p"> <table class="singleColumn"> <tr> <td> <div class="pN">92</div> <div class="G">Icceva maccā paridevayanti,</div> </td> </tr> <tr> <td> <div class="G">Adāyakā pecca yamassa ṭhāyino;</div> </td> </tr> <tr> <td> <div class="G">Ye te vidicca adhigamma bhoge,</div> </td> </tr> <tr> <td> <div class="G">Na bhuñjare nāpi karonti puññaṃ.</div> </td> </tr> </table> </div>
</div>
<div class="q" id="p_19Pv_93"> <div class="divNumber">82.</div> <div class="p"> <table class="singleColumn"> <tr> <td> <div class="pN">93</div> <div class="G">Te khuppipāsūpagatā parattha,</div> </td> </tr> <tr> <td> <div class="G">Pacchā ciraṃ jhāyare ḍayhamānā;</div> </td> </tr> <tr> <td> <div class="G">Kammāni katvāna dukhudrāni,</div> </td> </tr> <tr> <td> <div class="G">Anubhonti dukkhaṃ kaṭukapphalāni.</div> </td> </tr> </table> </div>
</div>
<div class="q" id="p_19Pv_94"> <div class="divNumber">83.</div> <div class="p"> <table class="singleColumn"> <tr> <td> <div class="pN">94</div> <div class="G">Ittaraṃ hi dhanaṃ dhaññaṃ,</div> </td> </tr> <tr> <td> <div class="G">ittaraṃ idha jīvitaṃ;</div> </td> </tr> <tr> <td> <div class="G">Ittaraṃ ittarato ñatvā,</div> </td> </tr> <tr> <td> <div class="G">dīpaṃ kayirātha paṇḍito.</div> </td> </tr> </table> </div>
</div>
<div class="q" id="p_19Pv_95"> <div class="divNumber">84.</div> <div class="p"> <table class="singleColumn"> <tr> <td> <div class="pN">95</div> <div class="G">Ye te evaṃ pajānanti,</div> </td> </tr> <tr> <td> <div class="G">narā dhammassa kovidā;</div> </td> </tr> <tr> <td> <div class="G">Te dāne nappamajjanti,</div> </td> </tr> <tr> <td> <div class="G">sutvā arahataṃ vaco”ti.</div> </td> </tr> </table> </div>
</div>
<div class="CENTER" id="p_19Pv_96">
<span class="pN">96</span>Nāgapetavatthu ekādasamaṃ.</div>
</div>
