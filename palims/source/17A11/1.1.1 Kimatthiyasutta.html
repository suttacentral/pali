<div><div class="b"><a href="/">Home</a> » <a href="/tipitaka/17A11">17A11 Ekādasakanipātapāḷi</a> » <a href="/tipitaka/17A11/1">1 Paṭhamapaṇṇāsaka</a> » <a href="/tipitaka/17A11/1/1.1">1.1 Nissayavagga</a></div><div class="i">1.1.1 Kimatthiyasutta</div><div class="h">Paṭhamapaṇṇāsaka</div><div class="h">Nissayavagga</div><div class="h">Kimatthiyasutta</div><div class="q" id="p_17A11_2"> <div class="divNumber">1.</div> <div class="p"><span class="pN">2</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “kimatthiyāni, bhante, kusalāni sīlāni kimānisaṃsānī”ti? “Avippaṭisāratthāni kho, ānanda, kusalāni sīlāni avippaṭisārānisaṃsānī”ti. </div></div><div class="q" id="p_17A11_3"> <div class="p"><span class="pN">3</span>“Avippaṭisāro pana, bhante, kimatthiyo kimānisaṃso”? “Avippaṭisāro kho, ānanda, pāmojjattho pāmojjānisaṃso”. </div></div><div class="q" id="p_17A11_4"> <div class="p"><span class="pN">4</span>“Pāmojjaṃ pana, bhante, kimatthiyaṃ kimānisaṃsaṃ”? “Pāmojjaṃ kho, ānanda, pītatthaṃ pītānisaṃsaṃ”. </div></div><div class="q" id="p_17A11_5"> <div class="p"><span class="pN">5</span>“Pīti pana, bhante, kimatthiyā kimānisaṃsā”? “Pīti kho, ānanda, passaddhatthā passaddhānisaṃsā”. </div></div><div class="q" id="p_17A11_6"> <div class="p"><span class="pN">6</span>“Passaddhi pana, bhante, kimatthiyā kimānisaṃsā”? “Passaddhi kho, ānanda, sukhatthā sukhānisaṃsā”. </div></div><div class="q" id="p_17A11_7"> <div class="p"><span class="pN">7</span>“Sukhaṃ pana, bhante, kimatthiyaṃ kimānisaṃsaṃ”? “Sukhaṃ kho, ānanda, samādhatthaṃ samādhānisaṃsaṃ”. </div></div><div class="q" id="p_17A11_8"> <div class="p"><span class="pN">8</span>“Samādhi pana, bhante, kimatthiyo kimānisaṃso”? “Samādhi kho, ānanda, yathābhūtañāṇadassanattho yathābhūtañāṇadassanānisaṃso”. </div></div><div class="q" id="p_17A11_9"> <div class="p"><span class="pN">9</span>“Yathābhūtañāṇadassanaṃ pana, bhante, kimatthiyaṃ kimānisaṃsaṃ”? “Yathābhūtañāṇadassanaṃ kho, ānanda, nibbidatthaṃ nibbidānisaṃsaṃ”. </div></div><div class="q" id="p_17A11_10"> <div class="p"><span class="pN">10</span>“Nibbidā pana, bhante, kimatthiyā kimānisaṃsā”? “Nibbidā kho, ānanda, virāgatthā virāgānisaṃsā”. </div></div><div class="q" id="p_17A11_11"> <div class="p"><span class="pN">11</span>“Virāgo pana, bhante, kimatthiyo kimānisaṃso”? “Virāgo kho, ānanda, vimuttiñāṇadassanattho vimuttiñāṇadassanānisaṃso. </div></div><div class="q" id="p_17A11_12"> <div class="p"><span class="pN">12</span>Iti kho, ānanda, kusalāni sīlāni avippaṭisāratthāni avippaṭisārānisaṃsāni, avippaṭisāro pāmojjattho pāmojjānisaṃso, pāmojjaṃ pītatthaṃ pītānisaṃsaṃ, pīti passaddhatthā passaddhānisaṃsā, passaddhi sukhatthā sukhānisaṃsā, sukhaṃ samādhatthaṃ samādhānisaṃsaṃ, samādhi yathābhūtañāṇadassanattho yathābhūtañāṇadassanānisaṃso, yathābhūtañāṇadassanaṃ nibbidatthaṃ nibbidānisaṃsaṃ, nibbidā virāgatthā virāgānisaṃsā, virāgo vimuttiñāṇadassanattho vimuttiñāṇadassanānisaṃso. Iti kho, ānanda, kusalāni sīlāni anupubbena aggāya parentī”ti. </div></div><div class="CENTER" id="p_17A11_13"><span class="pN">13</span>Paṭhamaṃ.</div></div><div>
<div class="b">
<a href="/">Home</a> » <a href="/tipitaka/17A11">17A11 Ekādasakanipātapāḷi</a> » <a href="/tipitaka/17A11/1">1 Paṭhamapaṇṇāsaka</a> » <a href="/tipitaka/17A11/1/1.1">1.1 Nissayavagga</a>
</div>
<div class="i">1.1.1 Kimatthiyasutta</div>
<div class="h">Paṭhamapaṇṇāsaka</div>
<div class="h">Nissayavagga</div>
<div class="h">Kimatthiyasutta</div>
<div class="q" id="p_17A11_2"> <div class="divNumber">1.</div> <div class="p">
<span class="pN">2</span>Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “kimatthiyāni, bhante, kusalāni sīlāni kimānisaṃsānī”ti? “Avippaṭisāratthāni kho, ānanda, kusalāni sīlāni avippaṭisārānisaṃsānī”ti. </div>
</div>
<div class="q" id="p_17A11_3"> <div class="p">
<span class="pN">3</span>“Avippaṭisāro pana, bhante, kimatthiyo kimānisaṃso”? “Avippaṭisāro kho, ānanda, pāmojjattho pāmojjānisaṃso”. </div>
</div>
<div class="q" id="p_17A11_4"> <div class="p">
<span class="pN">4</span>“Pāmojjaṃ pana, bhante, kimatthiyaṃ kimānisaṃsaṃ”? “Pāmojjaṃ kho, ānanda, pītatthaṃ pītānisaṃsaṃ”. </div>
</div>
<div class="q" id="p_17A11_5"> <div class="p">
<span class="pN">5</span>“Pīti pana, bhante, kimatthiyā kimānisaṃsā”? “Pīti kho, ānanda, passaddhatthā passaddhānisaṃsā”. </div>
</div>
<div class="q" id="p_17A11_6"> <div class="p">
<span class="pN">6</span>“Passaddhi pana, bhante, kimatthiyā kimānisaṃsā”? “Passaddhi kho, ānanda, sukhatthā sukhānisaṃsā”. </div>
</div>
<div class="q" id="p_17A11_7"> <div class="p">
<span class="pN">7</span>“Sukhaṃ pana, bhante, kimatthiyaṃ kimānisaṃsaṃ”? “Sukhaṃ kho, ānanda, samādhatthaṃ samādhānisaṃsaṃ”. </div>
</div>
<div class="q" id="p_17A11_8"> <div class="p">
<span class="pN">8</span>“Samādhi pana, bhante, kimatthiyo kimānisaṃso”? “Samādhi kho, ānanda, yathābhūtañāṇadassanattho yathābhūtañāṇadassanānisaṃso”. </div>
</div>
<div class="q" id="p_17A11_9"> <div class="p">
<span class="pN">9</span>“Yathābhūtañāṇadassanaṃ pana, bhante, kimatthiyaṃ kimānisaṃsaṃ”? “Yathābhūtañāṇadassanaṃ kho, ānanda, nibbidatthaṃ nibbidānisaṃsaṃ”. </div>
</div>
<div class="q" id="p_17A11_10"> <div class="p">
<span class="pN">10</span>“Nibbidā pana, bhante, kimatthiyā kimānisaṃsā”? “Nibbidā kho, ānanda, virāgatthā virāgānisaṃsā”. </div>
</div>
<div class="q" id="p_17A11_11"> <div class="p">
<span class="pN">11</span>“Virāgo pana, bhante, kimatthiyo kimānisaṃso”? “Virāgo kho, ānanda, vimuttiñāṇadassanattho vimuttiñāṇadassanānisaṃso. </div>
</div>
<div class="q" id="p_17A11_12"> <div class="p">
<span class="pN">12</span>Iti kho, ānanda, kusalāni sīlāni avippaṭisāratthāni avippaṭisārānisaṃsāni, avippaṭisāro pāmojjattho pāmojjānisaṃso, pāmojjaṃ pītatthaṃ pītānisaṃsaṃ, pīti passaddhatthā passaddhānisaṃsā, passaddhi sukhatthā sukhānisaṃsā, sukhaṃ samādhatthaṃ samādhānisaṃsaṃ, samādhi yathābhūtañāṇadassanattho yathābhūtañāṇadassanānisaṃso, yathābhūtañāṇadassanaṃ nibbidatthaṃ nibbidānisaṃsaṃ, nibbidā virāgatthā virāgānisaṃsā, virāgo vimuttiñāṇadassanattho vimuttiñāṇadassanānisaṃso. Iti kho, ānanda, kusalāni sīlāni anupubbena aggāya parentī”ti. </div>
</div>
<div class="CENTER" id="p_17A11_13">
<span class="pN">13</span>Paṭhamaṃ.</div>
</div>
