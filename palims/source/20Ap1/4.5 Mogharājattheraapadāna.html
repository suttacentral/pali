<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/4">4 Kuṇḍadhānavagga</a></div><div class="i">4.5 Mogharājattheraapadāna</div><div class="h">Kuṇḍadhānavagga</div><div class="h">Mogharājattheraapadāna</div><div class="q" id="p_20Ap1_1144"> <div class="divNumber">64.</div> <div class="p"> <table class="singleColumn"> <tr> <td> <div class="pN">1144</div> <div class="G">“Atthadassī tu bhagavā,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Bhikkhusaṃghaparibyūḷho,</div> </td> </tr> <tr> <td> <div class="G">rathiyaṃ paṭipajjatha.</div> </td> </tr> </table> </div></div><div class="q" id="p_20Ap1_1145"> <div class="divNumber">65.</div> <div class="p"> <table class="singleColumn"> <tr> <td> <div class="pN">1145</div> <div class="G">Sissehi samparivuto,</div> </td> </tr> <tr> <td> <div class="G">gharamhā abhinikkhamiṃ;</div> </td> </tr> <tr> <td> <div class="G">Nikkhamitvānahaṃ tattha,</div> </td> </tr> <tr> <td> <div class="G">addasaṃ lokanāyakaṃ.</div> </td> </tr> </table> </div></div><div class="q" id="p_20Ap1_1146"> <div class="divNumber">66.</div> <div class="p"> <table class="singleColumn"> <tr> <td> <div class="pN">1146</div> <div class="G">Abhivādiya sambuddhaṃ,</div> </td> </tr> <tr> <td> <div class="G">sire katvāna añjaliṃ;</div> </td> </tr> <tr> <td> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">santhaviṃ lokanāyakaṃ.</div> </td> </tr> </table> </div></div><div class="q" id="p_20Ap1_1147"> <div class="divNumber">67.</div> <div class="p"> <table class="singleColumn"> <tr> <td> <div class="pN">1147</div> <div class="G">Yāvatā rūpino sattā,</div> </td> </tr> <tr> <td> <div class="G">arūpī vā asaññino;</div> </td> </tr> <tr> <td> <div class="G">Sabbe te tava ñāṇamhi,</div> </td> </tr> <tr> <td> <div class="G">anto honti samogadhā.</div> </td> </tr> </table> </div></div><div class="q" id="p_20Ap1_1148"> <div class="divNumber">68.</div> <div class="p"> <table class="singleColumn"> <tr> <td> <div class="pN">1148</div> <div class="G">Sukhumacchikajālena,</div> </td> </tr> <tr> <td> <div class="G">udakaṃ yo parikkhipe;</div> </td> </tr> <tr> <td> <div class="G">Ye keci udake pāṇā,</div> </td> </tr> <tr> <td> <div class="G">antojāle bhavanti te.</div> </td> </tr> </table> </div></div><div class="q" id="p_20Ap1_1149"> <div class="divNumber">69.</div> <div class="p"> <table class="singleColumn"> <tr> <td> <div class="pN">1149</div> <div class="G">Yesañca cetanā atthi,</div> </td> </tr> <tr> <td> <div class="G">rūpino ca arūpino;</div> </td> </tr> <tr> <td> <div class="G">Sabbe te tava ñāṇamhi,</div> </td> </tr> <tr> <td> <div class="G">anto honti samogadhā.</div> </td> </tr> </table> </div></div><div class="q" id="p_20Ap1_1150"> <div class="divNumber">70.</div> <div class="p"> <table class="singleColumn"> <tr> <td> <div class="pN">1150</div> <div class="G">Samuddharasimaṃ lokaṃ,</div> </td> </tr> <tr> <td> <div class="G">andhakārasamākulaṃ;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">kaṅkhāsotaṃ taranti te.</div> </td> </tr> </table> </div></div><div class="q" id="p_20Ap1_1151"> <div class="divNumber">71.</div> <div class="p"> <table class="singleColumn"> <tr> <td> <div class="pN">1151</div> <div class="G">Avijjānivute loke,</div> </td> </tr> <tr> <td> <div class="G">andhakārena otthaṭe;</div> </td> </tr> <tr> <td> <div class="G">Tava ñāṇamhi jotante,</div> </td> </tr> <tr> <td> <div class="G">andhakārā padhaṃsitā.</div> </td> </tr> </table> </div></div><div class="q" id="p_20Ap1_1152"> <div class="divNumber">72.</div> <div class="p"> <table class="singleColumn"> <tr> <td> <div class="pN">1152</div> <div class="G">Tuvaṃ cakkhūsi sabbesaṃ,</div> </td> </tr> <tr> <td> <div class="G">mahātamapanūdano;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">nibbāyati bahujjano.</div> </td> </tr> </table> </div></div><div class="q" id="p_20Ap1_1153"> <div class="divNumber">73.</div> <div class="p"> <table class="singleColumn"> <tr> <td> <div class="pN">1153</div> <div class="G">Puṭakaṃ pūrayitvāna,</div> </td> </tr> <tr> <td> <div class="G">madhukhuddamaneḷakaṃ;</div> </td> </tr> <tr> <td> <div class="G">Ubho hatthehi paggayha,</div> </td> </tr> <tr> <td> <div class="G">upanesiṃ mahesino.</div> </td> </tr> </table> </div></div><div class="q" id="p_20Ap1_1154"> <div class="divNumber">74.</div> <div class="p"> <table class="singleColumn"> <tr> <td> <div class="pN">1154</div> <div class="G">Paṭiggaṇhi mahāvīro,</div> </td> </tr> <tr> <td> <div class="G">sahatthena mahā isi;</div> </td> </tr> <tr> <td> <div class="G">Bhuñjitvā tañca sabbaññū,</div> </td> </tr> <tr> <td> <div class="G">vehāsaṃ nabhamuggami.</div> </td> </tr> </table> </div></div><div class="q" id="p_20Ap1_1155"> <div class="divNumber">75.</div> <div class="p"> <table class="singleColumn"> <tr> <td> <div class="pN">1155</div> <div class="G">Antalikkhe ṭhito satthā,</div> </td> </tr> <tr> <td> <div class="G">atthadassī narāsabho;</div> </td> </tr> <tr> <td> <div class="G">Mama cittaṃ pasādento,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div></div><div class="q" id="p_20Ap1_1156"> <div class="divNumber">76.</div> <div class="p"> <table class="singleColumn"> <tr> <td> <div class="pN">1156</div> <div class="G">‘Yenidaṃ thavitaṃ ñāṇaṃ,</div> </td> </tr> <tr> <td> <div class="G">buddhaseṭṭho ca thomito;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṃ so na gacchati.</div> </td> </tr> </table> </div></div><div class="q" id="p_20Ap1_1157"> <div class="divNumber">77.</div> <div class="p"> <table class="singleColumn"> <tr> <td> <div class="pN">1157</div> <div class="G">Catuddasañcakkhattuṃ so,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Pathabyā rajjaṃ aṭṭhasataṃ,</div> </td> </tr> <tr> <td> <div class="G">vasudhaṃ āvasissati.</div> </td> </tr> </table> </div></div><div class="q" id="p_20Ap1_1158"> <div class="divNumber">78.</div> <div class="p"> <table class="singleColumn"> <tr> <td> <div class="pN">1158</div> <div class="G">Pañceva satakkhattuñca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ asaṅkheyyaṃ,</div> </td> </tr> <tr> <td> <div class="G">mahiyā kārayissati.</div> </td> </tr> </table> </div></div><div class="q" id="p_20Ap1_1159"> <div class="divNumber">79.</div> <div class="p"> <table class="singleColumn"> <tr> <td> <div class="pN">1159</div> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsane pabbajissati.</div> </td> </tr> </table> </div></div><div class="q" id="p_20Ap1_1160"> <div class="divNumber">80.</div> <div class="p"> <table class="singleColumn"> <tr> <td> <div class="pN">1160</div> <div class="G">Gambhīraṃ nipuṇaṃ atthaṃ,</div> </td> </tr> <tr> <td> <div class="G">ñāṇena vicinissati;</div> </td> </tr> <tr> <td> <div class="G">Mogharājāti nāmena,</div> </td> </tr> <tr> <td> <div class="G">hessati satthu sāvako.</div> </td> </tr> </table> </div></div><div class="q" id="p_20Ap1_1161"> <div class="divNumber">81.</div> <div class="p"> <table class="singleColumn"> <tr> <td> <div class="pN">1161</div> <div class="G">Tīhi vijjāhi sampannaṃ,</div> </td> </tr> <tr> <td> <div class="G">katakiccamanāsavaṃ;</div> </td> </tr> <tr> <td> <div class="G">Gotamo satthavāhaggo,</div> </td> </tr> <tr> <td> <div class="G">etadagge ṭhapessati’.</div> </td> </tr> </table> </div></div><div class="q" id="p_20Ap1_1162"> <div class="divNumber">82.</div> <div class="p"> <table class="singleColumn"> <tr> <td> <div class="pN">1162</div> <div class="G">Hitvā mānusakaṃ yogaṃ,</div> </td> </tr> <tr> <td> <div class="G">chetvāna bhavabandhanaṃ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_1163"> <div class="divNumber">83.</div> <div class="p"> <table class="singleColumn"> <tr> <td> <div class="pN">1163</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_1164"> <div class="p"><span class="pN">1164</span>Itthaṃ sudaṃ āyasmā mogharājo thero imā gāthāyo abhāsitthāti. </div></div><div class="CENTER" id="p_20Ap1_1165"><span class="pN">1165</span>Mogharājattherassāpadānaṃ pañcamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/4">4 Kuṇḍadhānavagga</a>
</div>
<div class="i">4.5 Mogharājattheraapadāna</div>
<div class="h">Kuṇḍadhānavagga</div>
<div class="h">Mogharājattheraapadāna</div>
<div class="q" id="p_20Ap1_1144"> <div class="divNumber">64.</div> <div class="p"> <table class="singleColumn"> <tr> <td> <div class="pN">1144</div> <div class="G">“Atthadassī tu bhagavā,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Bhikkhusaṃghaparibyūḷho,</div> </td> </tr> <tr> <td> <div class="G">rathiyaṃ paṭipajjatha.</div> </td> </tr> </table> </div>
</div>
<div class="q" id="p_20Ap1_1145"> <div class="divNumber">65.</div> <div class="p"> <table class="singleColumn"> <tr> <td> <div class="pN">1145</div> <div class="G">Sissehi samparivuto,</div> </td> </tr> <tr> <td> <div class="G">gharamhā abhinikkhamiṃ;</div> </td> </tr> <tr> <td> <div class="G">Nikkhamitvānahaṃ tattha,</div> </td> </tr> <tr> <td> <div class="G">addasaṃ lokanāyakaṃ.</div> </td> </tr> </table> </div>
</div>
<div class="q" id="p_20Ap1_1146"> <div class="divNumber">66.</div> <div class="p"> <table class="singleColumn"> <tr> <td> <div class="pN">1146</div> <div class="G">Abhivādiya sambuddhaṃ,</div> </td> </tr> <tr> <td> <div class="G">sire katvāna añjaliṃ;</div> </td> </tr> <tr> <td> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">santhaviṃ lokanāyakaṃ.</div> </td> </tr> </table> </div>
</div>
<div class="q" id="p_20Ap1_1147"> <div class="divNumber">67.</div> <div class="p"> <table class="singleColumn"> <tr> <td> <div class="pN">1147</div> <div class="G">Yāvatā rūpino sattā,</div> </td> </tr> <tr> <td> <div class="G">arūpī vā asaññino;</div> </td> </tr> <tr> <td> <div class="G">Sabbe te tava ñāṇamhi,</div> </td> </tr> <tr> <td> <div class="G">anto honti samogadhā.</div> </td> </tr> </table> </div>
</div>
<div class="q" id="p_20Ap1_1148"> <div class="divNumber">68.</div> <div class="p"> <table class="singleColumn"> <tr> <td> <div class="pN">1148</div> <div class="G">Sukhumacchikajālena,</div> </td> </tr> <tr> <td> <div class="G">udakaṃ yo parikkhipe;</div> </td> </tr> <tr> <td> <div class="G">Ye keci udake pāṇā,</div> </td> </tr> <tr> <td> <div class="G">antojāle bhavanti te.</div> </td> </tr> </table> </div>
</div>
<div class="q" id="p_20Ap1_1149"> <div class="divNumber">69.</div> <div class="p"> <table class="singleColumn"> <tr> <td> <div class="pN">1149</div> <div class="G">Yesañca cetanā atthi,</div> </td> </tr> <tr> <td> <div class="G">rūpino ca arūpino;</div> </td> </tr> <tr> <td> <div class="G">Sabbe te tava ñāṇamhi,</div> </td> </tr> <tr> <td> <div class="G">anto honti samogadhā.</div> </td> </tr> </table> </div>
</div>
<div class="q" id="p_20Ap1_1150"> <div class="divNumber">70.</div> <div class="p"> <table class="singleColumn"> <tr> <td> <div class="pN">1150</div> <div class="G">Samuddharasimaṃ lokaṃ,</div> </td> </tr> <tr> <td> <div class="G">andhakārasamākulaṃ;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">kaṅkhāsotaṃ taranti te.</div> </td> </tr> </table> </div>
</div>
<div class="q" id="p_20Ap1_1151"> <div class="divNumber">71.</div> <div class="p"> <table class="singleColumn"> <tr> <td> <div class="pN">1151</div> <div class="G">Avijjānivute loke,</div> </td> </tr> <tr> <td> <div class="G">andhakārena otthaṭe;</div> </td> </tr> <tr> <td> <div class="G">Tava ñāṇamhi jotante,</div> </td> </tr> <tr> <td> <div class="G">andhakārā padhaṃsitā.</div> </td> </tr> </table> </div>
</div>
<div class="q" id="p_20Ap1_1152"> <div class="divNumber">72.</div> <div class="p"> <table class="singleColumn"> <tr> <td> <div class="pN">1152</div> <div class="G">Tuvaṃ cakkhūsi sabbesaṃ,</div> </td> </tr> <tr> <td> <div class="G">mahātamapanūdano;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">nibbāyati bahujjano.</div> </td> </tr> </table> </div>
</div>
<div class="q" id="p_20Ap1_1153"> <div class="divNumber">73.</div> <div class="p"> <table class="singleColumn"> <tr> <td> <div class="pN">1153</div> <div class="G">Puṭakaṃ pūrayitvāna,</div> </td> </tr> <tr> <td> <div class="G">madhukhuddamaneḷakaṃ;</div> </td> </tr> <tr> <td> <div class="G">Ubho hatthehi paggayha,</div> </td> </tr> <tr> <td> <div class="G">upanesiṃ mahesino.</div> </td> </tr> </table> </div>
</div>
<div class="q" id="p_20Ap1_1154"> <div class="divNumber">74.</div> <div class="p"> <table class="singleColumn"> <tr> <td> <div class="pN">1154</div> <div class="G">Paṭiggaṇhi mahāvīro,</div> </td> </tr> <tr> <td> <div class="G">sahatthena mahā isi;</div> </td> </tr> <tr> <td> <div class="G">Bhuñjitvā tañca sabbaññū,</div> </td> </tr> <tr> <td> <div class="G">vehāsaṃ nabhamuggami.</div> </td> </tr> </table> </div>
</div>
<div class="q" id="p_20Ap1_1155"> <div class="divNumber">75.</div> <div class="p"> <table class="singleColumn"> <tr> <td> <div class="pN">1155</div> <div class="G">Antalikkhe ṭhito satthā,</div> </td> </tr> <tr> <td> <div class="G">atthadassī narāsabho;</div> </td> </tr> <tr> <td> <div class="G">Mama cittaṃ pasādento,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1156"> <div class="divNumber">76.</div> <div class="p"> <table class="singleColumn"> <tr> <td> <div class="pN">1156</div> <div class="G">‘Yenidaṃ thavitaṃ ñāṇaṃ,</div> </td> </tr> <tr> <td> <div class="G">buddhaseṭṭho ca thomito;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṃ so na gacchati.</div> </td> </tr> </table> </div>
</div>
<div class="q" id="p_20Ap1_1157"> <div class="divNumber">77.</div> <div class="p"> <table class="singleColumn"> <tr> <td> <div class="pN">1157</div> <div class="G">Catuddasañcakkhattuṃ so,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Pathabyā rajjaṃ aṭṭhasataṃ,</div> </td> </tr> <tr> <td> <div class="G">vasudhaṃ āvasissati.</div> </td> </tr> </table> </div>
</div>
<div class="q" id="p_20Ap1_1158"> <div class="divNumber">78.</div> <div class="p"> <table class="singleColumn"> <tr> <td> <div class="pN">1158</div> <div class="G">Pañceva satakkhattuñca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ asaṅkheyyaṃ,</div> </td> </tr> <tr> <td> <div class="G">mahiyā kārayissati.</div> </td> </tr> </table> </div>
</div>
<div class="q" id="p_20Ap1_1159"> <div class="divNumber">79.</div> <div class="p"> <table class="singleColumn"> <tr> <td> <div class="pN">1159</div> <div class="G">Ajjhāyako mantadharo,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsane pabbajissati.</div> </td> </tr> </table> </div>
</div>
<div class="q" id="p_20Ap1_1160"> <div class="divNumber">80.</div> <div class="p"> <table class="singleColumn"> <tr> <td> <div class="pN">1160</div> <div class="G">Gambhīraṃ nipuṇaṃ atthaṃ,</div> </td> </tr> <tr> <td> <div class="G">ñāṇena vicinissati;</div> </td> </tr> <tr> <td> <div class="G">Mogharājāti nāmena,</div> </td> </tr> <tr> <td> <div class="G">hessati satthu sāvako.</div> </td> </tr> </table> </div>
</div>
<div class="q" id="p_20Ap1_1161"> <div class="divNumber">81.</div> <div class="p"> <table class="singleColumn"> <tr> <td> <div class="pN">1161</div> <div class="G">Tīhi vijjāhi sampannaṃ,</div> </td> </tr> <tr> <td> <div class="G">katakiccamanāsavaṃ;</div> </td> </tr> <tr> <td> <div class="G">Gotamo satthavāhaggo,</div> </td> </tr> <tr> <td> <div class="G">etadagge ṭhapessati’.</div> </td> </tr> </table> </div>
</div>
<div class="q" id="p_20Ap1_1162"> <div class="divNumber">82.</div> <div class="p"> <table class="singleColumn"> <tr> <td> <div class="pN">1162</div> <div class="G">Hitvā mānusakaṃ yogaṃ,</div> </td> </tr> <tr> <td> <div class="G">chetvāna bhavabandhanaṃ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_1163"> <div class="divNumber">83.</div> <div class="p"> <table class="singleColumn"> <tr> <td> <div class="pN">1163</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1164"> <div class="p">
<span class="pN">1164</span>Itthaṃ sudaṃ āyasmā mogharājo thero imā gāthāyo abhāsitthāti. </div>
</div>
<div class="CENTER" id="p_20Ap1_1165">
<span class="pN">1165</span>Mogharājattherassāpadānaṃ pañcamaṃ.</div>
</div>
