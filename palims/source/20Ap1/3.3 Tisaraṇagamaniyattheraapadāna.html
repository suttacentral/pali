<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/3">3 Subhūtivagga</a></div><div class="i">3.3 Tisaraṇagamaniyattheraapadāna</div><div class="h">Subhūtivagga</div><div class="h">Tisaraṇagamaniyattheraapadāna</div><div class="q" id="p_20Ap1_969"> <div class="divNumber">106.</div> <div class="p"> <table class="singleColumn"> <tr> <td> <div class="pN">969</div> <div class="G">“Nagare candavatiyā,</div> </td> </tr> <tr> <td> <div class="G">mātuupaṭṭhāko ahuṃ;</div> </td> </tr> <tr> <td> <div class="G">Andhā mātā pitā mayhaṃ,</div> </td> </tr> <tr> <td> <div class="G">te posemi ahaṃ tadā.</div> </td> </tr> </table> </div></div><div class="q" id="p_20Ap1_970"> <div class="divNumber">107.</div> <div class="p"> <table class="singleColumn"> <tr> <td> <div class="pN">970</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">Posento mātāpitaro,</div> </td> </tr> <tr> <td> <div class="G">pabbajjaṃ na labhāmahaṃ.</div> </td> </tr> </table> </div></div><div class="q" id="p_20Ap1_971"> <div class="divNumber">108.</div> <div class="p"> <table class="singleColumn"> <tr> <td> <div class="pN">971</div> <div class="G">Mahandhakārapihitā,</div> </td> </tr> <tr> <td> <div class="G">tividhaggīhi ḍayhare;</div> </td> </tr> <tr> <td> <div class="G">Etādise bhave jāte,</div> </td> </tr> <tr> <td> <div class="G">natthi koci vināyako.</div> </td> </tr> </table> </div></div><div class="q" id="p_20Ap1_972"> <div class="divNumber">109.</div> <div class="p"> <table class="singleColumn"> <tr> <td> <div class="pN">972</div> <div class="G">Buddho loke samuppanno,</div> </td> </tr> <tr> <td> <div class="G">dippati dāni sāsanaṃ;</div> </td> </tr> <tr> <td> <div class="G">Sakkā uddharituṃ attā,</div> </td> </tr> <tr> <td> <div class="G">puññakāmena jantunā.</div> </td> </tr> </table> </div></div><div class="q" id="p_20Ap1_973"> <div class="divNumber">110.</div> <div class="p"> <table class="singleColumn"> <tr> <td> <div class="pN">973</div> <div class="G">Uggayha tīṇi saraṇe,</div> </td> </tr> <tr> <td> <div class="G">paripuṇṇāni gopayiṃ;</div> </td> </tr> <tr> <td> <div class="G">Tena kammena sukatena,</div> </td> </tr> <tr> <td> <div class="G">paṭimokkhāmi duggatiṃ.</div> </td> </tr> </table> </div></div><div class="q" id="p_20Ap1_974"> <div class="divNumber">111.</div> <div class="p"> <table class="singleColumn"> <tr> <td> <div class="pN">974</div> <div class="G">Nisabho nāma samaṇo,</div> </td> </tr> <tr> <td> <div class="G">buddhassa aggasāvako;</div> </td> </tr> <tr> <td> <div class="G">Tamahaṃ upagantvāna,</div> </td> </tr> <tr> <td> <div class="G">saraṇagamanaṃ gahiṃ.</div> </td> </tr> </table> </div></div><div class="q" id="p_20Ap1_975"> <div class="divNumber">112.</div> <div class="p"> <table class="singleColumn"> <tr> <td> <div class="pN">975</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā saraṇagamanaṃ,</div> </td> </tr> <tr> <td> <div class="G">paripuṇṇaṃ agopayiṃ.</div> </td> </tr> </table> </div></div><div class="q" id="p_20Ap1_976"> <div class="divNumber">113.</div> <div class="p"> <table class="singleColumn"> <tr> <td> <div class="pN">976</div> <div class="G">Carime vattamānamhi,</div> </td> </tr> <tr> <td> <div class="G">saraṇaṃ taṃ anussariṃ;</div> </td> </tr> <tr> <td> <div class="G">Tena kammena sukatena,</div> </td> </tr> <tr> <td> <div class="G">tāvatiṃsaṃ agacchahaṃ.</div> </td> </tr> </table> </div></div><div class="q" id="p_20Ap1_977"> <div class="divNumber">114.</div> <div class="p"> <table class="singleColumn"> <tr> <td> <div class="pN">977</div> <div class="G">Devalokagato santo,</div> </td> </tr> <tr> <td> <div class="G">puññakammasamāhito;</div> </td> </tr> <tr> <td> <div class="G">Yaṃ desaṃ upapajjāmi,</div> </td> </tr> <tr> <td> <div class="G">aṭṭha hetū labhāmahaṃ.</div> </td> </tr> </table> </div></div><div class="q" id="p_20Ap1_978"> <div class="divNumber">115.</div> <div class="p"> <table class="singleColumn"> <tr> <td> <div class="pN">978</div> <div class="G">Disāsu pūjito homi,</div> </td> </tr> <tr> <td> <div class="G">tikkhapañño bhavāmahaṃ;</div> </td> </tr> <tr> <td> <div class="G">Sabbe devānuvattanti,</div> </td> </tr> <tr> <td> <div class="G">amitabhogaṃ labhāmahaṃ.</div> </td> </tr> </table> </div></div><div class="q" id="p_20Ap1_979"> <div class="divNumber">116.</div> <div class="p"> <table class="singleColumn"> <tr> <td> <div class="pN">979</div> <div class="G">Suvaṇṇavaṇṇo sabbattha,</div> </td> </tr> <tr> <td> <div class="G">paṭikanto bhavāmahaṃ;</div> </td> </tr> <tr> <td> <div class="G">Mittānaṃ acalo homi,</div> </td> </tr> <tr> <td> <div class="G">yaso abbhuggato mamaṃ.</div> </td> </tr> </table> </div></div><div class="q" id="p_20Ap1_980"> <div class="divNumber">117.</div> <div class="p"> <table class="singleColumn"> <tr> <td> <div class="pN">980</div> <div class="G">Asītikkhattu devindo,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Dibbasukhaṃ anubhaviṃ,</div> </td> </tr> <tr> <td> <div class="G">accharāhi purakkhato.</div> </td> </tr> </table> </div></div><div class="q" id="p_20Ap1_981"> <div class="divNumber">118.</div> <div class="p"> <table class="singleColumn"> <tr> <td> <div class="pN">981</div> <div class="G">Pañcasattatikkhattuñca,</div> </td> </tr> <tr> <td> <div class="G">cakkavattī ahosahaṃ;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div></div><div class="q" id="p_20Ap1_982"> <div class="divNumber">119.</div> <div class="p"> <table class="singleColumn"> <tr> <td> <div class="pN">982</div> <div class="G">Pacchime bhave sampatte,</div> </td> </tr> <tr> <td> <div class="G">puññakammasamāhito;</div> </td> </tr> <tr> <td> <div class="G">Pure sāvatthiyaṃ jāto,</div> </td> </tr> <tr> <td> <div class="G">mahāsāle suaḍḍhake.</div> </td> </tr> </table> </div></div><div class="q" id="p_20Ap1_983"> <div class="divNumber">120.</div> <div class="p"> <table class="singleColumn"> <tr> <td> <div class="pN">983</div> <div class="G">Nagarā nikkhamitvāna,</div> </td> </tr> <tr> <td> <div class="G">dārakehi purakkhato;</div> </td> </tr> <tr> <td> <div class="G">Hasakhiḍḍasamaṅgīhaṃ,</div> </td> </tr> <tr> <td> <div class="G">saṃghārāmaṃ upāgamiṃ.</div> </td> </tr> </table> </div></div><div class="q" id="p_20Ap1_984"> <div class="divNumber">121.</div> <div class="p"> <table class="singleColumn"> <tr> <td> <div class="pN">984</div> <div class="G">Tatthaddasāsiṃ samaṇaṃ,</div> </td> </tr> <tr> <td> <div class="G">vippamuttaṃ nirūpadhiṃ;</div> </td> </tr> <tr> <td> <div class="G">So me dhammamadesesi,</div> </td> </tr> <tr> <td> <div class="G">saraṇañca adāsi me.</div> </td> </tr> </table> </div></div><div class="q" id="p_20Ap1_985"> <div class="divNumber">122.</div> <div class="p"> <table class="singleColumn"> <tr> <td> <div class="pN">985</div> <div class="G">Sohaṃ sutvāna saraṇaṃ,</div> </td> </tr> <tr> <td> <div class="G">saraṇaṃ me anussariṃ;</div> </td> </tr> <tr> <td> <div class="G">Ekāsane nisīditvā,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div></div><div class="q" id="p_20Ap1_986"> <div class="divNumber">123.</div> <div class="p"> <table class="singleColumn"> <tr> <td> <div class="pN">986</div> <div class="G">Jātiyā sattame vasse,</div> </td> </tr> <tr> <td> <div class="G">arahattamapāpuṇiṃ;</div> </td> </tr> <tr> <td> <div class="G">Upasampādayi buddho,</div> </td> </tr> <tr> <td> <div class="G">guṇamaññāya cakkhumā.</div> </td> </tr> </table> </div></div><div class="q" id="p_20Ap1_987"> <div class="divNumber">124.</div> <div class="p"> <table class="singleColumn"> <tr> <td> <div class="pN">987</div> <div class="G">Aparimeyye ito kappe,</div> </td> </tr> <tr> <td> <div class="G">saraṇāni agacchahaṃ;</div> </td> </tr> <tr> <td> <div class="G">Tato me sukataṃ kammaṃ,</div> </td> </tr> <tr> <td> <div class="G">phalaṃ dassesi me idha.</div> </td> </tr> </table> </div></div><div class="q" id="p_20Ap1_988"> <div class="divNumber">125.</div> <div class="p"> <table class="singleColumn"> <tr> <td> <div class="pN">988</div> <div class="G">Sugopitaṃ me saraṇaṃ,</div> </td> </tr> <tr> <td> <div class="G">mānasaṃ suppaṇīhitaṃ;</div> </td> </tr> <tr> <td> <div class="G">Anubhotvā yasaṃ sabbaṃ,</div> </td> </tr> <tr> <td> <div class="G">pattomhi acalaṃ padaṃ.</div> </td> </tr> </table> </div></div><div class="q" id="p_20Ap1_989"> <div class="divNumber">126.</div> <div class="p"> <table class="singleColumn"> <tr> <td> <div class="pN">989</div> <div class="G">Yesaṃ sotāvadhānatthi,</div> </td> </tr> <tr> <td> <div class="G">suṇotha mama bhāsato;</div> </td> </tr> <tr> <td> <div class="G">Ahaṃ vo kathayissāmi,</div> </td> </tr> <tr> <td> <div class="G">sāmaṃ diṭṭhaṃ padaṃ mama.</div> </td> </tr> </table> </div></div><div class="q" id="p_20Ap1_990"> <div class="divNumber">127.</div> <div class="p"> <table class="singleColumn"> <tr> <td> <div class="pN">990</div> <div class="G">‘Buddho loke samuppanno,</div> </td> </tr> <tr> <td> <div class="G">vattate jinasāsanaṃ;</div> </td> </tr> <tr> <td> <div class="G">Amatā vāditā bherī,</div> </td> </tr> <tr> <td> <div class="G">sokasallavinodanā.</div> </td> </tr> </table> </div></div><div class="q" id="p_20Ap1_991"> <div class="divNumber">128.</div> <div class="p"> <table class="singleColumn"> <tr> <td> <div class="pN">991</div> <div class="G">Yathāsakena thāmena,</div> </td> </tr> <tr> <td> <div class="G">puññakkhette anuttare;</div> </td> </tr> <tr> <td> <div class="G">Adhikāraṃ kareyyātha,</div> </td> </tr> <tr> <td> <div class="G">passayissatha nibbutiṃ.</div> </td> </tr> </table> </div></div><div class="q" id="p_20Ap1_992"> <div class="divNumber">129.</div> <div class="p"> <table class="singleColumn"> <tr> <td> <div class="pN">992</div> <div class="G">Paggayha tīṇi saraṇe,</div> </td> </tr> <tr> <td> <div class="G">pañcasīlāni gopiya;</div> </td> </tr> <tr> <td> <div class="G">Buddhe cittaṃ pasādetvā,</div> </td> </tr> <tr> <td> <div class="G">dukkhassantaṃ karissatha.</div> </td> </tr> </table> </div></div><div class="q" id="p_20Ap1_993"> <div class="divNumber">130.</div> <div class="p"> <table class="singleColumn"> <tr> <td> <div class="pN">993</div> <div class="G">Sammā dhammaṃ bhāvetvāna,</div> </td> </tr> <tr> <td> <div class="G">Sīlāni parigopiya;</div> </td> </tr> <tr> <td> <div class="G">Aciraṃ arahattaṃ vo,</div> </td> </tr> <tr> <td> <div class="G">Sabbepi pāpuṇissatha.</div> </td> </tr> </table> </div></div><div class="q" id="p_20Ap1_994"> <div class="divNumber">131.</div> <div class="p"> <table class="singleColumn"> <tr> <td> <div class="pN">994</div> <div class="G">Tevijjo iddhipattomhi,</div> </td> </tr> <tr> <td> <div class="G">cetopariyakovido;</div> </td> </tr> <tr> <td> <div class="G">Sāvako te mahāvīra,</div> </td> </tr> <tr> <td> <div class="G">saraṇo vandati satthuno’.</div> </td> </tr> </table> </div></div><div class="q" id="p_20Ap1_995"> <div class="divNumber">132.</div> <div class="p"> <table class="singleColumn"> <tr> <td> <div class="pN">995</div> <div class="G">Aparimeyye ito kappe,</div> </td> </tr> <tr> <td> <div class="G">saraṇaṃ buddhassa gacchahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">saraṇaṃ gamane phalaṃ.</div> </td> </tr> </table> </div></div><div class="q" id="p_20Ap1_996"> <div class="divNumber">133.</div> <div class="p"> <table class="singleColumn"> <tr> <td> <div class="pN">996</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_997"> <div class="p"><span class="pN">997</span>Itthaṃ sudaṃ āyasmā tisaraṇagamaniyo thero imā gāthāyo abhāsitthāti. </div></div><div class="CENTER" id="p_20Ap1_998"><span class="pN">998</span>Tisaraṇagamaniyattherassāpadānaṃ tatiyaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/3">3 Subhūtivagga</a>
</div>
<div class="i">3.3 Tisaraṇagamaniyattheraapadāna</div>
<div class="h">Subhūtivagga</div>
<div class="h">Tisaraṇagamaniyattheraapadāna</div>
<div class="q" id="p_20Ap1_969"> <div class="divNumber">106.</div> <div class="p"> <table class="singleColumn"> <tr> <td> <div class="pN">969</div> <div class="G">“Nagare candavatiyā,</div> </td> </tr> <tr> <td> <div class="G">mātuupaṭṭhāko ahuṃ;</div> </td> </tr> <tr> <td> <div class="G">Andhā mātā pitā mayhaṃ,</div> </td> </tr> <tr> <td> <div class="G">te posemi ahaṃ tadā.</div> </td> </tr> </table> </div>
</div>
<div class="q" id="p_20Ap1_970"> <div class="divNumber">107.</div> <div class="p"> <table class="singleColumn"> <tr> <td> <div class="pN">970</div> <div class="G">Rahogato nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">Posento mātāpitaro,</div> </td> </tr> <tr> <td> <div class="G">pabbajjaṃ na labhāmahaṃ.</div> </td> </tr> </table> </div>
</div>
<div class="q" id="p_20Ap1_971"> <div class="divNumber">108.</div> <div class="p"> <table class="singleColumn"> <tr> <td> <div class="pN">971</div> <div class="G">Mahandhakārapihitā,</div> </td> </tr> <tr> <td> <div class="G">tividhaggīhi ḍayhare;</div> </td> </tr> <tr> <td> <div class="G">Etādise bhave jāte,</div> </td> </tr> <tr> <td> <div class="G">natthi koci vināyako.</div> </td> </tr> </table> </div>
</div>
<div class="q" id="p_20Ap1_972"> <div class="divNumber">109.</div> <div class="p"> <table class="singleColumn"> <tr> <td> <div class="pN">972</div> <div class="G">Buddho loke samuppanno,</div> </td> </tr> <tr> <td> <div class="G">dippati dāni sāsanaṃ;</div> </td> </tr> <tr> <td> <div class="G">Sakkā uddharituṃ attā,</div> </td> </tr> <tr> <td> <div class="G">puññakāmena jantunā.</div> </td> </tr> </table> </div>
</div>
<div class="q" id="p_20Ap1_973"> <div class="divNumber">110.</div> <div class="p"> <table class="singleColumn"> <tr> <td> <div class="pN">973</div> <div class="G">Uggayha tīṇi saraṇe,</div> </td> </tr> <tr> <td> <div class="G">paripuṇṇāni gopayiṃ;</div> </td> </tr> <tr> <td> <div class="G">Tena kammena sukatena,</div> </td> </tr> <tr> <td> <div class="G">paṭimokkhāmi duggatiṃ.</div> </td> </tr> </table> </div>
</div>
<div class="q" id="p_20Ap1_974"> <div class="divNumber">111.</div> <div class="p"> <table class="singleColumn"> <tr> <td> <div class="pN">974</div> <div class="G">Nisabho nāma samaṇo,</div> </td> </tr> <tr> <td> <div class="G">buddhassa aggasāvako;</div> </td> </tr> <tr> <td> <div class="G">Tamahaṃ upagantvāna,</div> </td> </tr> <tr> <td> <div class="G">saraṇagamanaṃ gahiṃ.</div> </td> </tr> </table> </div>
</div>
<div class="q" id="p_20Ap1_975"> <div class="divNumber">112.</div> <div class="p"> <table class="singleColumn"> <tr> <td> <div class="pN">975</div> <div class="G">Vassasatasahassāni,</div> </td> </tr> <tr> <td> <div class="G">āyu vijjati tāvade;</div> </td> </tr> <tr> <td> <div class="G">Tāvatā saraṇagamanaṃ,</div> </td> </tr> <tr> <td> <div class="G">paripuṇṇaṃ agopayiṃ.</div> </td> </tr> </table> </div>
</div>
<div class="q" id="p_20Ap1_976"> <div class="divNumber">113.</div> <div class="p"> <table class="singleColumn"> <tr> <td> <div class="pN">976</div> <div class="G">Carime vattamānamhi,</div> </td> </tr> <tr> <td> <div class="G">saraṇaṃ taṃ anussariṃ;</div> </td> </tr> <tr> <td> <div class="G">Tena kammena sukatena,</div> </td> </tr> <tr> <td> <div class="G">tāvatiṃsaṃ agacchahaṃ.</div> </td> </tr> </table> </div>
</div>
<div class="q" id="p_20Ap1_977"> <div class="divNumber">114.</div> <div class="p"> <table class="singleColumn"> <tr> <td> <div class="pN">977</div> <div class="G">Devalokagato santo,</div> </td> </tr> <tr> <td> <div class="G">puññakammasamāhito;</div> </td> </tr> <tr> <td> <div class="G">Yaṃ desaṃ upapajjāmi,</div> </td> </tr> <tr> <td> <div class="G">aṭṭha hetū labhāmahaṃ.</div> </td> </tr> </table> </div>
</div>
<div class="q" id="p_20Ap1_978"> <div class="divNumber">115.</div> <div class="p"> <table class="singleColumn"> <tr> <td> <div class="pN">978</div> <div class="G">Disāsu pūjito homi,</div> </td> </tr> <tr> <td> <div class="G">tikkhapañño bhavāmahaṃ;</div> </td> </tr> <tr> <td> <div class="G">Sabbe devānuvattanti,</div> </td> </tr> <tr> <td> <div class="G">amitabhogaṃ labhāmahaṃ.</div> </td> </tr> </table> </div>
</div>
<div class="q" id="p_20Ap1_979"> <div class="divNumber">116.</div> <div class="p"> <table class="singleColumn"> <tr> <td> <div class="pN">979</div> <div class="G">Suvaṇṇavaṇṇo sabbattha,</div> </td> </tr> <tr> <td> <div class="G">paṭikanto bhavāmahaṃ;</div> </td> </tr> <tr> <td> <div class="G">Mittānaṃ acalo homi,</div> </td> </tr> <tr> <td> <div class="G">yaso abbhuggato mamaṃ.</div> </td> </tr> </table> </div>
</div>
<div class="q" id="p_20Ap1_980"> <div class="divNumber">117.</div> <div class="p"> <table class="singleColumn"> <tr> <td> <div class="pN">980</div> <div class="G">Asītikkhattu devindo,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Dibbasukhaṃ anubhaviṃ,</div> </td> </tr> <tr> <td> <div class="G">accharāhi purakkhato.</div> </td> </tr> </table> </div>
</div>
<div class="q" id="p_20Ap1_981"> <div class="divNumber">118.</div> <div class="p"> <table class="singleColumn"> <tr> <td> <div class="pN">981</div> <div class="G">Pañcasattatikkhattuñca,</div> </td> </tr> <tr> <td> <div class="G">cakkavattī ahosahaṃ;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_982"> <div class="divNumber">119.</div> <div class="p"> <table class="singleColumn"> <tr> <td> <div class="pN">982</div> <div class="G">Pacchime bhave sampatte,</div> </td> </tr> <tr> <td> <div class="G">puññakammasamāhito;</div> </td> </tr> <tr> <td> <div class="G">Pure sāvatthiyaṃ jāto,</div> </td> </tr> <tr> <td> <div class="G">mahāsāle suaḍḍhake.</div> </td> </tr> </table> </div>
</div>
<div class="q" id="p_20Ap1_983"> <div class="divNumber">120.</div> <div class="p"> <table class="singleColumn"> <tr> <td> <div class="pN">983</div> <div class="G">Nagarā nikkhamitvāna,</div> </td> </tr> <tr> <td> <div class="G">dārakehi purakkhato;</div> </td> </tr> <tr> <td> <div class="G">Hasakhiḍḍasamaṅgīhaṃ,</div> </td> </tr> <tr> <td> <div class="G">saṃghārāmaṃ upāgamiṃ.</div> </td> </tr> </table> </div>
</div>
<div class="q" id="p_20Ap1_984"> <div class="divNumber">121.</div> <div class="p"> <table class="singleColumn"> <tr> <td> <div class="pN">984</div> <div class="G">Tatthaddasāsiṃ samaṇaṃ,</div> </td> </tr> <tr> <td> <div class="G">vippamuttaṃ nirūpadhiṃ;</div> </td> </tr> <tr> <td> <div class="G">So me dhammamadesesi,</div> </td> </tr> <tr> <td> <div class="G">saraṇañca adāsi me.</div> </td> </tr> </table> </div>
</div>
<div class="q" id="p_20Ap1_985"> <div class="divNumber">122.</div> <div class="p"> <table class="singleColumn"> <tr> <td> <div class="pN">985</div> <div class="G">Sohaṃ sutvāna saraṇaṃ,</div> </td> </tr> <tr> <td> <div class="G">saraṇaṃ me anussariṃ;</div> </td> </tr> <tr> <td> <div class="G">Ekāsane nisīditvā,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_986"> <div class="divNumber">123.</div> <div class="p"> <table class="singleColumn"> <tr> <td> <div class="pN">986</div> <div class="G">Jātiyā sattame vasse,</div> </td> </tr> <tr> <td> <div class="G">arahattamapāpuṇiṃ;</div> </td> </tr> <tr> <td> <div class="G">Upasampādayi buddho,</div> </td> </tr> <tr> <td> <div class="G">guṇamaññāya cakkhumā.</div> </td> </tr> </table> </div>
</div>
<div class="q" id="p_20Ap1_987"> <div class="divNumber">124.</div> <div class="p"> <table class="singleColumn"> <tr> <td> <div class="pN">987</div> <div class="G">Aparimeyye ito kappe,</div> </td> </tr> <tr> <td> <div class="G">saraṇāni agacchahaṃ;</div> </td> </tr> <tr> <td> <div class="G">Tato me sukataṃ kammaṃ,</div> </td> </tr> <tr> <td> <div class="G">phalaṃ dassesi me idha.</div> </td> </tr> </table> </div>
</div>
<div class="q" id="p_20Ap1_988"> <div class="divNumber">125.</div> <div class="p"> <table class="singleColumn"> <tr> <td> <div class="pN">988</div> <div class="G">Sugopitaṃ me saraṇaṃ,</div> </td> </tr> <tr> <td> <div class="G">mānasaṃ suppaṇīhitaṃ;</div> </td> </tr> <tr> <td> <div class="G">Anubhotvā yasaṃ sabbaṃ,</div> </td> </tr> <tr> <td> <div class="G">pattomhi acalaṃ padaṃ.</div> </td> </tr> </table> </div>
</div>
<div class="q" id="p_20Ap1_989"> <div class="divNumber">126.</div> <div class="p"> <table class="singleColumn"> <tr> <td> <div class="pN">989</div> <div class="G">Yesaṃ sotāvadhānatthi,</div> </td> </tr> <tr> <td> <div class="G">suṇotha mama bhāsato;</div> </td> </tr> <tr> <td> <div class="G">Ahaṃ vo kathayissāmi,</div> </td> </tr> <tr> <td> <div class="G">sāmaṃ diṭṭhaṃ padaṃ mama.</div> </td> </tr> </table> </div>
</div>
<div class="q" id="p_20Ap1_990"> <div class="divNumber">127.</div> <div class="p"> <table class="singleColumn"> <tr> <td> <div class="pN">990</div> <div class="G">‘Buddho loke samuppanno,</div> </td> </tr> <tr> <td> <div class="G">vattate jinasāsanaṃ;</div> </td> </tr> <tr> <td> <div class="G">Amatā vāditā bherī,</div> </td> </tr> <tr> <td> <div class="G">sokasallavinodanā.</div> </td> </tr> </table> </div>
</div>
<div class="q" id="p_20Ap1_991"> <div class="divNumber">128.</div> <div class="p"> <table class="singleColumn"> <tr> <td> <div class="pN">991</div> <div class="G">Yathāsakena thāmena,</div> </td> </tr> <tr> <td> <div class="G">puññakkhette anuttare;</div> </td> </tr> <tr> <td> <div class="G">Adhikāraṃ kareyyātha,</div> </td> </tr> <tr> <td> <div class="G">passayissatha nibbutiṃ.</div> </td> </tr> </table> </div>
</div>
<div class="q" id="p_20Ap1_992"> <div class="divNumber">129.</div> <div class="p"> <table class="singleColumn"> <tr> <td> <div class="pN">992</div> <div class="G">Paggayha tīṇi saraṇe,</div> </td> </tr> <tr> <td> <div class="G">pañcasīlāni gopiya;</div> </td> </tr> <tr> <td> <div class="G">Buddhe cittaṃ pasādetvā,</div> </td> </tr> <tr> <td> <div class="G">dukkhassantaṃ karissatha.</div> </td> </tr> </table> </div>
</div>
<div class="q" id="p_20Ap1_993"> <div class="divNumber">130.</div> <div class="p"> <table class="singleColumn"> <tr> <td> <div class="pN">993</div> <div class="G">Sammā dhammaṃ bhāvetvāna,</div> </td> </tr> <tr> <td> <div class="G">Sīlāni parigopiya;</div> </td> </tr> <tr> <td> <div class="G">Aciraṃ arahattaṃ vo,</div> </td> </tr> <tr> <td> <div class="G">Sabbepi pāpuṇissatha.</div> </td> </tr> </table> </div>
</div>
<div class="q" id="p_20Ap1_994"> <div class="divNumber">131.</div> <div class="p"> <table class="singleColumn"> <tr> <td> <div class="pN">994</div> <div class="G">Tevijjo iddhipattomhi,</div> </td> </tr> <tr> <td> <div class="G">cetopariyakovido;</div> </td> </tr> <tr> <td> <div class="G">Sāvako te mahāvīra,</div> </td> </tr> <tr> <td> <div class="G">saraṇo vandati satthuno’.</div> </td> </tr> </table> </div>
</div>
<div class="q" id="p_20Ap1_995"> <div class="divNumber">132.</div> <div class="p"> <table class="singleColumn"> <tr> <td> <div class="pN">995</div> <div class="G">Aparimeyye ito kappe,</div> </td> </tr> <tr> <td> <div class="G">saraṇaṃ buddhassa gacchahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">saraṇaṃ gamane phalaṃ.</div> </td> </tr> </table> </div>
</div>
<div class="q" id="p_20Ap1_996"> <div class="divNumber">133.</div> <div class="p"> <table class="singleColumn"> <tr> <td> <div class="pN">996</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_997"> <div class="p">
<span class="pN">997</span>Itthaṃ sudaṃ āyasmā tisaraṇagamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_998">
<span class="pN">998</span>Tisaraṇagamaniyattherassāpadānaṃ tatiyaṃ.</div>
</div>
