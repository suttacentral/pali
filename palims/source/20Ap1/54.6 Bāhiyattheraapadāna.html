<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a></div><div class="i">54.6 Bāhiyattheraapadāna</div><div class="h">Kaccāyanavagga</div><div class="h">Bāhiyattheraapadāna</div><div class="q" id="p_20Ap1_7135"> <div class="divNumber">178.</div> <div class="p"> <table class="singleColumn"> <tr> <td> <div class="pN">7135</div> <div class="G">“Ito satasahassamhi,</div> </td> </tr> <tr> <td> <div class="G">kappe uppajji nāyako;</div> </td> </tr> <tr> <td> <div class="G">Mahappabho tilokaggo,</div> </td> </tr> <tr> <td> <div class="G">nāmena padumuttaro.</div> </td> </tr> </table> </div></div><div class="q" id="p_20Ap1_7136"> <div class="divNumber">179.</div> <div class="p"> <table class="singleColumn"> <tr> <td> <div class="pN">7136</div> <div class="G">Khippābhiññassa bhikkhussa,</div> </td> </tr> <tr> <td> <div class="G">guṇaṃ kittayato mune;</div> </td> </tr> <tr> <td> <div class="G">Sutvā udaggacittohaṃ,</div> </td> </tr> <tr> <td> <div class="G">kāraṃ katvā mahesino.</div> </td> </tr> </table> </div></div><div class="q" id="p_20Ap1_7137"> <div class="divNumber">180.</div> <div class="p"> <table class="singleColumn"> <tr> <td> <div class="pN">7137</div> <div class="G">Datvā sattāhikaṃ dānaṃ,</div> </td> </tr> <tr> <td> <div class="G">sasissassa mune ahaṃ;</div> </td> </tr> <tr> <td> <div class="G">Abhivādiya sambuddhaṃ,</div> </td> </tr> <tr> <td> <div class="G">taṃ ṭhānaṃ patthayiṃ tadā.</div> </td> </tr> </table> </div></div><div class="q" id="p_20Ap1_7138"> <div class="divNumber">181.</div> <div class="p"> <table class="singleColumn"> <tr> <td> <div class="pN">7138</div> <div class="G">Tato maṃ byākari buddho,</div> </td> </tr> <tr> <td> <div class="G">‘etaṃ passatha brāhmaṇaṃ;</div> </td> </tr> <tr> <td> <div class="G">Patitaṃ pādamūle me,</div> </td> </tr> <tr> <td> <div class="G">cariyaṃ paccavekkhaṇaṃ.</div> </td> </tr> </table> </div></div><div class="q" id="p_20Ap1_7139"> <div class="divNumber">182.</div> <div class="p"> <table class="singleColumn"> <tr> <td> <div class="pN">7139</div> <div class="G">Hemayaññopacitaṅgaṃ,</div> </td> </tr> <tr> <td> <div class="G">avadātatanuttacaṃ;</div> </td> </tr> <tr> <td> <div class="G">Palambabimbatamboṭṭhaṃ,</div> </td> </tr> <tr> <td> <div class="G">setatiṇhasamaṃ dijaṃ.</div> </td> </tr> </table> </div></div><div class="q" id="p_20Ap1_7140"> <div class="divNumber">183.</div> <div class="p"> <table class="singleColumn"> <tr> <td> <div class="pN">7140</div> <div class="G">Guṇathāmabahutaraṃ,</div> </td> </tr> <tr> <td> <div class="G">samuggatatanūruhaṃ;</div> </td> </tr> <tr> <td> <div class="G">Guṇoghāyatanībhūtaṃ,</div> </td> </tr> <tr> <td> <div class="G">pītisamphullitānanaṃ.</div> </td> </tr> </table> </div></div><div class="q" id="p_20Ap1_7141"> <div class="divNumber">184.</div> <div class="p"> <table class="singleColumn"> <tr> <td> <div class="pN">7141</div> <div class="G">Eso patthayate ṭhānaṃ,</div> </td> </tr> <tr> <td> <div class="G">khippābhiññassa bhikkhuno;</div> </td> </tr> <tr> <td> <div class="G">Anāgate mahāvīro,</div> </td> </tr> <tr> <td> <div class="G">gotamo nāma hessati.</div> </td> </tr> </table> </div></div><div class="q" id="p_20Ap1_7142"> <div class="divNumber">185.</div> <div class="p"> <table class="singleColumn"> <tr> <td> <div class="pN">7142</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Bāhiyo nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div></div><div class="q" id="p_20Ap1_7143"> <div class="divNumber">186.</div> <div class="p"> <table class="singleColumn"> <tr> <td> <div class="pN">7143</div> <div class="G">Tadā hi tuṭṭho vuṭṭhāya,</div> </td> </tr> <tr> <td> <div class="G">yāvajīvaṃ mahāmune;</div> </td> </tr> <tr> <td> <div class="G">Kāraṃ katvā cuto saggaṃ,</div> </td> </tr> <tr> <td> <div class="G">agaṃ sabhavanaṃ yathā.</div> </td> </tr> </table> </div></div><div class="q" id="p_20Ap1_7144"> <div class="divNumber">187.</div> <div class="p"> <table class="singleColumn"> <tr> <td> <div class="pN">7144</div> <div class="G">Devabhūto manusso vā,</div> </td> </tr> <tr> <td> <div class="G">sukhito tassa kammuno;</div> </td> </tr> <tr> <td> <div class="G">Vāhasā saṃsaritvāna,</div> </td> </tr> <tr> <td> <div class="G">sampattimanubhomahaṃ.</div> </td> </tr> </table> </div></div><div class="q" id="p_20Ap1_7145"> <div class="divNumber">188.</div> <div class="p"> <table class="singleColumn"> <tr> <td> <div class="pN">7145</div> <div class="G">Puna kassapavīrassa,</div> </td> </tr> <tr> <td> <div class="G">atthamentamhi sāsane;</div> </td> </tr> <tr> <td> <div class="G">Āruyha selasikharaṃ,</div> </td> </tr> <tr> <td> <div class="G">yuñjitvā jinasāsanaṃ.</div> </td> </tr> </table> </div></div><div class="q" id="p_20Ap1_7146"> <div class="divNumber">189.</div> <div class="p"> <table class="singleColumn"> <tr> <td> <div class="pN">7146</div> <div class="G">Visuddhasīlo sappañño,</div> </td> </tr> <tr> <td> <div class="G">jinasāsanakārako;</div> </td> </tr> <tr> <td> <div class="G">Tato cutā pañca janā,</div> </td> </tr> <tr> <td> <div class="G">devalokaṃ agamhase.</div> </td> </tr> </table> </div></div><div class="q" id="p_20Ap1_7147"> <div class="divNumber">190.</div> <div class="p"> <table class="singleColumn"> <tr> <td> <div class="pN">7147</div> <div class="G">Tatohaṃ bāhiyo jāto,</div> </td> </tr> <tr> <td> <div class="G">bhārukacche puruttame;</div> </td> </tr> <tr> <td> <div class="G">Tato nāvāya pakkhando,</div> </td> </tr> <tr> <td> <div class="G">sāgaraṃ appasiddhiyaṃ.</div> </td> </tr> </table> </div></div><div class="q" id="p_20Ap1_7148"> <div class="divNumber">191.</div> <div class="p"> <table class="singleColumn"> <tr> <td> <div class="pN">7148</div> <div class="G">Tato nāvā abhijjittha,</div> </td> </tr> <tr> <td> <div class="G">gantvāna katipāhakaṃ;</div> </td> </tr> <tr> <td> <div class="G">Tadā bhīsanake ghore,</div> </td> </tr> <tr> <td> <div class="G">patito makarākare.</div> </td> </tr> </table> </div></div><div class="q" id="p_20Ap1_7149"> <div class="divNumber">192.</div> <div class="p"> <table class="singleColumn"> <tr> <td> <div class="pN">7149</div> <div class="G">Tadāhaṃ vāyamitvāna,</div> </td> </tr> <tr> <td> <div class="G">santaritvā mahodadhiṃ;</div> </td> </tr> <tr> <td> <div class="G">Suppārapaṭṭanavaraṃ,</div> </td> </tr> <tr> <td> <div class="G">sampatto mandavedhito.</div> </td> </tr> </table> </div></div><div class="q" id="p_20Ap1_7150"> <div class="divNumber">193.</div> <div class="p"> <table class="singleColumn"> <tr> <td> <div class="pN">7150</div> <div class="G">Dārucīraṃ nivāsetvā,</div> </td> </tr> <tr> <td> <div class="G">gāmaṃ piṇḍāya pāvisiṃ;</div> </td> </tr> <tr> <td> <div class="G">Tadāha so jano tuṭṭho,</div> </td> </tr> <tr> <td> <div class="G">‘arahāyamidhāgato.</div> </td> </tr> </table> </div></div><div class="q" id="p_20Ap1_7151"> <div class="divNumber">194.</div> <div class="p"> <table class="singleColumn"> <tr> <td> <div class="pN">7151</div> <div class="G">Imaṃ annena pānena,</div> </td> </tr> <tr> <td> <div class="G">vatthena sayanena ca;</div> </td> </tr> <tr> <td> <div class="G">Bhesajjena ca sakkatvā,</div> </td> </tr> <tr> <td> <div class="G">hessāma sukhitā mayaṃ’.</div> </td> </tr> </table> </div></div><div class="q" id="p_20Ap1_7152"> <div class="divNumber">195.</div> <div class="p"> <table class="singleColumn"> <tr> <td> <div class="pN">7152</div> <div class="G">Paccayānaṃ tadā lābhī,</div> </td> </tr> <tr> <td> <div class="G">tehi sakkatapūjito;</div> </td> </tr> <tr> <td> <div class="G">Arahāhanti saṅkappaṃ,</div> </td> </tr> <tr> <td> <div class="G">uppādesiṃ ayoniso.</div> </td> </tr> </table> </div></div><div class="q" id="p_20Ap1_7153"> <div class="divNumber">196.</div> <div class="p"> <table class="singleColumn"> <tr> <td> <div class="pN">7153</div> <div class="G">Tato me cittamaññāya,</div> </td> </tr> <tr> <td> <div class="G">codayī pubbadevatā;</div> </td> </tr> <tr> <td> <div class="G">‘Na tvaṃ upāyamaggaññū,</div> </td> </tr> <tr> <td> <div class="G">kuto tvaṃ arahā bhave’.</div> </td> </tr> </table> </div></div><div class="q" id="p_20Ap1_7154"> <div class="divNumber">197.</div> <div class="p"> <table class="singleColumn"> <tr> <td> <div class="pN">7154</div> <div class="G">Codito tāya saṃviggo,</div> </td> </tr> <tr> <td> <div class="G">tadāhaṃ paripucchi taṃ;</div> </td> </tr> <tr> <td> <div class="G">‘Ke vā ete kuhiṃ loke,</div> </td> </tr> <tr> <td> <div class="G">arahanto naruttamā’.</div> </td> </tr> </table> </div></div><div class="q" id="p_20Ap1_7155"> <div class="divNumber">198.</div> <div class="p"> <table class="singleColumn"> <tr> <td> <div class="pN">7155</div> <div class="G">‘Sāvatthiyaṃ kosalamandire jino,</div> </td> </tr> <tr> <td> <div class="G">Pahūtapañño varabhūrimedhaso;</div> </td> </tr> <tr> <td> <div class="G">So sakyaputto arahā anāsavo,</div> </td> </tr> <tr> <td> <div class="G">Deseti dhammaṃ arahattapattiyā’.</div> </td> </tr> </table> </div></div><div class="q" id="p_20Ap1_7156"> <div class="divNumber">199.</div> <div class="p"> <table class="singleColumn"> <tr> <td> <div class="pN">7156</div> <div class="G">Tadassa sutvā vacanaṃ supīṇito,</div> </td> </tr> <tr> <td> <div class="G">Nidhiṃva laddhā kapaṇoti vimhito;</div> </td> </tr> <tr> <td> <div class="G">Udaggacitto arahattamuttamaṃ,</div> </td> </tr> <tr> <td> <div class="G">Sudassanaṃ daṭṭhumanantagocaraṃ.</div> </td> </tr> </table> </div></div><div class="q" id="p_20Ap1_7157"> <div class="divNumber">200.</div> <div class="p"> <table class="singleColumn"> <tr> <td> <div class="pN">7157</div> <div class="G">Tadā tato nikkhamitvāna ‘satthuno,</div> </td> </tr> <tr> <td> <div class="G">Sadā jinaṃ passāmi vimalānanaṃ’;</div> </td> </tr> <tr> <td> <div class="G">Upecca rammaṃ vijitavhayaṃ vanaṃ,</div> </td> </tr> <tr> <td> <div class="G">Dije apucchiṃ ‘kuhiṃ lokanandano’.</div> </td> </tr> </table> </div></div><div class="q" id="p_20Ap1_7158"> <div class="divNumber">201.</div> <div class="p"> <table class="singleColumn"> <tr> <td> <div class="pN">7158</div> <div class="G">‘Tato avocuṃ naradevavandito,</div> </td> </tr> <tr> <td> <div class="G">Puraṃ paviṭṭho asanesanāya so;</div> </td> </tr> <tr> <td> <div class="G">Sasova khippaṃ munidassanussuko,</div> </td> </tr> <tr> <td> <div class="G">Upecca vandāhi tamaggapuggalaṃ’.</div> </td> </tr> </table> </div></div><div class="q" id="p_20Ap1_7159"> <div class="divNumber">202.</div> <div class="p"> <table class="singleColumn"> <tr> <td> <div class="pN">7159</div> <div class="G">Tatohaṃ tuvaṭaṃ gantvā,</div> </td> </tr> <tr> <td> <div class="G">sāvatthiṃ puramuttamaṃ;</div> </td> </tr> <tr> <td> <div class="G">Vicarantaṃ tamaddakkhiṃ,</div> </td> </tr> <tr> <td> <div class="G">piṇḍatthaṃ apihāgidhaṃ.</div> </td> </tr> </table> </div></div><div class="q" id="p_20Ap1_7160"> <div class="divNumber">203.</div> <div class="p"> <table class="singleColumn"> <tr> <td> <div class="pN">7160</div> <div class="G">Pattapāṇiṃ alolakkhaṃ,</div> </td> </tr> <tr> <td> <div class="G">pācayantaṃ pītākaraṃ;</div> </td> </tr> <tr> <td> <div class="G">Sirīnilayasaṅkāsaṃ,</div> </td> </tr> <tr> <td> <div class="G">ravidittiharānanaṃ.</div> </td> </tr> </table> </div></div><div class="q" id="p_20Ap1_7161"> <div class="divNumber">204.</div> <div class="p"> <table class="singleColumn"> <tr> <td> <div class="pN">7161</div> <div class="G">Taṃ samecca nipaccāhaṃ,</div> </td> </tr> <tr> <td> <div class="G">idaṃ vacanamabraviṃ;</div> </td> </tr> <tr> <td> <div class="G">‘Kupathe vippanaṭṭhassa,</div> </td> </tr> <tr> <td> <div class="G">saraṇaṃ hohi gotama’.</div> </td> </tr> </table> </div></div><div class="q" id="p_20Ap1_7162"> <div class="divNumber">205.</div> <div class="p"> <table class="singleColumn"> <tr> <td> <div class="pN">7162</div> <div class="G">‘Pāṇasantāraṇatthāya,</div> </td> </tr> <tr> <td> <div class="G">piṇḍāya vicarāmahaṃ;</div> </td> </tr> <tr> <td> <div class="G">Na te dhammakathākālo’,</div> </td> </tr> <tr> <td> <div class="G">iccāha munisattamo.</div> </td> </tr> </table> </div></div><div class="q" id="p_20Ap1_7163"> <div class="divNumber">206.</div> <div class="p"> <table class="singleColumn"> <tr> <td> <div class="pN">7163</div> <div class="G">Tadā punappunaṃ buddhaṃ,</div> </td> </tr> <tr> <td> <div class="G">āyāciṃ dhammalālaso;</div> </td> </tr> <tr> <td> <div class="G">Yo me dhammamadesesi,</div> </td> </tr> <tr> <td> <div class="G">gambhīraṃ suññataṃ padaṃ.</div> </td> </tr> </table> </div></div><div class="q" id="p_20Ap1_7164"> <div class="divNumber">207.</div> <div class="p"> <table class="singleColumn"> <tr> <td> <div class="pN">7164</div> <div class="G">Tassa dhammaṃ suṇitvāna,</div> </td> </tr> <tr> <td> <div class="G">pāpuṇiṃ āsavakkhayaṃ;</div> </td> </tr> <tr> <td> <div class="G">Parikkhīṇāyuko santo,</div> </td> </tr> <tr> <td> <div class="G">aho satthānukampako.</div> </td> </tr> </table> </div></div><div class="q" id="p_20Ap1_7165"> <div class="divNumber">208.</div> <div class="p"> <table class="singleColumn"> <tr> <td> <div class="pN">7165</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_7166"> <div class="divNumber">209.</div> <div class="p"> <table class="singleColumn"> <tr> <td> <div class="pN">7166</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7167"> <div class="divNumber">210.</div> <div class="p"> <table class="singleColumn"> <tr> <td> <div class="pN">7167</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7168"> <div class="divNumber">211.</div> <div class="p"> <table class="singleColumn"> <tr> <td> <div class="pN">7168</div> <div class="G">Evaṃ thero viyākāsi,</div> </td> </tr> <tr> <td> <div class="G">bāhiyo dārucīriyo;</div> </td> </tr> <tr> <td> <div class="G">Saṅkārakūṭe patito,</div> </td> </tr> <tr> <td> <div class="G">bhūtāviṭṭhāya gāviyā.</div> </td> </tr> </table> </div></div><div class="q" id="p_20Ap1_7169"> <div class="divNumber">212.</div> <div class="p"> <table class="singleColumn"> <tr> <td> <div class="pN">7169</div> <div class="G">Attano pubbacariyaṃ,</div> </td> </tr> <tr> <td> <div class="G">kittayitvā mahāmati;</div> </td> </tr> <tr> <td> <div class="G">Parinibbāyi so thero,</div> </td> </tr> <tr> <td> <div class="G">sāvatthiyaṃ puruttame.</div> </td> </tr> </table> </div></div><div class="q" id="p_20Ap1_7170"> <div class="divNumber">213.</div> <div class="p"> <table class="singleColumn"> <tr> <td> <div class="pN">7170</div> <div class="G">Nagarā nikkhamanto taṃ,</div> </td> </tr> <tr> <td> <div class="G">disvāna isisattamo;</div> </td> </tr> <tr> <td> <div class="G">Dārucīradharaṃ dhīraṃ,</div> </td> </tr> <tr> <td> <div class="G">bāhiyaṃ bāhitāgamaṃ.</div> </td> </tr> </table> </div></div><div class="q" id="p_20Ap1_7171"> <div class="divNumber">214.</div> <div class="p"> <table class="singleColumn"> <tr> <td> <div class="pN">7171</div> <div class="G">Bhūmiyaṃ patitaṃ dantaṃ,</div> </td> </tr> <tr> <td> <div class="G">indaketūva pātitaṃ;</div> </td> </tr> <tr> <td> <div class="G">Gatāyuṃ sukkhakilesaṃ,</div> </td> </tr> <tr> <td> <div class="G">jinasāsanakārakaṃ.</div> </td> </tr> </table> </div></div><div class="q" id="p_20Ap1_7172"> <div class="divNumber">215.</div> <div class="p"> <table class="singleColumn"> <tr> <td> <div class="pN">7172</div> <div class="G">Tato āmantayī satthā,</div> </td> </tr> <tr> <td> <div class="G">sāvake sāsane rate;</div> </td> </tr> <tr> <td> <div class="G">‘Gaṇhatha netvā jhāpetha,</div> </td> </tr> <tr> <td> <div class="G">tanuṃ sabrahmacārino.</div> </td> </tr> </table> </div></div><div class="q" id="p_20Ap1_7173"> <div class="divNumber">216.</div> <div class="p"> <table class="singleColumn"> <tr> <td> <div class="pN">7173</div> <div class="G">Thūpaṃ karotha pūjetha,</div> </td> </tr> <tr> <td> <div class="G">nibbuto so mahāmati;</div> </td> </tr> <tr> <td> <div class="G">Khippābhiññānamesaggo,</div> </td> </tr> <tr> <td> <div class="G">sāvako me vacokaro.</div> </td> </tr> </table> </div></div><div class="q" id="p_20Ap1_7174"> <div class="divNumber">217.</div> <div class="p"> <table class="singleColumn"> <tr> <td> <div class="pN">7174</div> <div class="G">Sahassamapi ce gāthā,</div> </td> </tr> <tr> <td> <div class="G">anatthapadasañhitā;</div> </td> </tr> <tr> <td> <div class="G">Ekaṃ gāthāpadaṃ seyyo,</div> </td> </tr> <tr> <td> <div class="G">yaṃ sutvā upasammati.</div> </td> </tr> </table> </div></div><div class="q" id="p_20Ap1_7175"> <div class="divNumber">218.</div> <div class="p"> <table class="singleColumn"> <tr> <td> <div class="pN">7175</div> <div class="G">Yattha āpo ca pathavī,</div> </td> </tr> <tr> <td> <div class="G">tejo vāyo na gādhati;</div> </td> </tr> <tr> <td> <div class="G">Na tattha sukkā jotanti,</div> </td> </tr> <tr> <td> <div class="G">ādicco na pakāsati.</div> </td> </tr> </table> </div></div><div class="q" id="p_20Ap1_7176"> <div class="divNumber">219.</div> <div class="p"> <table class="singleColumn"> <tr> <td> <div class="pN">7176</div> <div class="G">Na tattha candimā bhāti,</div> </td> </tr> <tr> <td> <div class="G">tamo tattha na vijjati;</div> </td> </tr> <tr> <td> <div class="G">Yadā ca attanā vedi,</div> </td> </tr> <tr> <td> <div class="G">munimonena brāhmaṇo.</div> </td> </tr> </table> </div></div><div class="q" id="p_20Ap1_7177"> <div class="divNumber">220.</div> <div class="p"> <table class="singleColumn"> <tr> <td> <div class="pN">7177</div> <div class="G">Atha rūpā arūpā ca,</div> </td> </tr> <tr> <td> <div class="G">sukhadukkhā vimuccati’;</div> </td> </tr> <tr> <td> <div class="G">Iccevaṃ abhaṇī nātho,</div> </td> </tr> <tr> <td> <div class="G">tilokasaraṇo muni”.</div> </td> </tr> </table> </div></div><div class="q" id="p_20Ap1_7178"> <div class="p"><span class="pN">7178</span>Itthaṃ sudaṃ āyasmā bāhiyo thero imā gāthāyo abhāsitthāti. </div></div><div class="CENTER" id="p_20Ap1_7179"><span class="pN">7179</span>Bāhiyattherassāpadānaṃ chaṭṭhaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/54">54 Kaccāyanavagga</a>
</div>
<div class="i">54.6 Bāhiyattheraapadāna</div>
<div class="h">Kaccāyanavagga</div>
<div class="h">Bāhiyattheraapadāna</div>
<div class="q" id="p_20Ap1_7135"> <div class="divNumber">178.</div> <div class="p"> <table class="singleColumn"> <tr> <td> <div class="pN">7135</div> <div class="G">“Ito satasahassamhi,</div> </td> </tr> <tr> <td> <div class="G">kappe uppajji nāyako;</div> </td> </tr> <tr> <td> <div class="G">Mahappabho tilokaggo,</div> </td> </tr> <tr> <td> <div class="G">nāmena padumuttaro.</div> </td> </tr> </table> </div>
</div>
<div class="q" id="p_20Ap1_7136"> <div class="divNumber">179.</div> <div class="p"> <table class="singleColumn"> <tr> <td> <div class="pN">7136</div> <div class="G">Khippābhiññassa bhikkhussa,</div> </td> </tr> <tr> <td> <div class="G">guṇaṃ kittayato mune;</div> </td> </tr> <tr> <td> <div class="G">Sutvā udaggacittohaṃ,</div> </td> </tr> <tr> <td> <div class="G">kāraṃ katvā mahesino.</div> </td> </tr> </table> </div>
</div>
<div class="q" id="p_20Ap1_7137"> <div class="divNumber">180.</div> <div class="p"> <table class="singleColumn"> <tr> <td> <div class="pN">7137</div> <div class="G">Datvā sattāhikaṃ dānaṃ,</div> </td> </tr> <tr> <td> <div class="G">sasissassa mune ahaṃ;</div> </td> </tr> <tr> <td> <div class="G">Abhivādiya sambuddhaṃ,</div> </td> </tr> <tr> <td> <div class="G">taṃ ṭhānaṃ patthayiṃ tadā.</div> </td> </tr> </table> </div>
</div>
<div class="q" id="p_20Ap1_7138"> <div class="divNumber">181.</div> <div class="p"> <table class="singleColumn"> <tr> <td> <div class="pN">7138</div> <div class="G">Tato maṃ byākari buddho,</div> </td> </tr> <tr> <td> <div class="G">‘etaṃ passatha brāhmaṇaṃ;</div> </td> </tr> <tr> <td> <div class="G">Patitaṃ pādamūle me,</div> </td> </tr> <tr> <td> <div class="G">cariyaṃ paccavekkhaṇaṃ.</div> </td> </tr> </table> </div>
</div>
<div class="q" id="p_20Ap1_7139"> <div class="divNumber">182.</div> <div class="p"> <table class="singleColumn"> <tr> <td> <div class="pN">7139</div> <div class="G">Hemayaññopacitaṅgaṃ,</div> </td> </tr> <tr> <td> <div class="G">avadātatanuttacaṃ;</div> </td> </tr> <tr> <td> <div class="G">Palambabimbatamboṭṭhaṃ,</div> </td> </tr> <tr> <td> <div class="G">setatiṇhasamaṃ dijaṃ.</div> </td> </tr> </table> </div>
</div>
<div class="q" id="p_20Ap1_7140"> <div class="divNumber">183.</div> <div class="p"> <table class="singleColumn"> <tr> <td> <div class="pN">7140</div> <div class="G">Guṇathāmabahutaraṃ,</div> </td> </tr> <tr> <td> <div class="G">samuggatatanūruhaṃ;</div> </td> </tr> <tr> <td> <div class="G">Guṇoghāyatanībhūtaṃ,</div> </td> </tr> <tr> <td> <div class="G">pītisamphullitānanaṃ.</div> </td> </tr> </table> </div>
</div>
<div class="q" id="p_20Ap1_7141"> <div class="divNumber">184.</div> <div class="p"> <table class="singleColumn"> <tr> <td> <div class="pN">7141</div> <div class="G">Eso patthayate ṭhānaṃ,</div> </td> </tr> <tr> <td> <div class="G">khippābhiññassa bhikkhuno;</div> </td> </tr> <tr> <td> <div class="G">Anāgate mahāvīro,</div> </td> </tr> <tr> <td> <div class="G">gotamo nāma hessati.</div> </td> </tr> </table> </div>
</div>
<div class="q" id="p_20Ap1_7142"> <div class="divNumber">185.</div> <div class="p"> <table class="singleColumn"> <tr> <td> <div class="pN">7142</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Bāhiyo nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_7143"> <div class="divNumber">186.</div> <div class="p"> <table class="singleColumn"> <tr> <td> <div class="pN">7143</div> <div class="G">Tadā hi tuṭṭho vuṭṭhāya,</div> </td> </tr> <tr> <td> <div class="G">yāvajīvaṃ mahāmune;</div> </td> </tr> <tr> <td> <div class="G">Kāraṃ katvā cuto saggaṃ,</div> </td> </tr> <tr> <td> <div class="G">agaṃ sabhavanaṃ yathā.</div> </td> </tr> </table> </div>
</div>
<div class="q" id="p_20Ap1_7144"> <div class="divNumber">187.</div> <div class="p"> <table class="singleColumn"> <tr> <td> <div class="pN">7144</div> <div class="G">Devabhūto manusso vā,</div> </td> </tr> <tr> <td> <div class="G">sukhito tassa kammuno;</div> </td> </tr> <tr> <td> <div class="G">Vāhasā saṃsaritvāna,</div> </td> </tr> <tr> <td> <div class="G">sampattimanubhomahaṃ.</div> </td> </tr> </table> </div>
</div>
<div class="q" id="p_20Ap1_7145"> <div class="divNumber">188.</div> <div class="p"> <table class="singleColumn"> <tr> <td> <div class="pN">7145</div> <div class="G">Puna kassapavīrassa,</div> </td> </tr> <tr> <td> <div class="G">atthamentamhi sāsane;</div> </td> </tr> <tr> <td> <div class="G">Āruyha selasikharaṃ,</div> </td> </tr> <tr> <td> <div class="G">yuñjitvā jinasāsanaṃ.</div> </td> </tr> </table> </div>
</div>
<div class="q" id="p_20Ap1_7146"> <div class="divNumber">189.</div> <div class="p"> <table class="singleColumn"> <tr> <td> <div class="pN">7146</div> <div class="G">Visuddhasīlo sappañño,</div> </td> </tr> <tr> <td> <div class="G">jinasāsanakārako;</div> </td> </tr> <tr> <td> <div class="G">Tato cutā pañca janā,</div> </td> </tr> <tr> <td> <div class="G">devalokaṃ agamhase.</div> </td> </tr> </table> </div>
</div>
<div class="q" id="p_20Ap1_7147"> <div class="divNumber">190.</div> <div class="p"> <table class="singleColumn"> <tr> <td> <div class="pN">7147</div> <div class="G">Tatohaṃ bāhiyo jāto,</div> </td> </tr> <tr> <td> <div class="G">bhārukacche puruttame;</div> </td> </tr> <tr> <td> <div class="G">Tato nāvāya pakkhando,</div> </td> </tr> <tr> <td> <div class="G">sāgaraṃ appasiddhiyaṃ.</div> </td> </tr> </table> </div>
</div>
<div class="q" id="p_20Ap1_7148"> <div class="divNumber">191.</div> <div class="p"> <table class="singleColumn"> <tr> <td> <div class="pN">7148</div> <div class="G">Tato nāvā abhijjittha,</div> </td> </tr> <tr> <td> <div class="G">gantvāna katipāhakaṃ;</div> </td> </tr> <tr> <td> <div class="G">Tadā bhīsanake ghore,</div> </td> </tr> <tr> <td> <div class="G">patito makarākare.</div> </td> </tr> </table> </div>
</div>
<div class="q" id="p_20Ap1_7149"> <div class="divNumber">192.</div> <div class="p"> <table class="singleColumn"> <tr> <td> <div class="pN">7149</div> <div class="G">Tadāhaṃ vāyamitvāna,</div> </td> </tr> <tr> <td> <div class="G">santaritvā mahodadhiṃ;</div> </td> </tr> <tr> <td> <div class="G">Suppārapaṭṭanavaraṃ,</div> </td> </tr> <tr> <td> <div class="G">sampatto mandavedhito.</div> </td> </tr> </table> </div>
</div>
<div class="q" id="p_20Ap1_7150"> <div class="divNumber">193.</div> <div class="p"> <table class="singleColumn"> <tr> <td> <div class="pN">7150</div> <div class="G">Dārucīraṃ nivāsetvā,</div> </td> </tr> <tr> <td> <div class="G">gāmaṃ piṇḍāya pāvisiṃ;</div> </td> </tr> <tr> <td> <div class="G">Tadāha so jano tuṭṭho,</div> </td> </tr> <tr> <td> <div class="G">‘arahāyamidhāgato.</div> </td> </tr> </table> </div>
</div>
<div class="q" id="p_20Ap1_7151"> <div class="divNumber">194.</div> <div class="p"> <table class="singleColumn"> <tr> <td> <div class="pN">7151</div> <div class="G">Imaṃ annena pānena,</div> </td> </tr> <tr> <td> <div class="G">vatthena sayanena ca;</div> </td> </tr> <tr> <td> <div class="G">Bhesajjena ca sakkatvā,</div> </td> </tr> <tr> <td> <div class="G">hessāma sukhitā mayaṃ’.</div> </td> </tr> </table> </div>
</div>
<div class="q" id="p_20Ap1_7152"> <div class="divNumber">195.</div> <div class="p"> <table class="singleColumn"> <tr> <td> <div class="pN">7152</div> <div class="G">Paccayānaṃ tadā lābhī,</div> </td> </tr> <tr> <td> <div class="G">tehi sakkatapūjito;</div> </td> </tr> <tr> <td> <div class="G">Arahāhanti saṅkappaṃ,</div> </td> </tr> <tr> <td> <div class="G">uppādesiṃ ayoniso.</div> </td> </tr> </table> </div>
</div>
<div class="q" id="p_20Ap1_7153"> <div class="divNumber">196.</div> <div class="p"> <table class="singleColumn"> <tr> <td> <div class="pN">7153</div> <div class="G">Tato me cittamaññāya,</div> </td> </tr> <tr> <td> <div class="G">codayī pubbadevatā;</div> </td> </tr> <tr> <td> <div class="G">‘Na tvaṃ upāyamaggaññū,</div> </td> </tr> <tr> <td> <div class="G">kuto tvaṃ arahā bhave’.</div> </td> </tr> </table> </div>
</div>
<div class="q" id="p_20Ap1_7154"> <div class="divNumber">197.</div> <div class="p"> <table class="singleColumn"> <tr> <td> <div class="pN">7154</div> <div class="G">Codito tāya saṃviggo,</div> </td> </tr> <tr> <td> <div class="G">tadāhaṃ paripucchi taṃ;</div> </td> </tr> <tr> <td> <div class="G">‘Ke vā ete kuhiṃ loke,</div> </td> </tr> <tr> <td> <div class="G">arahanto naruttamā’.</div> </td> </tr> </table> </div>
</div>
<div class="q" id="p_20Ap1_7155"> <div class="divNumber">198.</div> <div class="p"> <table class="singleColumn"> <tr> <td> <div class="pN">7155</div> <div class="G">‘Sāvatthiyaṃ kosalamandire jino,</div> </td> </tr> <tr> <td> <div class="G">Pahūtapañño varabhūrimedhaso;</div> </td> </tr> <tr> <td> <div class="G">So sakyaputto arahā anāsavo,</div> </td> </tr> <tr> <td> <div class="G">Deseti dhammaṃ arahattapattiyā’.</div> </td> </tr> </table> </div>
</div>
<div class="q" id="p_20Ap1_7156"> <div class="divNumber">199.</div> <div class="p"> <table class="singleColumn"> <tr> <td> <div class="pN">7156</div> <div class="G">Tadassa sutvā vacanaṃ supīṇito,</div> </td> </tr> <tr> <td> <div class="G">Nidhiṃva laddhā kapaṇoti vimhito;</div> </td> </tr> <tr> <td> <div class="G">Udaggacitto arahattamuttamaṃ,</div> </td> </tr> <tr> <td> <div class="G">Sudassanaṃ daṭṭhumanantagocaraṃ.</div> </td> </tr> </table> </div>
</div>
<div class="q" id="p_20Ap1_7157"> <div class="divNumber">200.</div> <div class="p"> <table class="singleColumn"> <tr> <td> <div class="pN">7157</div> <div class="G">Tadā tato nikkhamitvāna ‘satthuno,</div> </td> </tr> <tr> <td> <div class="G">Sadā jinaṃ passāmi vimalānanaṃ’;</div> </td> </tr> <tr> <td> <div class="G">Upecca rammaṃ vijitavhayaṃ vanaṃ,</div> </td> </tr> <tr> <td> <div class="G">Dije apucchiṃ ‘kuhiṃ lokanandano’.</div> </td> </tr> </table> </div>
</div>
<div class="q" id="p_20Ap1_7158"> <div class="divNumber">201.</div> <div class="p"> <table class="singleColumn"> <tr> <td> <div class="pN">7158</div> <div class="G">‘Tato avocuṃ naradevavandito,</div> </td> </tr> <tr> <td> <div class="G">Puraṃ paviṭṭho asanesanāya so;</div> </td> </tr> <tr> <td> <div class="G">Sasova khippaṃ munidassanussuko,</div> </td> </tr> <tr> <td> <div class="G">Upecca vandāhi tamaggapuggalaṃ’.</div> </td> </tr> </table> </div>
</div>
<div class="q" id="p_20Ap1_7159"> <div class="divNumber">202.</div> <div class="p"> <table class="singleColumn"> <tr> <td> <div class="pN">7159</div> <div class="G">Tatohaṃ tuvaṭaṃ gantvā,</div> </td> </tr> <tr> <td> <div class="G">sāvatthiṃ puramuttamaṃ;</div> </td> </tr> <tr> <td> <div class="G">Vicarantaṃ tamaddakkhiṃ,</div> </td> </tr> <tr> <td> <div class="G">piṇḍatthaṃ apihāgidhaṃ.</div> </td> </tr> </table> </div>
</div>
<div class="q" id="p_20Ap1_7160"> <div class="divNumber">203.</div> <div class="p"> <table class="singleColumn"> <tr> <td> <div class="pN">7160</div> <div class="G">Pattapāṇiṃ alolakkhaṃ,</div> </td> </tr> <tr> <td> <div class="G">pācayantaṃ pītākaraṃ;</div> </td> </tr> <tr> <td> <div class="G">Sirīnilayasaṅkāsaṃ,</div> </td> </tr> <tr> <td> <div class="G">ravidittiharānanaṃ.</div> </td> </tr> </table> </div>
</div>
<div class="q" id="p_20Ap1_7161"> <div class="divNumber">204.</div> <div class="p"> <table class="singleColumn"> <tr> <td> <div class="pN">7161</div> <div class="G">Taṃ samecca nipaccāhaṃ,</div> </td> </tr> <tr> <td> <div class="G">idaṃ vacanamabraviṃ;</div> </td> </tr> <tr> <td> <div class="G">‘Kupathe vippanaṭṭhassa,</div> </td> </tr> <tr> <td> <div class="G">saraṇaṃ hohi gotama’.</div> </td> </tr> </table> </div>
</div>
<div class="q" id="p_20Ap1_7162"> <div class="divNumber">205.</div> <div class="p"> <table class="singleColumn"> <tr> <td> <div class="pN">7162</div> <div class="G">‘Pāṇasantāraṇatthāya,</div> </td> </tr> <tr> <td> <div class="G">piṇḍāya vicarāmahaṃ;</div> </td> </tr> <tr> <td> <div class="G">Na te dhammakathākālo’,</div> </td> </tr> <tr> <td> <div class="G">iccāha munisattamo.</div> </td> </tr> </table> </div>
</div>
<div class="q" id="p_20Ap1_7163"> <div class="divNumber">206.</div> <div class="p"> <table class="singleColumn"> <tr> <td> <div class="pN">7163</div> <div class="G">Tadā punappunaṃ buddhaṃ,</div> </td> </tr> <tr> <td> <div class="G">āyāciṃ dhammalālaso;</div> </td> </tr> <tr> <td> <div class="G">Yo me dhammamadesesi,</div> </td> </tr> <tr> <td> <div class="G">gambhīraṃ suññataṃ padaṃ.</div> </td> </tr> </table> </div>
</div>
<div class="q" id="p_20Ap1_7164"> <div class="divNumber">207.</div> <div class="p"> <table class="singleColumn"> <tr> <td> <div class="pN">7164</div> <div class="G">Tassa dhammaṃ suṇitvāna,</div> </td> </tr> <tr> <td> <div class="G">pāpuṇiṃ āsavakkhayaṃ;</div> </td> </tr> <tr> <td> <div class="G">Parikkhīṇāyuko santo,</div> </td> </tr> <tr> <td> <div class="G">aho satthānukampako.</div> </td> </tr> </table> </div>
</div>
<div class="q" id="p_20Ap1_7165"> <div class="divNumber">208.</div> <div class="p"> <table class="singleColumn"> <tr> <td> <div class="pN">7165</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7166"> <div class="divNumber">209.</div> <div class="p"> <table class="singleColumn"> <tr> <td> <div class="pN">7166</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7167"> <div class="divNumber">210.</div> <div class="p"> <table class="singleColumn"> <tr> <td> <div class="pN">7167</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7168"> <div class="divNumber">211.</div> <div class="p"> <table class="singleColumn"> <tr> <td> <div class="pN">7168</div> <div class="G">Evaṃ thero viyākāsi,</div> </td> </tr> <tr> <td> <div class="G">bāhiyo dārucīriyo;</div> </td> </tr> <tr> <td> <div class="G">Saṅkārakūṭe patito,</div> </td> </tr> <tr> <td> <div class="G">bhūtāviṭṭhāya gāviyā.</div> </td> </tr> </table> </div>
</div>
<div class="q" id="p_20Ap1_7169"> <div class="divNumber">212.</div> <div class="p"> <table class="singleColumn"> <tr> <td> <div class="pN">7169</div> <div class="G">Attano pubbacariyaṃ,</div> </td> </tr> <tr> <td> <div class="G">kittayitvā mahāmati;</div> </td> </tr> <tr> <td> <div class="G">Parinibbāyi so thero,</div> </td> </tr> <tr> <td> <div class="G">sāvatthiyaṃ puruttame.</div> </td> </tr> </table> </div>
</div>
<div class="q" id="p_20Ap1_7170"> <div class="divNumber">213.</div> <div class="p"> <table class="singleColumn"> <tr> <td> <div class="pN">7170</div> <div class="G">Nagarā nikkhamanto taṃ,</div> </td> </tr> <tr> <td> <div class="G">disvāna isisattamo;</div> </td> </tr> <tr> <td> <div class="G">Dārucīradharaṃ dhīraṃ,</div> </td> </tr> <tr> <td> <div class="G">bāhiyaṃ bāhitāgamaṃ.</div> </td> </tr> </table> </div>
</div>
<div class="q" id="p_20Ap1_7171"> <div class="divNumber">214.</div> <div class="p"> <table class="singleColumn"> <tr> <td> <div class="pN">7171</div> <div class="G">Bhūmiyaṃ patitaṃ dantaṃ,</div> </td> </tr> <tr> <td> <div class="G">indaketūva pātitaṃ;</div> </td> </tr> <tr> <td> <div class="G">Gatāyuṃ sukkhakilesaṃ,</div> </td> </tr> <tr> <td> <div class="G">jinasāsanakārakaṃ.</div> </td> </tr> </table> </div>
</div>
<div class="q" id="p_20Ap1_7172"> <div class="divNumber">215.</div> <div class="p"> <table class="singleColumn"> <tr> <td> <div class="pN">7172</div> <div class="G">Tato āmantayī satthā,</div> </td> </tr> <tr> <td> <div class="G">sāvake sāsane rate;</div> </td> </tr> <tr> <td> <div class="G">‘Gaṇhatha netvā jhāpetha,</div> </td> </tr> <tr> <td> <div class="G">tanuṃ sabrahmacārino.</div> </td> </tr> </table> </div>
</div>
<div class="q" id="p_20Ap1_7173"> <div class="divNumber">216.</div> <div class="p"> <table class="singleColumn"> <tr> <td> <div class="pN">7173</div> <div class="G">Thūpaṃ karotha pūjetha,</div> </td> </tr> <tr> <td> <div class="G">nibbuto so mahāmati;</div> </td> </tr> <tr> <td> <div class="G">Khippābhiññānamesaggo,</div> </td> </tr> <tr> <td> <div class="G">sāvako me vacokaro.</div> </td> </tr> </table> </div>
</div>
<div class="q" id="p_20Ap1_7174"> <div class="divNumber">217.</div> <div class="p"> <table class="singleColumn"> <tr> <td> <div class="pN">7174</div> <div class="G">Sahassamapi ce gāthā,</div> </td> </tr> <tr> <td> <div class="G">anatthapadasañhitā;</div> </td> </tr> <tr> <td> <div class="G">Ekaṃ gāthāpadaṃ seyyo,</div> </td> </tr> <tr> <td> <div class="G">yaṃ sutvā upasammati.</div> </td> </tr> </table> </div>
</div>
<div class="q" id="p_20Ap1_7175"> <div class="divNumber">218.</div> <div class="p"> <table class="singleColumn"> <tr> <td> <div class="pN">7175</div> <div class="G">Yattha āpo ca pathavī,</div> </td> </tr> <tr> <td> <div class="G">tejo vāyo na gādhati;</div> </td> </tr> <tr> <td> <div class="G">Na tattha sukkā jotanti,</div> </td> </tr> <tr> <td> <div class="G">ādicco na pakāsati.</div> </td> </tr> </table> </div>
</div>
<div class="q" id="p_20Ap1_7176"> <div class="divNumber">219.</div> <div class="p"> <table class="singleColumn"> <tr> <td> <div class="pN">7176</div> <div class="G">Na tattha candimā bhāti,</div> </td> </tr> <tr> <td> <div class="G">tamo tattha na vijjati;</div> </td> </tr> <tr> <td> <div class="G">Yadā ca attanā vedi,</div> </td> </tr> <tr> <td> <div class="G">munimonena brāhmaṇo.</div> </td> </tr> </table> </div>
</div>
<div class="q" id="p_20Ap1_7177"> <div class="divNumber">220.</div> <div class="p"> <table class="singleColumn"> <tr> <td> <div class="pN">7177</div> <div class="G">Atha rūpā arūpā ca,</div> </td> </tr> <tr> <td> <div class="G">sukhadukkhā vimuccati’;</div> </td> </tr> <tr> <td> <div class="G">Iccevaṃ abhaṇī nātho,</div> </td> </tr> <tr> <td> <div class="G">tilokasaraṇo muni”.</div> </td> </tr> </table> </div>
</div>
<div class="q" id="p_20Ap1_7178"> <div class="p">
<span class="pN">7178</span>Itthaṃ sudaṃ āyasmā bāhiyo thero imā gāthāyo abhāsitthāti. </div>
</div>
<div class="CENTER" id="p_20Ap1_7179">
<span class="pN">7179</span>Bāhiyattherassāpadānaṃ chaṭṭhaṃ.</div>
</div>
