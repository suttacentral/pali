<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a></div><div class="i">49.9 Dhammaruciyattheraapadāna</div><div class="h">Paṃsukūlavagga</div><div class="h">Dhammaruciyattheraapadāna</div><div class="q" id="p_20Ap1_6365"> <div class="divNumber">164.</div> <div class="p"> <table class="singleColumn"> <tr> <td> <div class="pN">6365</div> <div class="G">“Yadā dīpaṅkaro buddho,</div> </td> </tr> <tr> <td> <div class="G">sumedhaṃ byākarī jino;</div> </td> </tr> <tr> <td> <div class="G">‘Aparimeyye ito kappe,</div> </td> </tr> <tr> <td> <div class="G">ayaṃ buddho bhavissati.</div> </td> </tr> </table> </div></div><div class="q" id="p_20Ap1_6366"> <div class="divNumber">165.</div> <div class="p"> <table class="singleColumn"> <tr> <td> <div class="pN">6366</div> <div class="G">Imassa janikā mātā,</div> </td> </tr> <tr> <td> <div class="G">māyā nāma bhavissati;</div> </td> </tr> <tr> <td> <div class="G">Pitā suddhodano nāma,</div> </td> </tr> <tr> <td> <div class="G">ayaṃ hessati gotamo.</div> </td> </tr> </table> </div></div><div class="q" id="p_20Ap1_6367"> <div class="divNumber">166.</div> <div class="p"> <table class="singleColumn"> <tr> <td> <div class="pN">6367</div> <div class="G">Padhānaṃ padahitvāna,</div> </td> </tr> <tr> <td> <div class="G">katvā dukkarakārikaṃ;</div> </td> </tr> <tr> <td> <div class="G">Assatthamūle sambuddho,</div> </td> </tr> <tr> <td> <div class="G">bujjhissati mahāyaso.</div> </td> </tr> </table> </div></div><div class="q" id="p_20Ap1_6368"> <div class="divNumber">167.</div> <div class="p"> <table class="singleColumn"> <tr> <td> <div class="pN">6368</div> <div class="G">Upatisso kolito ca,</div> </td> </tr> <tr> <td> <div class="G">aggā hessanti sāvakā;</div> </td> </tr> <tr> <td> <div class="G">Ānando nāma nāmena,</div> </td> </tr> <tr> <td> <div class="G">upaṭṭhissatimaṃ jinaṃ.</div> </td> </tr> </table> </div></div><div class="q" id="p_20Ap1_6369"> <div class="divNumber">168.</div> <div class="p"> <table class="singleColumn"> <tr> <td> <div class="pN">6369</div> <div class="G">Khemā uppalavaṇṇā ca,</div> </td> </tr> <tr> <td> <div class="G">aggā hessanti sāvikā;</div> </td> </tr> <tr> <td> <div class="G">Citto āḷavako ceva,</div> </td> </tr> <tr> <td> <div class="G">aggā hessantupāsakā.</div> </td> </tr> </table> </div></div><div class="q" id="p_20Ap1_6370"> <div class="divNumber">169.</div> <div class="p"> <table class="singleColumn"> <tr> <td> <div class="pN">6370</div> <div class="G">Khujjuttarā nandamātā,</div> </td> </tr> <tr> <td> <div class="G">aggā hessantupāsikā;</div> </td> </tr> <tr> <td> <div class="G">Bodhi imassa vīrassa,</div> </td> </tr> <tr> <td> <div class="G">assatthoti pavuccati’.</div> </td> </tr> </table> </div></div><div class="q" id="p_20Ap1_6371"> <div class="divNumber">170.</div> <div class="p"> <table class="singleColumn"> <tr> <td> <div class="pN">6371</div> <div class="G">Idaṃ sutvāna vacanaṃ,</div> </td> </tr> <tr> <td> <div class="G">asamassa mahesino;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">namassanti katañjalī.</div> </td> </tr> </table> </div></div><div class="q" id="p_20Ap1_6372"> <div class="divNumber">171.</div> <div class="p"> <table class="singleColumn"> <tr> <td> <div class="pN">6372</div> <div class="G">Tadāhaṃ māṇavo āsiṃ,</div> </td> </tr> <tr> <td> <div class="G">megho nāma susikkhito;</div> </td> </tr> <tr> <td> <div class="G">Sutvā byākaraṇaṃ seṭṭhaṃ,</div> </td> </tr> <tr> <td> <div class="G">sumedhassa mahāmune.</div> </td> </tr> </table> </div></div><div class="q" id="p_20Ap1_6373"> <div class="divNumber">172.</div> <div class="p"> <table class="singleColumn"> <tr> <td> <div class="pN">6373</div> <div class="G">Saṃvisaṭṭho bhavitvāna,</div> </td> </tr> <tr> <td> <div class="G">sumedhe karuṇāsaye;</div> </td> </tr> <tr> <td> <div class="G">Pabbajantañca taṃ vīraṃ,</div> </td> </tr> <tr> <td> <div class="G">sahāva anupabbajiṃ.</div> </td> </tr> </table> </div></div><div class="q" id="p_20Ap1_6374"> <div class="divNumber">173.</div> <div class="p"> <table class="singleColumn"> <tr> <td> <div class="pN">6374</div> <div class="G">Saṃvuto pātimokkhasmiṃ,</div> </td> </tr> <tr> <td> <div class="G">indriyesu ca pañcasu;</div> </td> </tr> <tr> <td> <div class="G">Suddhājīvo sato vīro,</div> </td> </tr> <tr> <td> <div class="G">jinasāsanakārako.</div> </td> </tr> </table> </div></div><div class="q" id="p_20Ap1_6375"> <div class="divNumber">174.</div> <div class="p"> <table class="singleColumn"> <tr> <td> <div class="pN">6375</div> <div class="G">Evaṃ viharamānohaṃ,</div> </td> </tr> <tr> <td> <div class="G">pāpamittena kenaci;</div> </td> </tr> <tr> <td> <div class="G">Niyojito anācāre,</div> </td> </tr> <tr> <td> <div class="G">sumaggā paridhaṃsito.</div> </td> </tr> </table> </div></div><div class="q" id="p_20Ap1_6376"> <div class="divNumber">175.</div> <div class="p"> <table class="singleColumn"> <tr> <td> <div class="pN">6376</div> <div class="G">Vitakkavasiko hutvā,</div> </td> </tr> <tr> <td> <div class="G">sāsanato apakkamiṃ;</div> </td> </tr> <tr> <td> <div class="G">Pacchā tena kumittena,</div> </td> </tr> <tr> <td> <div class="G">payutto mātughātanaṃ.</div> </td> </tr> </table> </div></div><div class="q" id="p_20Ap1_6377"> <div class="divNumber">176.</div> <div class="p"> <table class="singleColumn"> <tr> <td> <div class="pN">6377</div> <div class="G">Akariṃ ānantariyaṃ,</div> </td> </tr> <tr> <td> <div class="G">ghātayiṃ duṭṭhamānaso;</div> </td> </tr> <tr> <td> <div class="G">Tato cuto mahāvīciṃ,</div> </td> </tr> <tr> <td> <div class="G">upapanno sudāruṇaṃ.</div> </td> </tr> </table> </div></div><div class="q" id="p_20Ap1_6378"> <div class="divNumber">177.</div> <div class="p"> <table class="singleColumn"> <tr> <td> <div class="pN">6378</div> <div class="G">Vinipātagato santo,</div> </td> </tr> <tr> <td> <div class="G">saṃsariṃ dukkhito ciraṃ;</div> </td> </tr> <tr> <td> <div class="G">Na puno addasaṃ vīraṃ,</div> </td> </tr> <tr> <td> <div class="G">sumedhaṃ narapuṅgavaṃ.</div> </td> </tr> </table> </div></div><div class="q" id="p_20Ap1_6379"> <div class="divNumber">178.</div> <div class="p"> <table class="singleColumn"> <tr> <td> <div class="pN">6379</div> <div class="G">Asmiṃ kappe samuddamhi,</div> </td> </tr> <tr> <td> <div class="G">maccho āsiṃ timiṅgalo;</div> </td> </tr> <tr> <td> <div class="G">Disvāhaṃ sāgare nāvaṃ,</div> </td> </tr> <tr> <td> <div class="G">gocaratthamupāgamiṃ.</div> </td> </tr> </table> </div></div><div class="q" id="p_20Ap1_6380"> <div class="divNumber">179.</div> <div class="p"> <table class="singleColumn"> <tr> <td> <div class="pN">6380</div> <div class="G">Disvā maṃ vāṇijā bhītā,</div> </td> </tr> <tr> <td> <div class="G">buddhaseṭṭhamanussaruṃ;</div> </td> </tr> <tr> <td> <div class="G">Gotamoti mahāghosaṃ,</div> </td> </tr> <tr> <td> <div class="G">sutvā tehi udīritaṃ.</div> </td> </tr> </table> </div></div><div class="q" id="p_20Ap1_6381"> <div class="divNumber">180.</div> <div class="p"> <table class="singleColumn"> <tr> <td> <div class="pN">6381</div> <div class="G">Pubbasaññaṃ saritvāna,</div> </td> </tr> <tr> <td> <div class="G">tato kālaṅkato ahaṃ;</div> </td> </tr> <tr> <td> <div class="G">Sāvatthiyaṃ kule iddhe,</div> </td> </tr> <tr> <td> <div class="G">jāto brāhmaṇajātiyaṃ.</div> </td> </tr> </table> </div></div><div class="q" id="p_20Ap1_6382"> <div class="divNumber">181.</div> <div class="p"> <table class="singleColumn"> <tr> <td> <div class="pN">6382</div> <div class="G">Āsiṃ dhammaruci nāma,</div> </td> </tr> <tr> <td> <div class="G">sabbapāpajigucchako;</div> </td> </tr> <tr> <td> <div class="G">Disvāhaṃ lokapajjotaṃ,</div> </td> </tr> <tr> <td> <div class="G">jātiyā sattavassiko.</div> </td> </tr> </table> </div></div><div class="q" id="p_20Ap1_6383"> <div class="divNumber">182.</div> <div class="p"> <table class="singleColumn"> <tr> <td> <div class="pN">6383</div> <div class="G">Mahājetavanaṃ gantvā,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Upemi buddhaṃ tikkhattuṃ,</div> </td> </tr> <tr> <td> <div class="G">rattiyā divasassa ca.</div> </td> </tr> </table> </div></div><div class="q" id="p_20Ap1_6384"> <div class="divNumber">183.</div> <div class="p"> <table class="singleColumn"> <tr> <td> <div class="pN">6384</div> <div class="G">Tadā disvā muni āha,</div> </td> </tr> <tr> <td> <div class="G">ciraṃ dhammarucīti maṃ;</div> </td> </tr> <tr> <td> <div class="G">Tatohaṃ avacaṃ buddhaṃ,</div> </td> </tr> <tr> <td> <div class="G">pubbakammapabhāvitaṃ.</div> </td> </tr> </table> </div></div><div class="q" id="p_20Ap1_6385"> <div class="divNumber">184.</div> <div class="p"> <table class="singleColumn"> <tr> <td> <div class="pN">6385</div> <div class="G">Suciraṃ satapuññalakkhaṇaṃ,</div> </td> </tr> <tr> <td> <div class="G">Patipubbena visuddhapaccayaṃ;</div> </td> </tr> <tr> <td> <div class="G">Ahamajjasupekkhanaṃ vata,</div> </td> </tr> <tr> <td> <div class="G">Tava passāmi nirupamaṃ viggahaṃ.</div> </td> </tr> </table> </div></div><div class="q" id="p_20Ap1_6386"> <div class="divNumber">185.</div> <div class="p"> <table class="singleColumn"> <tr> <td> <div class="pN">6386</div> <div class="G">Suciraṃ vihatattamo mayā,</div> </td> </tr> <tr> <td> <div class="G">Sucirakkhena nadī visositā;</div> </td> </tr> <tr> <td> <div class="G">Suciraṃ amalaṃ visodhitaṃ,</div> </td> </tr> <tr> <td> <div class="G">Nayanaṃ ñāṇamayaṃ mahāmune.</div> </td> </tr> </table> </div></div><div class="q" id="p_20Ap1_6387"> <div class="divNumber">186.</div> <div class="p"> <table class="singleColumn"> <tr> <td> <div class="pN">6387</div> <div class="G">Cirakālasamaṅgito tayā,</div> </td> </tr> <tr> <td> <div class="G">Avinaṭṭho punarantaraṃ ciraṃ;</div> </td> </tr> <tr> <td> <div class="G">Punarajjasamāgato tayā,</div> </td> </tr> <tr> <td> <div class="G">Na hi nassanti katāni gotama.</div> </td> </tr> </table> </div></div><div class="q" id="p_20Ap1_6388"> <div class="divNumber">187.</div> <div class="p"> <table class="singleColumn"> <tr> <td> <div class="pN">6388</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_6389"> <div class="divNumber">188.</div> <div class="p"> <table class="singleColumn"> <tr> <td> <div class="pN">6389</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_6390"> <div class="divNumber">189.</div> <div class="p"> <table class="singleColumn"> <tr> <td> <div class="pN">6390</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_6391"> <div class="p"><span class="pN">6391</span>Itthaṃ sudaṃ āyasmā dhammaruciyo thero imā gāthāyo abhāsitthāti. </div></div><div class="CENTER" id="p_20Ap1_6392"><span class="pN">6392</span>Dhammaruciyattherassāpadānaṃ navamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/49">49 Paṃsukūlavagga</a>
</div>
<div class="i">49.9 Dhammaruciyattheraapadāna</div>
<div class="h">Paṃsukūlavagga</div>
<div class="h">Dhammaruciyattheraapadāna</div>
<div class="q" id="p_20Ap1_6365"> <div class="divNumber">164.</div> <div class="p"> <table class="singleColumn"> <tr> <td> <div class="pN">6365</div> <div class="G">“Yadā dīpaṅkaro buddho,</div> </td> </tr> <tr> <td> <div class="G">sumedhaṃ byākarī jino;</div> </td> </tr> <tr> <td> <div class="G">‘Aparimeyye ito kappe,</div> </td> </tr> <tr> <td> <div class="G">ayaṃ buddho bhavissati.</div> </td> </tr> </table> </div>
</div>
<div class="q" id="p_20Ap1_6366"> <div class="divNumber">165.</div> <div class="p"> <table class="singleColumn"> <tr> <td> <div class="pN">6366</div> <div class="G">Imassa janikā mātā,</div> </td> </tr> <tr> <td> <div class="G">māyā nāma bhavissati;</div> </td> </tr> <tr> <td> <div class="G">Pitā suddhodano nāma,</div> </td> </tr> <tr> <td> <div class="G">ayaṃ hessati gotamo.</div> </td> </tr> </table> </div>
</div>
<div class="q" id="p_20Ap1_6367"> <div class="divNumber">166.</div> <div class="p"> <table class="singleColumn"> <tr> <td> <div class="pN">6367</div> <div class="G">Padhānaṃ padahitvāna,</div> </td> </tr> <tr> <td> <div class="G">katvā dukkarakārikaṃ;</div> </td> </tr> <tr> <td> <div class="G">Assatthamūle sambuddho,</div> </td> </tr> <tr> <td> <div class="G">bujjhissati mahāyaso.</div> </td> </tr> </table> </div>
</div>
<div class="q" id="p_20Ap1_6368"> <div class="divNumber">167.</div> <div class="p"> <table class="singleColumn"> <tr> <td> <div class="pN">6368</div> <div class="G">Upatisso kolito ca,</div> </td> </tr> <tr> <td> <div class="G">aggā hessanti sāvakā;</div> </td> </tr> <tr> <td> <div class="G">Ānando nāma nāmena,</div> </td> </tr> <tr> <td> <div class="G">upaṭṭhissatimaṃ jinaṃ.</div> </td> </tr> </table> </div>
</div>
<div class="q" id="p_20Ap1_6369"> <div class="divNumber">168.</div> <div class="p"> <table class="singleColumn"> <tr> <td> <div class="pN">6369</div> <div class="G">Khemā uppalavaṇṇā ca,</div> </td> </tr> <tr> <td> <div class="G">aggā hessanti sāvikā;</div> </td> </tr> <tr> <td> <div class="G">Citto āḷavako ceva,</div> </td> </tr> <tr> <td> <div class="G">aggā hessantupāsakā.</div> </td> </tr> </table> </div>
</div>
<div class="q" id="p_20Ap1_6370"> <div class="divNumber">169.</div> <div class="p"> <table class="singleColumn"> <tr> <td> <div class="pN">6370</div> <div class="G">Khujjuttarā nandamātā,</div> </td> </tr> <tr> <td> <div class="G">aggā hessantupāsikā;</div> </td> </tr> <tr> <td> <div class="G">Bodhi imassa vīrassa,</div> </td> </tr> <tr> <td> <div class="G">assatthoti pavuccati’.</div> </td> </tr> </table> </div>
</div>
<div class="q" id="p_20Ap1_6371"> <div class="divNumber">170.</div> <div class="p"> <table class="singleColumn"> <tr> <td> <div class="pN">6371</div> <div class="G">Idaṃ sutvāna vacanaṃ,</div> </td> </tr> <tr> <td> <div class="G">asamassa mahesino;</div> </td> </tr> <tr> <td> <div class="G">Āmoditā naramarū,</div> </td> </tr> <tr> <td> <div class="G">namassanti katañjalī.</div> </td> </tr> </table> </div>
</div>
<div class="q" id="p_20Ap1_6372"> <div class="divNumber">171.</div> <div class="p"> <table class="singleColumn"> <tr> <td> <div class="pN">6372</div> <div class="G">Tadāhaṃ māṇavo āsiṃ,</div> </td> </tr> <tr> <td> <div class="G">megho nāma susikkhito;</div> </td> </tr> <tr> <td> <div class="G">Sutvā byākaraṇaṃ seṭṭhaṃ,</div> </td> </tr> <tr> <td> <div class="G">sumedhassa mahāmune.</div> </td> </tr> </table> </div>
</div>
<div class="q" id="p_20Ap1_6373"> <div class="divNumber">172.</div> <div class="p"> <table class="singleColumn"> <tr> <td> <div class="pN">6373</div> <div class="G">Saṃvisaṭṭho bhavitvāna,</div> </td> </tr> <tr> <td> <div class="G">sumedhe karuṇāsaye;</div> </td> </tr> <tr> <td> <div class="G">Pabbajantañca taṃ vīraṃ,</div> </td> </tr> <tr> <td> <div class="G">sahāva anupabbajiṃ.</div> </td> </tr> </table> </div>
</div>
<div class="q" id="p_20Ap1_6374"> <div class="divNumber">173.</div> <div class="p"> <table class="singleColumn"> <tr> <td> <div class="pN">6374</div> <div class="G">Saṃvuto pātimokkhasmiṃ,</div> </td> </tr> <tr> <td> <div class="G">indriyesu ca pañcasu;</div> </td> </tr> <tr> <td> <div class="G">Suddhājīvo sato vīro,</div> </td> </tr> <tr> <td> <div class="G">jinasāsanakārako.</div> </td> </tr> </table> </div>
</div>
<div class="q" id="p_20Ap1_6375"> <div class="divNumber">174.</div> <div class="p"> <table class="singleColumn"> <tr> <td> <div class="pN">6375</div> <div class="G">Evaṃ viharamānohaṃ,</div> </td> </tr> <tr> <td> <div class="G">pāpamittena kenaci;</div> </td> </tr> <tr> <td> <div class="G">Niyojito anācāre,</div> </td> </tr> <tr> <td> <div class="G">sumaggā paridhaṃsito.</div> </td> </tr> </table> </div>
</div>
<div class="q" id="p_20Ap1_6376"> <div class="divNumber">175.</div> <div class="p"> <table class="singleColumn"> <tr> <td> <div class="pN">6376</div> <div class="G">Vitakkavasiko hutvā,</div> </td> </tr> <tr> <td> <div class="G">sāsanato apakkamiṃ;</div> </td> </tr> <tr> <td> <div class="G">Pacchā tena kumittena,</div> </td> </tr> <tr> <td> <div class="G">payutto mātughātanaṃ.</div> </td> </tr> </table> </div>
</div>
<div class="q" id="p_20Ap1_6377"> <div class="divNumber">176.</div> <div class="p"> <table class="singleColumn"> <tr> <td> <div class="pN">6377</div> <div class="G">Akariṃ ānantariyaṃ,</div> </td> </tr> <tr> <td> <div class="G">ghātayiṃ duṭṭhamānaso;</div> </td> </tr> <tr> <td> <div class="G">Tato cuto mahāvīciṃ,</div> </td> </tr> <tr> <td> <div class="G">upapanno sudāruṇaṃ.</div> </td> </tr> </table> </div>
</div>
<div class="q" id="p_20Ap1_6378"> <div class="divNumber">177.</div> <div class="p"> <table class="singleColumn"> <tr> <td> <div class="pN">6378</div> <div class="G">Vinipātagato santo,</div> </td> </tr> <tr> <td> <div class="G">saṃsariṃ dukkhito ciraṃ;</div> </td> </tr> <tr> <td> <div class="G">Na puno addasaṃ vīraṃ,</div> </td> </tr> <tr> <td> <div class="G">sumedhaṃ narapuṅgavaṃ.</div> </td> </tr> </table> </div>
</div>
<div class="q" id="p_20Ap1_6379"> <div class="divNumber">178.</div> <div class="p"> <table class="singleColumn"> <tr> <td> <div class="pN">6379</div> <div class="G">Asmiṃ kappe samuddamhi,</div> </td> </tr> <tr> <td> <div class="G">maccho āsiṃ timiṅgalo;</div> </td> </tr> <tr> <td> <div class="G">Disvāhaṃ sāgare nāvaṃ,</div> </td> </tr> <tr> <td> <div class="G">gocaratthamupāgamiṃ.</div> </td> </tr> </table> </div>
</div>
<div class="q" id="p_20Ap1_6380"> <div class="divNumber">179.</div> <div class="p"> <table class="singleColumn"> <tr> <td> <div class="pN">6380</div> <div class="G">Disvā maṃ vāṇijā bhītā,</div> </td> </tr> <tr> <td> <div class="G">buddhaseṭṭhamanussaruṃ;</div> </td> </tr> <tr> <td> <div class="G">Gotamoti mahāghosaṃ,</div> </td> </tr> <tr> <td> <div class="G">sutvā tehi udīritaṃ.</div> </td> </tr> </table> </div>
</div>
<div class="q" id="p_20Ap1_6381"> <div class="divNumber">180.</div> <div class="p"> <table class="singleColumn"> <tr> <td> <div class="pN">6381</div> <div class="G">Pubbasaññaṃ saritvāna,</div> </td> </tr> <tr> <td> <div class="G">tato kālaṅkato ahaṃ;</div> </td> </tr> <tr> <td> <div class="G">Sāvatthiyaṃ kule iddhe,</div> </td> </tr> <tr> <td> <div class="G">jāto brāhmaṇajātiyaṃ.</div> </td> </tr> </table> </div>
</div>
<div class="q" id="p_20Ap1_6382"> <div class="divNumber">181.</div> <div class="p"> <table class="singleColumn"> <tr> <td> <div class="pN">6382</div> <div class="G">Āsiṃ dhammaruci nāma,</div> </td> </tr> <tr> <td> <div class="G">sabbapāpajigucchako;</div> </td> </tr> <tr> <td> <div class="G">Disvāhaṃ lokapajjotaṃ,</div> </td> </tr> <tr> <td> <div class="G">jātiyā sattavassiko.</div> </td> </tr> </table> </div>
</div>
<div class="q" id="p_20Ap1_6383"> <div class="divNumber">182.</div> <div class="p"> <table class="singleColumn"> <tr> <td> <div class="pN">6383</div> <div class="G">Mahājetavanaṃ gantvā,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Upemi buddhaṃ tikkhattuṃ,</div> </td> </tr> <tr> <td> <div class="G">rattiyā divasassa ca.</div> </td> </tr> </table> </div>
</div>
<div class="q" id="p_20Ap1_6384"> <div class="divNumber">183.</div> <div class="p"> <table class="singleColumn"> <tr> <td> <div class="pN">6384</div> <div class="G">Tadā disvā muni āha,</div> </td> </tr> <tr> <td> <div class="G">ciraṃ dhammarucīti maṃ;</div> </td> </tr> <tr> <td> <div class="G">Tatohaṃ avacaṃ buddhaṃ,</div> </td> </tr> <tr> <td> <div class="G">pubbakammapabhāvitaṃ.</div> </td> </tr> </table> </div>
</div>
<div class="q" id="p_20Ap1_6385"> <div class="divNumber">184.</div> <div class="p"> <table class="singleColumn"> <tr> <td> <div class="pN">6385</div> <div class="G">Suciraṃ satapuññalakkhaṇaṃ,</div> </td> </tr> <tr> <td> <div class="G">Patipubbena visuddhapaccayaṃ;</div> </td> </tr> <tr> <td> <div class="G">Ahamajjasupekkhanaṃ vata,</div> </td> </tr> <tr> <td> <div class="G">Tava passāmi nirupamaṃ viggahaṃ.</div> </td> </tr> </table> </div>
</div>
<div class="q" id="p_20Ap1_6386"> <div class="divNumber">185.</div> <div class="p"> <table class="singleColumn"> <tr> <td> <div class="pN">6386</div> <div class="G">Suciraṃ vihatattamo mayā,</div> </td> </tr> <tr> <td> <div class="G">Sucirakkhena nadī visositā;</div> </td> </tr> <tr> <td> <div class="G">Suciraṃ amalaṃ visodhitaṃ,</div> </td> </tr> <tr> <td> <div class="G">Nayanaṃ ñāṇamayaṃ mahāmune.</div> </td> </tr> </table> </div>
</div>
<div class="q" id="p_20Ap1_6387"> <div class="divNumber">186.</div> <div class="p"> <table class="singleColumn"> <tr> <td> <div class="pN">6387</div> <div class="G">Cirakālasamaṅgito tayā,</div> </td> </tr> <tr> <td> <div class="G">Avinaṭṭho punarantaraṃ ciraṃ;</div> </td> </tr> <tr> <td> <div class="G">Punarajjasamāgato tayā,</div> </td> </tr> <tr> <td> <div class="G">Na hi nassanti katāni gotama.</div> </td> </tr> </table> </div>
</div>
<div class="q" id="p_20Ap1_6388"> <div class="divNumber">187.</div> <div class="p"> <table class="singleColumn"> <tr> <td> <div class="pN">6388</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6389"> <div class="divNumber">188.</div> <div class="p"> <table class="singleColumn"> <tr> <td> <div class="pN">6389</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6390"> <div class="divNumber">189.</div> <div class="p"> <table class="singleColumn"> <tr> <td> <div class="pN">6390</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6391"> <div class="p">
<span class="pN">6391</span>Itthaṃ sudaṃ āyasmā dhammaruciyo thero imā gāthāyo abhāsitthāti. </div>
</div>
<div class="CENTER" id="p_20Ap1_6392">
<span class="pN">6392</span>Dhammaruciyattherassāpadānaṃ navamaṃ.</div>
</div>
