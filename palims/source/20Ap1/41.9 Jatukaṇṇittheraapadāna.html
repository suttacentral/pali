<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/41">41 Metteyyavagga</a></div><div class="i">41.9 Jatukaṇṇittheraapadāna</div><div class="h">Metteyyavagga</div><div class="h">Jatukaṇṇittheraapadāna</div><div class="q" id="p_20Ap1_5138"> <div class="divNumber">276.</div> <div class="p"> <table class="singleColumn"> <tr> <td> <div class="pN">5138</div> <div class="G">“Nagare haṃsavatiyā,</div> </td> </tr> <tr> <td> <div class="G">seṭṭhiputto ahosahaṃ;</div> </td> </tr> <tr> <td> <div class="G">Samappito kāmaguṇe,</div> </td> </tr> <tr> <td> <div class="G">paricāremahaṃ tadā.</div> </td> </tr> </table> </div></div><div class="q" id="p_20Ap1_5139"> <div class="divNumber">277.</div> <div class="p"> <table class="singleColumn"> <tr> <td> <div class="pN">5139</div> <div class="G">Tato pāsādamāruyha,</div> </td> </tr> <tr> <td> <div class="G">mahābhoge valañjako;</div> </td> </tr> <tr> <td> <div class="G">Tattha naccehi gītehi,</div> </td> </tr> <tr> <td> <div class="G">paricāremahaṃ tadā.</div> </td> </tr> </table> </div></div><div class="q" id="p_20Ap1_5140"> <div class="divNumber">278.</div> <div class="p"> <table class="singleColumn"> <tr> <td> <div class="pN">5140</div> <div class="G">Tūriyā āhatā mayhaṃ,</div> </td> </tr> <tr> <td> <div class="G">sammatāḷasamāhitā;</div> </td> </tr> <tr> <td> <div class="G">Naccantā itthiyo sabbā,</div> </td> </tr> <tr> <td> <div class="G">harantiyeva me mano.</div> </td> </tr> </table> </div></div><div class="q" id="p_20Ap1_5141"> <div class="divNumber">279.</div> <div class="p"> <table class="singleColumn"> <tr> <td> <div class="pN">5141</div> <div class="G">Celāpikā vāmanikā,</div> </td> </tr> <tr> <td> <div class="G">kuñjavāsī timajjhikā;</div> </td> </tr> <tr> <td> <div class="G">Laṅghikā sokajjhāyī ca,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div></div><div class="q" id="p_20Ap1_5142"> <div class="divNumber">280.</div> <div class="p"> <table class="singleColumn"> <tr> <td> <div class="pN">5142</div> <div class="G">Vetāḷino kumbhathūnī,</div> </td> </tr> <tr> <td> <div class="G">naṭā ca naccakā bahū;</div> </td> </tr> <tr> <td> <div class="G">Naṭakā nāṭakā ceva,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div></div><div class="q" id="p_20Ap1_5143"> <div class="divNumber">281.</div> <div class="p"> <table class="singleColumn"> <tr> <td> <div class="pN">5143</div> <div class="G">Kappakā nhāpakā sūdā,</div> </td> </tr> <tr> <td> <div class="G">mālākārā supāsakā;</div> </td> </tr> <tr> <td> <div class="G">Jallā mallā ca te sabbe,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div></div><div class="q" id="p_20Ap1_5144"> <div class="divNumber">282.</div> <div class="p"> <table class="singleColumn"> <tr> <td> <div class="pN">5144</div> <div class="G">Etesu kīḷamānesu,</div> </td> </tr> <tr> <td> <div class="G">sikkhite katupāsane;</div> </td> </tr> <tr> <td> <div class="G">Rattindivaṃ na jānāmi,</div> </td> </tr> <tr> <td> <div class="G">indova tidasaṅgaṇe.</div> </td> </tr> </table> </div></div><div class="q" id="p_20Ap1_5145"> <div class="divNumber">283.</div> <div class="p"> <table class="singleColumn"> <tr> <td> <div class="pN">5145</div> <div class="G">Addhikā pathikā sabbe,</div> </td> </tr> <tr> <td> <div class="G">yācakā varakā bahū;</div> </td> </tr> <tr> <td> <div class="G">Upagacchanti te niccaṃ,</div> </td> </tr> <tr> <td> <div class="G">bhikkhayantā mamaṃ gharaṃ.</div> </td> </tr> </table> </div></div><div class="q" id="p_20Ap1_5146"> <div class="divNumber">284.</div> <div class="p"> <table class="singleColumn"> <tr> <td> <div class="pN">5146</div> <div class="G">Samaṇā brāhmaṇā ceva,</div> </td> </tr> <tr> <td> <div class="G">puññakkhettā anuttarā;</div> </td> </tr> <tr> <td> <div class="G">Vaḍḍhayantā mamaṃ puññaṃ,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5147"> <div class="divNumber">285.</div> <div class="p"> <table class="singleColumn"> <tr> <td> <div class="pN">5147</div> <div class="G">Paṭagā laṭukā sabbe,</div> </td> </tr> <tr> <td> <div class="G">nigaṇṭhā pupphasāṭakā;</div> </td> </tr> <tr> <td> <div class="G">Tedaṇḍikā ekasikhā,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5148"> <div class="divNumber">286.</div> <div class="p"> <table class="singleColumn"> <tr> <td> <div class="pN">5148</div> <div class="G">Ājīvakā viluttāvī,</div> </td> </tr> <tr> <td> <div class="G">godhammā devadhammikā;</div> </td> </tr> <tr> <td> <div class="G">Rajojalladharā ete,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5149"> <div class="divNumber">287.</div> <div class="p"> <table class="singleColumn"> <tr> <td> <div class="pN">5149</div> <div class="G">Parittakā santipattā,</div> </td> </tr> <tr> <td> <div class="G">kodhapugganikā bahū;</div> </td> </tr> <tr> <td> <div class="G">Tapassī vanacārī ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5150"> <div class="divNumber">288.</div> <div class="p"> <table class="singleColumn"> <tr> <td> <div class="pN">5150</div> <div class="G">Oḍḍakā damiḷā ceva,</div> </td> </tr> <tr> <td> <div class="G">sākuḷā malavāḷakā;</div> </td> </tr> <tr> <td> <div class="G">Savarā yonakā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5151"> <div class="divNumber">289.</div> <div class="p"> <table class="singleColumn"> <tr> <td> <div class="pN">5151</div> <div class="G">Andhakā muṇḍakā sabbe,</div> </td> </tr> <tr> <td> <div class="G">koṭalā hanuvindakā;</div> </td> </tr> <tr> <td> <div class="G">Ārāvacīnaraṭṭhā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5152"> <div class="divNumber">290.</div> <div class="p"> <table class="singleColumn"> <tr> <td> <div class="pN">5152</div> <div class="G">Alasandakā pallavakā,</div> </td> </tr> <tr> <td> <div class="G">dhammarā niggamānusā;</div> </td> </tr> <tr> <td> <div class="G">Gehikā cetaputtā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5153"> <div class="divNumber">291.</div> <div class="p"> <table class="singleColumn"> <tr> <td> <div class="pN">5153</div> <div class="G">Mādhurakā kosalakā,</div> </td> </tr> <tr> <td> <div class="G">kaliṅgā hatthiporikā;</div> </td> </tr> <tr> <td> <div class="G">Isiṇḍā makkalā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5154"> <div class="divNumber">292.</div> <div class="p"> <table class="singleColumn"> <tr> <td> <div class="pN">5154</div> <div class="G">Celāvakā ārabbhā ca,</div> </td> </tr> <tr> <td> <div class="G">oghuḷhā meghalā bahū;</div> </td> </tr> <tr> <td> <div class="G">Khuddakā suddakā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5155"> <div class="divNumber">293.</div> <div class="p"> <table class="singleColumn"> <tr> <td> <div class="pN">5155</div> <div class="G">Rohaṇā sindhavā ceva,</div> </td> </tr> <tr> <td> <div class="G">citakā ekakaṇṇikā;</div> </td> </tr> <tr> <td> <div class="G">Suraṭṭhā aparantā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5156"> <div class="divNumber">294.</div> <div class="p"> <table class="singleColumn"> <tr> <td> <div class="pN">5156</div> <div class="G">Suppārakā kumārā ca,</div> </td> </tr> <tr> <td> <div class="G">mallasovaṇṇabhūmikā;</div> </td> </tr> <tr> <td> <div class="G">Vajjītaṅgā ca te sabbe,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5157"> <div class="divNumber">295.</div> <div class="p"> <table class="singleColumn"> <tr> <td> <div class="pN">5157</div> <div class="G">Naḷakārā pesakārā,</div> </td> </tr> <tr> <td> <div class="G">cammakārā ca tacchakā;</div> </td> </tr> <tr> <td> <div class="G">Kammārā kumbhakārā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5158"> <div class="divNumber">296.</div> <div class="p"> <table class="singleColumn"> <tr> <td> <div class="pN">5158</div> <div class="G">Maṇikārā lohakārā,</div> </td> </tr> <tr> <td> <div class="G">soṇṇakārā ca dussikā;</div> </td> </tr> <tr> <td> <div class="G">Tipukārā ca te sabbe,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5159"> <div class="divNumber">297.</div> <div class="p"> <table class="singleColumn"> <tr> <td> <div class="pN">5159</div> <div class="G">Usukārā bhamakārā,</div> </td> </tr> <tr> <td> <div class="G">pesakārā ca gandhikā;</div> </td> </tr> <tr> <td> <div class="G">Rajakā tunnavāyā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5160"> <div class="divNumber">298.</div> <div class="p"> <table class="singleColumn"> <tr> <td> <div class="pN">5160</div> <div class="G">Telikā kaṭṭhahārā ca,</div> </td> </tr> <tr> <td> <div class="G">udahārā ca pessikā;</div> </td> </tr> <tr> <td> <div class="G">Sūpikā sūparakkhā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5161"> <div class="divNumber">299.</div> <div class="p"> <table class="singleColumn"> <tr> <td> <div class="pN">5161</div> <div class="G">Dovārikā anīkaṭṭhā,</div> </td> </tr> <tr> <td> <div class="G">Bandhikā pupphachaḍḍakā;</div> </td> </tr> <tr> <td> <div class="G">Hatthāruhā hatthipālā,</div> </td> </tr> <tr> <td> <div class="G">Āgacchanti mamaṃ gharaṃ.</div> </td> </tr> </table> </div></div><div class="q" id="p_20Ap1_5162"> <div class="divNumber">300.</div> <div class="p"> <table class="singleColumn"> <tr> <td> <div class="pN">5162</div> <div class="G">Ānandassa mahārañño,</div> </td> </tr> <tr> <td> <div class="G">mamatthassa adāsahaṃ;</div> </td> </tr> <tr> <td> <div class="G">Sattavaṇṇena ratanena,</div> </td> </tr> <tr> <td> <div class="G">ūnatthaṃ pūrayāmahaṃ.</div> </td> </tr> </table> </div></div><div class="q" id="p_20Ap1_5163"> <div class="divNumber">301.</div> <div class="p"> <table class="singleColumn"> <tr> <td> <div class="pN">5163</div> <div class="G">Ye mayā kittitā sabbe,</div> </td> </tr> <tr> <td> <div class="G">nānāvaṇṇā bahū janā;</div> </td> </tr> <tr> <td> <div class="G">Tesāhaṃ cittamaññāya,</div> </td> </tr> <tr> <td> <div class="G">tappayiṃ ratanenahaṃ.</div> </td> </tr> </table> </div></div><div class="q" id="p_20Ap1_5164"> <div class="divNumber">302.</div> <div class="p"> <table class="singleColumn"> <tr> <td> <div class="pN">5164</div> <div class="G">Vaggūsu bhāsamānāsu,</div> </td> </tr> <tr> <td> <div class="G">vajjamānāsu bherisu;</div> </td> </tr> <tr> <td> <div class="G">Saṅkhesu dhamayantesu,</div> </td> </tr> <tr> <td> <div class="G">sakagehe ramāmahaṃ.</div> </td> </tr> </table> </div></div><div class="q" id="p_20Ap1_5165"> <div class="divNumber">303.</div> <div class="p"> <table class="singleColumn"> <tr> <td> <div class="pN">5165</div> <div class="G">Bhagavā tamhi samaye,</div> </td> </tr> <tr> <td> <div class="G">padumuttaranāyako;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">parikkhīṇāsavehi so.</div> </td> </tr> </table> </div></div><div class="q" id="p_20Ap1_5166"> <div class="divNumber">304.</div> <div class="p"> <table class="singleColumn"> <tr> <td> <div class="pN">5166</div> <div class="G">Bhikkhūhi sahito vīthiṃ,</div> </td> </tr> <tr> <td> <div class="G">paṭipajjittha cakkhumā;</div> </td> </tr> <tr> <td> <div class="G">Obhāsento disā sabbā,</div> </td> </tr> <tr> <td> <div class="G">dīparukkhova jotati.</div> </td> </tr> </table> </div></div><div class="q" id="p_20Ap1_5167"> <div class="divNumber">305.</div> <div class="p"> <table class="singleColumn"> <tr> <td> <div class="pN">5167</div> <div class="G">Vajjanti bheriyo sabbā,</div> </td> </tr> <tr> <td> <div class="G">gacchante lokanāyake;</div> </td> </tr> <tr> <td> <div class="G">Pabhā niddhāvate tassa,</div> </td> </tr> <tr> <td> <div class="G">sataraṃsīva uggato.</div> </td> </tr> </table> </div></div><div class="q" id="p_20Ap1_5168"> <div class="divNumber">306.</div> <div class="p"> <table class="singleColumn"> <tr> <td> <div class="pN">5168</div> <div class="G">Kavāṭantarikāyāpi,</div> </td> </tr> <tr> <td> <div class="G">paviṭṭhena ca rasminā;</div> </td> </tr> <tr> <td> <div class="G">Antogharesu vipulo,</div> </td> </tr> <tr> <td> <div class="G">āloko āsi tāvade.</div> </td> </tr> </table> </div></div><div class="q" id="p_20Ap1_5169"> <div class="divNumber">307.</div> <div class="p"> <table class="singleColumn"> <tr> <td> <div class="pN">5169</div> <div class="G">Pabhaṃ disvāna buddhassa,</div> </td> </tr> <tr> <td> <div class="G">pārisajje avocahaṃ;</div> </td> </tr> <tr> <td> <div class="G">‘Nissaṃsayaṃ buddhaseṭṭho,</div> </td> </tr> <tr> <td> <div class="G">imaṃ vīthimupāgato’.</div> </td> </tr> </table> </div></div><div class="q" id="p_20Ap1_5170"> <div class="divNumber">308.</div> <div class="p"> <table class="singleColumn"> <tr> <td> <div class="pN">5170</div> <div class="G">Khippaṃ oruyha pāsādā,</div> </td> </tr> <tr> <td> <div class="G">agamiṃ antarāpaṇaṃ;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div></div><div class="q" id="p_20Ap1_5171"> <div class="divNumber">309.</div> <div class="p"> <table class="singleColumn"> <tr> <td> <div class="pN">5171</div> <div class="G">‘Anukampatu me buddho,</div> </td> </tr> <tr> <td> <div class="G">jalajuttamanāyako;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">adhivāsesi so muni’.</div> </td> </tr> </table> </div></div><div class="q" id="p_20Ap1_5172"> <div class="divNumber">310.</div> <div class="p"> <table class="singleColumn"> <tr> <td> <div class="pN">5172</div> <div class="G">Nimantetvāna sambuddhaṃ,</div> </td> </tr> <tr> <td> <div class="G">abhinesiṃ sakaṃ gharaṃ;</div> </td> </tr> <tr> <td> <div class="G">Tattha annena pānena,</div> </td> </tr> <tr> <td> <div class="G">santappesiṃ mahāmuniṃ.</div> </td> </tr> </table> </div></div><div class="q" id="p_20Ap1_5173"> <div class="divNumber">311.</div> <div class="p"> <table class="singleColumn"> <tr> <td> <div class="pN">5173</div> <div class="G">Bhuttāviṃ kālamaññāya,</div> </td> </tr> <tr> <td> <div class="G">buddhaseṭṭhassa tādino;</div> </td> </tr> <tr> <td> <div class="G">Sataṅgikena tūriyena,</div> </td> </tr> <tr> <td> <div class="G">buddhaseṭṭhaṃ upaṭṭhahiṃ.</div> </td> </tr> </table> </div></div><div class="q" id="p_20Ap1_5174"> <div class="divNumber">312.</div> <div class="p"> <table class="singleColumn"> <tr> <td> <div class="pN">5174</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Antoghare nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div></div><div class="q" id="p_20Ap1_5175"> <div class="divNumber">313.</div> <div class="p"> <table class="singleColumn"> <tr> <td> <div class="pN">5175</div> <div class="G">‘Yo maṃ tūriyehupaṭṭhāsi,</div> </td> </tr> <tr> <td> <div class="G">annapānañcadāsi me;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div></div><div class="q" id="p_20Ap1_5176"> <div class="divNumber">314.</div> <div class="p"> <table class="singleColumn"> <tr> <td> <div class="pN">5176</div> <div class="G">Pahūtabhakkho hutvāna,</div> </td> </tr> <tr> <td> <div class="G">sahirañño sabhojano;</div> </td> </tr> <tr> <td> <div class="G">Catudīpe ekarajjaṃ,</div> </td> </tr> <tr> <td> <div class="G">kārayissatiyaṃ naro.</div> </td> </tr> </table> </div></div><div class="q" id="p_20Ap1_5177"> <div class="divNumber">315.</div> <div class="p"> <table class="singleColumn"> <tr> <td> <div class="pN">5177</div> <div class="G">Pañca sīle samādāya,</div> </td> </tr> <tr> <td> <div class="G">dasakammapathe tato;</div> </td> </tr> <tr> <td> <div class="G">Samādāya pavattento,</div> </td> </tr> <tr> <td> <div class="G">parisaṃ sikkhāpayissati.</div> </td> </tr> </table> </div></div><div class="q" id="p_20Ap1_5178"> <div class="divNumber">316.</div> <div class="p"> <table class="singleColumn"> <tr> <td> <div class="pN">5178</div> <div class="G">Tūriyasatasahassāni,</div> </td> </tr> <tr> <td> <div class="G">bheriyo samalaṅkatā;</div> </td> </tr> <tr> <td> <div class="G">Vajjayissantimaṃ niccaṃ,</div> </td> </tr> <tr> <td> <div class="G">upaṭṭhānassidaṃ phalaṃ.</div> </td> </tr> </table> </div></div><div class="q" id="p_20Ap1_5179"> <div class="divNumber">317.</div> <div class="p"> <table class="singleColumn"> <tr> <td> <div class="pN">5179</div> <div class="G">Tiṃsakappasahassāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Catusaṭṭhikkhattuṃ devindo,</div> </td> </tr> <tr> <td> <div class="G">devarajjaṃ karissati.</div> </td> </tr> </table> </div></div><div class="q" id="p_20Ap1_5180"> <div class="divNumber">318.</div> <div class="p"> <table class="singleColumn"> <tr> <td> <div class="pN">5180</div> <div class="G">Catusaṭṭhikkhattuṃ rājā,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div></div><div class="q" id="p_20Ap1_5181"> <div class="divNumber">319.</div> <div class="p"> <table class="singleColumn"> <tr> <td> <div class="pN">5181</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div></div><div class="q" id="p_20Ap1_5182"> <div class="divNumber">320.</div> <div class="p"> <table class="singleColumn"> <tr> <td> <div class="pN">5182</div> <div class="G">Upapajjati yaṃ yoniṃ,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Anūnabhogo hutvāna,</div> </td> </tr> <tr> <td> <div class="G">manussattaṃ gamissati.</div> </td> </tr> </table> </div></div><div class="q" id="p_20Ap1_5183"> <div class="divNumber">321.</div> <div class="p"> <table class="singleColumn"> <tr> <td> <div class="pN">5183</div> <div class="G">Ajjhāyako bhavitvāna,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Uttamatthaṃ gavesanto,</div> </td> </tr> <tr> <td> <div class="G">carissati mahiṃ imaṃ.</div> </td> </tr> </table> </div></div><div class="q" id="p_20Ap1_5184"> <div class="divNumber">322.</div> <div class="p"> <table class="singleColumn"> <tr> <td> <div class="pN">5184</div> <div class="G">So pacchā pabbajitvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsanebhiramissati.</div> </td> </tr> </table> </div></div><div class="q" id="p_20Ap1_5185"> <div class="divNumber">323.</div> <div class="p"> <table class="singleColumn"> <tr> <td> <div class="pN">5185</div> <div class="G">Ārādhayitvāna sambuddhaṃ,</div> </td> </tr> <tr> <td> <div class="G">gotamaṃ sakyapuṅgavaṃ;</div> </td> </tr> <tr> <td> <div class="G">Kilese jhāpayitvāna,</div> </td> </tr> <tr> <td> <div class="G">arahāyaṃ bhavissati’.</div> </td> </tr> </table> </div></div><div class="q" id="p_20Ap1_5186"> <div class="divNumber">324.</div> <div class="p"> <table class="singleColumn"> <tr> <td> <div class="pN">5186</div> <div class="G">Vipine byaggharājāva,</div> </td> </tr> <tr> <td> <div class="G">migarājāva kesarī;</div> </td> </tr> <tr> <td> <div class="G">Abhīto viharāmajja,</div> </td> </tr> <tr> <td> <div class="G">sakyaputtassa sāsane.</div> </td> </tr> </table> </div></div><div class="q" id="p_20Ap1_5187"> <div class="divNumber">325.</div> <div class="p"> <table class="singleColumn"> <tr> <td> <div class="pN">5187</div> <div class="G">Devaloke manusse vā,</div> </td> </tr> <tr> <td> <div class="G">dalidde duggatimhi vā;</div> </td> </tr> <tr> <td> <div class="G">Nibbattiṃ me na passāmi,</div> </td> </tr> <tr> <td> <div class="G">upaṭṭhānassidaṃ phalaṃ.</div> </td> </tr> </table> </div></div><div class="q" id="p_20Ap1_5188"> <div class="divNumber">326.</div> <div class="p"> <table class="singleColumn"> <tr> <td> <div class="pN">5188</div> <div class="G">Vivekamanuyuttomhi,</div> </td> </tr> <tr> <td> <div class="G">upasanto nirūpadhi;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_5189"> <div class="divNumber">327.</div> <div class="p"> <table class="singleColumn"> <tr> <td> <div class="pN">5189</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_5190"> <div class="divNumber">328.</div> <div class="p"> <table class="singleColumn"> <tr> <td> <div class="pN">5190</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_5191"> <div class="divNumber">329.</div> <div class="p"> <table class="singleColumn"> <tr> <td> <div class="pN">5191</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_5192"> <div class="p"><span class="pN">5192</span>Itthaṃ sudaṃ āyasmā jatukaṇṇitthero imā gāthāyo abhāsitthāti. </div></div><div class="CENTER" id="p_20Ap1_5193"><span class="pN">5193</span>Jatukaṇṇittherassāpadānaṃ navamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/41">41 Metteyyavagga</a>
</div>
<div class="i">41.9 Jatukaṇṇittheraapadāna</div>
<div class="h">Metteyyavagga</div>
<div class="h">Jatukaṇṇittheraapadāna</div>
<div class="q" id="p_20Ap1_5138"> <div class="divNumber">276.</div> <div class="p"> <table class="singleColumn"> <tr> <td> <div class="pN">5138</div> <div class="G">“Nagare haṃsavatiyā,</div> </td> </tr> <tr> <td> <div class="G">seṭṭhiputto ahosahaṃ;</div> </td> </tr> <tr> <td> <div class="G">Samappito kāmaguṇe,</div> </td> </tr> <tr> <td> <div class="G">paricāremahaṃ tadā.</div> </td> </tr> </table> </div>
</div>
<div class="q" id="p_20Ap1_5139"> <div class="divNumber">277.</div> <div class="p"> <table class="singleColumn"> <tr> <td> <div class="pN">5139</div> <div class="G">Tato pāsādamāruyha,</div> </td> </tr> <tr> <td> <div class="G">mahābhoge valañjako;</div> </td> </tr> <tr> <td> <div class="G">Tattha naccehi gītehi,</div> </td> </tr> <tr> <td> <div class="G">paricāremahaṃ tadā.</div> </td> </tr> </table> </div>
</div>
<div class="q" id="p_20Ap1_5140"> <div class="divNumber">278.</div> <div class="p"> <table class="singleColumn"> <tr> <td> <div class="pN">5140</div> <div class="G">Tūriyā āhatā mayhaṃ,</div> </td> </tr> <tr> <td> <div class="G">sammatāḷasamāhitā;</div> </td> </tr> <tr> <td> <div class="G">Naccantā itthiyo sabbā,</div> </td> </tr> <tr> <td> <div class="G">harantiyeva me mano.</div> </td> </tr> </table> </div>
</div>
<div class="q" id="p_20Ap1_5141"> <div class="divNumber">279.</div> <div class="p"> <table class="singleColumn"> <tr> <td> <div class="pN">5141</div> <div class="G">Celāpikā vāmanikā,</div> </td> </tr> <tr> <td> <div class="G">kuñjavāsī timajjhikā;</div> </td> </tr> <tr> <td> <div class="G">Laṅghikā sokajjhāyī ca,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div>
</div>
<div class="q" id="p_20Ap1_5142"> <div class="divNumber">280.</div> <div class="p"> <table class="singleColumn"> <tr> <td> <div class="pN">5142</div> <div class="G">Vetāḷino kumbhathūnī,</div> </td> </tr> <tr> <td> <div class="G">naṭā ca naccakā bahū;</div> </td> </tr> <tr> <td> <div class="G">Naṭakā nāṭakā ceva,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div>
</div>
<div class="q" id="p_20Ap1_5143"> <div class="divNumber">281.</div> <div class="p"> <table class="singleColumn"> <tr> <td> <div class="pN">5143</div> <div class="G">Kappakā nhāpakā sūdā,</div> </td> </tr> <tr> <td> <div class="G">mālākārā supāsakā;</div> </td> </tr> <tr> <td> <div class="G">Jallā mallā ca te sabbe,</div> </td> </tr> <tr> <td> <div class="G">parivārenti maṃ sadā.</div> </td> </tr> </table> </div>
</div>
<div class="q" id="p_20Ap1_5144"> <div class="divNumber">282.</div> <div class="p"> <table class="singleColumn"> <tr> <td> <div class="pN">5144</div> <div class="G">Etesu kīḷamānesu,</div> </td> </tr> <tr> <td> <div class="G">sikkhite katupāsane;</div> </td> </tr> <tr> <td> <div class="G">Rattindivaṃ na jānāmi,</div> </td> </tr> <tr> <td> <div class="G">indova tidasaṅgaṇe.</div> </td> </tr> </table> </div>
</div>
<div class="q" id="p_20Ap1_5145"> <div class="divNumber">283.</div> <div class="p"> <table class="singleColumn"> <tr> <td> <div class="pN">5145</div> <div class="G">Addhikā pathikā sabbe,</div> </td> </tr> <tr> <td> <div class="G">yācakā varakā bahū;</div> </td> </tr> <tr> <td> <div class="G">Upagacchanti te niccaṃ,</div> </td> </tr> <tr> <td> <div class="G">bhikkhayantā mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5146"> <div class="divNumber">284.</div> <div class="p"> <table class="singleColumn"> <tr> <td> <div class="pN">5146</div> <div class="G">Samaṇā brāhmaṇā ceva,</div> </td> </tr> <tr> <td> <div class="G">puññakkhettā anuttarā;</div> </td> </tr> <tr> <td> <div class="G">Vaḍḍhayantā mamaṃ puññaṃ,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5147"> <div class="divNumber">285.</div> <div class="p"> <table class="singleColumn"> <tr> <td> <div class="pN">5147</div> <div class="G">Paṭagā laṭukā sabbe,</div> </td> </tr> <tr> <td> <div class="G">nigaṇṭhā pupphasāṭakā;</div> </td> </tr> <tr> <td> <div class="G">Tedaṇḍikā ekasikhā,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5148"> <div class="divNumber">286.</div> <div class="p"> <table class="singleColumn"> <tr> <td> <div class="pN">5148</div> <div class="G">Ājīvakā viluttāvī,</div> </td> </tr> <tr> <td> <div class="G">godhammā devadhammikā;</div> </td> </tr> <tr> <td> <div class="G">Rajojalladharā ete,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5149"> <div class="divNumber">287.</div> <div class="p"> <table class="singleColumn"> <tr> <td> <div class="pN">5149</div> <div class="G">Parittakā santipattā,</div> </td> </tr> <tr> <td> <div class="G">kodhapugganikā bahū;</div> </td> </tr> <tr> <td> <div class="G">Tapassī vanacārī ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5150"> <div class="divNumber">288.</div> <div class="p"> <table class="singleColumn"> <tr> <td> <div class="pN">5150</div> <div class="G">Oḍḍakā damiḷā ceva,</div> </td> </tr> <tr> <td> <div class="G">sākuḷā malavāḷakā;</div> </td> </tr> <tr> <td> <div class="G">Savarā yonakā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5151"> <div class="divNumber">289.</div> <div class="p"> <table class="singleColumn"> <tr> <td> <div class="pN">5151</div> <div class="G">Andhakā muṇḍakā sabbe,</div> </td> </tr> <tr> <td> <div class="G">koṭalā hanuvindakā;</div> </td> </tr> <tr> <td> <div class="G">Ārāvacīnaraṭṭhā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5152"> <div class="divNumber">290.</div> <div class="p"> <table class="singleColumn"> <tr> <td> <div class="pN">5152</div> <div class="G">Alasandakā pallavakā,</div> </td> </tr> <tr> <td> <div class="G">dhammarā niggamānusā;</div> </td> </tr> <tr> <td> <div class="G">Gehikā cetaputtā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5153"> <div class="divNumber">291.</div> <div class="p"> <table class="singleColumn"> <tr> <td> <div class="pN">5153</div> <div class="G">Mādhurakā kosalakā,</div> </td> </tr> <tr> <td> <div class="G">kaliṅgā hatthiporikā;</div> </td> </tr> <tr> <td> <div class="G">Isiṇḍā makkalā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5154"> <div class="divNumber">292.</div> <div class="p"> <table class="singleColumn"> <tr> <td> <div class="pN">5154</div> <div class="G">Celāvakā ārabbhā ca,</div> </td> </tr> <tr> <td> <div class="G">oghuḷhā meghalā bahū;</div> </td> </tr> <tr> <td> <div class="G">Khuddakā suddakā ceva,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5155"> <div class="divNumber">293.</div> <div class="p"> <table class="singleColumn"> <tr> <td> <div class="pN">5155</div> <div class="G">Rohaṇā sindhavā ceva,</div> </td> </tr> <tr> <td> <div class="G">citakā ekakaṇṇikā;</div> </td> </tr> <tr> <td> <div class="G">Suraṭṭhā aparantā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5156"> <div class="divNumber">294.</div> <div class="p"> <table class="singleColumn"> <tr> <td> <div class="pN">5156</div> <div class="G">Suppārakā kumārā ca,</div> </td> </tr> <tr> <td> <div class="G">mallasovaṇṇabhūmikā;</div> </td> </tr> <tr> <td> <div class="G">Vajjītaṅgā ca te sabbe,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5157"> <div class="divNumber">295.</div> <div class="p"> <table class="singleColumn"> <tr> <td> <div class="pN">5157</div> <div class="G">Naḷakārā pesakārā,</div> </td> </tr> <tr> <td> <div class="G">cammakārā ca tacchakā;</div> </td> </tr> <tr> <td> <div class="G">Kammārā kumbhakārā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5158"> <div class="divNumber">296.</div> <div class="p"> <table class="singleColumn"> <tr> <td> <div class="pN">5158</div> <div class="G">Maṇikārā lohakārā,</div> </td> </tr> <tr> <td> <div class="G">soṇṇakārā ca dussikā;</div> </td> </tr> <tr> <td> <div class="G">Tipukārā ca te sabbe,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5159"> <div class="divNumber">297.</div> <div class="p"> <table class="singleColumn"> <tr> <td> <div class="pN">5159</div> <div class="G">Usukārā bhamakārā,</div> </td> </tr> <tr> <td> <div class="G">pesakārā ca gandhikā;</div> </td> </tr> <tr> <td> <div class="G">Rajakā tunnavāyā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5160"> <div class="divNumber">298.</div> <div class="p"> <table class="singleColumn"> <tr> <td> <div class="pN">5160</div> <div class="G">Telikā kaṭṭhahārā ca,</div> </td> </tr> <tr> <td> <div class="G">udahārā ca pessikā;</div> </td> </tr> <tr> <td> <div class="G">Sūpikā sūparakkhā ca,</div> </td> </tr> <tr> <td> <div class="G">āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5161"> <div class="divNumber">299.</div> <div class="p"> <table class="singleColumn"> <tr> <td> <div class="pN">5161</div> <div class="G">Dovārikā anīkaṭṭhā,</div> </td> </tr> <tr> <td> <div class="G">Bandhikā pupphachaḍḍakā;</div> </td> </tr> <tr> <td> <div class="G">Hatthāruhā hatthipālā,</div> </td> </tr> <tr> <td> <div class="G">Āgacchanti mamaṃ gharaṃ.</div> </td> </tr> </table> </div>
</div>
<div class="q" id="p_20Ap1_5162"> <div class="divNumber">300.</div> <div class="p"> <table class="singleColumn"> <tr> <td> <div class="pN">5162</div> <div class="G">Ānandassa mahārañño,</div> </td> </tr> <tr> <td> <div class="G">mamatthassa adāsahaṃ;</div> </td> </tr> <tr> <td> <div class="G">Sattavaṇṇena ratanena,</div> </td> </tr> <tr> <td> <div class="G">ūnatthaṃ pūrayāmahaṃ.</div> </td> </tr> </table> </div>
</div>
<div class="q" id="p_20Ap1_5163"> <div class="divNumber">301.</div> <div class="p"> <table class="singleColumn"> <tr> <td> <div class="pN">5163</div> <div class="G">Ye mayā kittitā sabbe,</div> </td> </tr> <tr> <td> <div class="G">nānāvaṇṇā bahū janā;</div> </td> </tr> <tr> <td> <div class="G">Tesāhaṃ cittamaññāya,</div> </td> </tr> <tr> <td> <div class="G">tappayiṃ ratanenahaṃ.</div> </td> </tr> </table> </div>
</div>
<div class="q" id="p_20Ap1_5164"> <div class="divNumber">302.</div> <div class="p"> <table class="singleColumn"> <tr> <td> <div class="pN">5164</div> <div class="G">Vaggūsu bhāsamānāsu,</div> </td> </tr> <tr> <td> <div class="G">vajjamānāsu bherisu;</div> </td> </tr> <tr> <td> <div class="G">Saṅkhesu dhamayantesu,</div> </td> </tr> <tr> <td> <div class="G">sakagehe ramāmahaṃ.</div> </td> </tr> </table> </div>
</div>
<div class="q" id="p_20Ap1_5165"> <div class="divNumber">303.</div> <div class="p"> <table class="singleColumn"> <tr> <td> <div class="pN">5165</div> <div class="G">Bhagavā tamhi samaye,</div> </td> </tr> <tr> <td> <div class="G">padumuttaranāyako;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">parikkhīṇāsavehi so.</div> </td> </tr> </table> </div>
</div>
<div class="q" id="p_20Ap1_5166"> <div class="divNumber">304.</div> <div class="p"> <table class="singleColumn"> <tr> <td> <div class="pN">5166</div> <div class="G">Bhikkhūhi sahito vīthiṃ,</div> </td> </tr> <tr> <td> <div class="G">paṭipajjittha cakkhumā;</div> </td> </tr> <tr> <td> <div class="G">Obhāsento disā sabbā,</div> </td> </tr> <tr> <td> <div class="G">dīparukkhova jotati.</div> </td> </tr> </table> </div>
</div>
<div class="q" id="p_20Ap1_5167"> <div class="divNumber">305.</div> <div class="p"> <table class="singleColumn"> <tr> <td> <div class="pN">5167</div> <div class="G">Vajjanti bheriyo sabbā,</div> </td> </tr> <tr> <td> <div class="G">gacchante lokanāyake;</div> </td> </tr> <tr> <td> <div class="G">Pabhā niddhāvate tassa,</div> </td> </tr> <tr> <td> <div class="G">sataraṃsīva uggato.</div> </td> </tr> </table> </div>
</div>
<div class="q" id="p_20Ap1_5168"> <div class="divNumber">306.</div> <div class="p"> <table class="singleColumn"> <tr> <td> <div class="pN">5168</div> <div class="G">Kavāṭantarikāyāpi,</div> </td> </tr> <tr> <td> <div class="G">paviṭṭhena ca rasminā;</div> </td> </tr> <tr> <td> <div class="G">Antogharesu vipulo,</div> </td> </tr> <tr> <td> <div class="G">āloko āsi tāvade.</div> </td> </tr> </table> </div>
</div>
<div class="q" id="p_20Ap1_5169"> <div class="divNumber">307.</div> <div class="p"> <table class="singleColumn"> <tr> <td> <div class="pN">5169</div> <div class="G">Pabhaṃ disvāna buddhassa,</div> </td> </tr> <tr> <td> <div class="G">pārisajje avocahaṃ;</div> </td> </tr> <tr> <td> <div class="G">‘Nissaṃsayaṃ buddhaseṭṭho,</div> </td> </tr> <tr> <td> <div class="G">imaṃ vīthimupāgato’.</div> </td> </tr> </table> </div>
</div>
<div class="q" id="p_20Ap1_5170"> <div class="divNumber">308.</div> <div class="p"> <table class="singleColumn"> <tr> <td> <div class="pN">5170</div> <div class="G">Khippaṃ oruyha pāsādā,</div> </td> </tr> <tr> <td> <div class="G">agamiṃ antarāpaṇaṃ;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div>
</div>
<div class="q" id="p_20Ap1_5171"> <div class="divNumber">309.</div> <div class="p"> <table class="singleColumn"> <tr> <td> <div class="pN">5171</div> <div class="G">‘Anukampatu me buddho,</div> </td> </tr> <tr> <td> <div class="G">jalajuttamanāyako;</div> </td> </tr> <tr> <td> <div class="G">Vasīsatasahassehi,</div> </td> </tr> <tr> <td> <div class="G">adhivāsesi so muni’.</div> </td> </tr> </table> </div>
</div>
<div class="q" id="p_20Ap1_5172"> <div class="divNumber">310.</div> <div class="p"> <table class="singleColumn"> <tr> <td> <div class="pN">5172</div> <div class="G">Nimantetvāna sambuddhaṃ,</div> </td> </tr> <tr> <td> <div class="G">abhinesiṃ sakaṃ gharaṃ;</div> </td> </tr> <tr> <td> <div class="G">Tattha annena pānena,</div> </td> </tr> <tr> <td> <div class="G">santappesiṃ mahāmuniṃ.</div> </td> </tr> </table> </div>
</div>
<div class="q" id="p_20Ap1_5173"> <div class="divNumber">311.</div> <div class="p"> <table class="singleColumn"> <tr> <td> <div class="pN">5173</div> <div class="G">Bhuttāviṃ kālamaññāya,</div> </td> </tr> <tr> <td> <div class="G">buddhaseṭṭhassa tādino;</div> </td> </tr> <tr> <td> <div class="G">Sataṅgikena tūriyena,</div> </td> </tr> <tr> <td> <div class="G">buddhaseṭṭhaṃ upaṭṭhahiṃ.</div> </td> </tr> </table> </div>
</div>
<div class="q" id="p_20Ap1_5174"> <div class="divNumber">312.</div> <div class="p"> <table class="singleColumn"> <tr> <td> <div class="pN">5174</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Antoghare nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_5175"> <div class="divNumber">313.</div> <div class="p"> <table class="singleColumn"> <tr> <td> <div class="pN">5175</div> <div class="G">‘Yo maṃ tūriyehupaṭṭhāsi,</div> </td> </tr> <tr> <td> <div class="G">annapānañcadāsi me;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_5176"> <div class="divNumber">314.</div> <div class="p"> <table class="singleColumn"> <tr> <td> <div class="pN">5176</div> <div class="G">Pahūtabhakkho hutvāna,</div> </td> </tr> <tr> <td> <div class="G">sahirañño sabhojano;</div> </td> </tr> <tr> <td> <div class="G">Catudīpe ekarajjaṃ,</div> </td> </tr> <tr> <td> <div class="G">kārayissatiyaṃ naro.</div> </td> </tr> </table> </div>
</div>
<div class="q" id="p_20Ap1_5177"> <div class="divNumber">315.</div> <div class="p"> <table class="singleColumn"> <tr> <td> <div class="pN">5177</div> <div class="G">Pañca sīle samādāya,</div> </td> </tr> <tr> <td> <div class="G">dasakammapathe tato;</div> </td> </tr> <tr> <td> <div class="G">Samādāya pavattento,</div> </td> </tr> <tr> <td> <div class="G">parisaṃ sikkhāpayissati.</div> </td> </tr> </table> </div>
</div>
<div class="q" id="p_20Ap1_5178"> <div class="divNumber">316.</div> <div class="p"> <table class="singleColumn"> <tr> <td> <div class="pN">5178</div> <div class="G">Tūriyasatasahassāni,</div> </td> </tr> <tr> <td> <div class="G">bheriyo samalaṅkatā;</div> </td> </tr> <tr> <td> <div class="G">Vajjayissantimaṃ niccaṃ,</div> </td> </tr> <tr> <td> <div class="G">upaṭṭhānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5179"> <div class="divNumber">317.</div> <div class="p"> <table class="singleColumn"> <tr> <td> <div class="pN">5179</div> <div class="G">Tiṃsakappasahassāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Catusaṭṭhikkhattuṃ devindo,</div> </td> </tr> <tr> <td> <div class="G">devarajjaṃ karissati.</div> </td> </tr> </table> </div>
</div>
<div class="q" id="p_20Ap1_5180"> <div class="divNumber">318.</div> <div class="p"> <table class="singleColumn"> <tr> <td> <div class="pN">5180</div> <div class="G">Catusaṭṭhikkhattuṃ rājā,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_5181"> <div class="divNumber">319.</div> <div class="p"> <table class="singleColumn"> <tr> <td> <div class="pN">5181</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_5182"> <div class="divNumber">320.</div> <div class="p"> <table class="singleColumn"> <tr> <td> <div class="pN">5182</div> <div class="G">Upapajjati yaṃ yoniṃ,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Anūnabhogo hutvāna,</div> </td> </tr> <tr> <td> <div class="G">manussattaṃ gamissati.</div> </td> </tr> </table> </div>
</div>
<div class="q" id="p_20Ap1_5183"> <div class="divNumber">321.</div> <div class="p"> <table class="singleColumn"> <tr> <td> <div class="pN">5183</div> <div class="G">Ajjhāyako bhavitvāna,</div> </td> </tr> <tr> <td> <div class="G">tiṇṇaṃ vedāna pāragū;</div> </td> </tr> <tr> <td> <div class="G">Uttamatthaṃ gavesanto,</div> </td> </tr> <tr> <td> <div class="G">carissati mahiṃ imaṃ.</div> </td> </tr> </table> </div>
</div>
<div class="q" id="p_20Ap1_5184"> <div class="divNumber">322.</div> <div class="p"> <table class="singleColumn"> <tr> <td> <div class="pN">5184</div> <div class="G">So pacchā pabbajitvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsanebhiramissati.</div> </td> </tr> </table> </div>
</div>
<div class="q" id="p_20Ap1_5185"> <div class="divNumber">323.</div> <div class="p"> <table class="singleColumn"> <tr> <td> <div class="pN">5185</div> <div class="G">Ārādhayitvāna sambuddhaṃ,</div> </td> </tr> <tr> <td> <div class="G">gotamaṃ sakyapuṅgavaṃ;</div> </td> </tr> <tr> <td> <div class="G">Kilese jhāpayitvāna,</div> </td> </tr> <tr> <td> <div class="G">arahāyaṃ bhavissati’.</div> </td> </tr> </table> </div>
</div>
<div class="q" id="p_20Ap1_5186"> <div class="divNumber">324.</div> <div class="p"> <table class="singleColumn"> <tr> <td> <div class="pN">5186</div> <div class="G">Vipine byaggharājāva,</div> </td> </tr> <tr> <td> <div class="G">migarājāva kesarī;</div> </td> </tr> <tr> <td> <div class="G">Abhīto viharāmajja,</div> </td> </tr> <tr> <td> <div class="G">sakyaputtassa sāsane.</div> </td> </tr> </table> </div>
</div>
<div class="q" id="p_20Ap1_5187"> <div class="divNumber">325.</div> <div class="p"> <table class="singleColumn"> <tr> <td> <div class="pN">5187</div> <div class="G">Devaloke manusse vā,</div> </td> </tr> <tr> <td> <div class="G">dalidde duggatimhi vā;</div> </td> </tr> <tr> <td> <div class="G">Nibbattiṃ me na passāmi,</div> </td> </tr> <tr> <td> <div class="G">upaṭṭhānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5188"> <div class="divNumber">326.</div> <div class="p"> <table class="singleColumn"> <tr> <td> <div class="pN">5188</div> <div class="G">Vivekamanuyuttomhi,</div> </td> </tr> <tr> <td> <div class="G">upasanto nirūpadhi;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5189"> <div class="divNumber">327.</div> <div class="p"> <table class="singleColumn"> <tr> <td> <div class="pN">5189</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5190"> <div class="divNumber">328.</div> <div class="p"> <table class="singleColumn"> <tr> <td> <div class="pN">5190</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_5191"> <div class="divNumber">329.</div> <div class="p"> <table class="singleColumn"> <tr> <td> <div class="pN">5191</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_5192"> <div class="p">
<span class="pN">5192</span>Itthaṃ sudaṃ āyasmā jatukaṇṇitthero imā gāthāyo abhāsitthāti. </div>
</div>
<div class="CENTER" id="p_20Ap1_5193">
<span class="pN">5193</span>Jatukaṇṇittherassāpadānaṃ navamaṃ.</div>
</div>
