<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/34">34 Gandhodakavagga</a></div><div class="i">34.4 Ekadussadāyakattheraapadāna</div><div class="h">Gandhodakavagga</div><div class="h">Ekadussadāyakattheraapadāna</div><div class="q" id="p_20Ap1_3739"> <div class="divNumber">19.</div> <div class="p"> <table class="singleColumn"> <tr> <td> <div class="pN">3739</div> <div class="G">“Nagare haṃsavatiyā,</div> </td> </tr> <tr> <td> <div class="G">ahosiṃ tiṇahārako;</div> </td> </tr> <tr> <td> <div class="G">Tiṇahārena jīvāmi,</div> </td> </tr> <tr> <td> <div class="G">tena posemi dārake.</div> </td> </tr> </table> </div></div><div class="q" id="p_20Ap1_3740"> <div class="divNumber">20.</div> <div class="p"> <table class="singleColumn"> <tr> <td> <div class="pN">3740</div> <div class="G">Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Tamandhakāraṃ nāsetvā,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div></div><div class="q" id="p_20Ap1_3741"> <div class="divNumber">21.</div> <div class="p"> <table class="singleColumn"> <tr> <td> <div class="pN">3741</div> <div class="G">Sake ghare nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Buddho loke samuppanno,</div> </td> </tr> <tr> <td> <div class="G">deyyadhammo ca natthi me.</div> </td> </tr> </table> </div></div><div class="q" id="p_20Ap1_3742"> <div class="divNumber">22.</div> <div class="p"> <table class="singleColumn"> <tr> <td> <div class="pN">3742</div> <div class="G">Idaṃ me sāṭakaṃ ekaṃ,</div> </td> </tr> <tr> <td> <div class="G">natthi me koci dāyako;</div> </td> </tr> <tr> <td> <div class="G">Dukkho nirayasamphasso,</div> </td> </tr> <tr> <td> <div class="G">ropayissāmi dakkhiṇaṃ’.</div> </td> </tr> </table> </div></div><div class="q" id="p_20Ap1_3743"> <div class="divNumber">23.</div> <div class="p"> <table class="singleColumn"> <tr> <td> <div class="pN">3743</div> <div class="G">Evāhaṃ cintayitvāna,</div> </td> </tr> <tr> <td> <div class="G">sakaṃ cittaṃ pasādayiṃ;</div> </td> </tr> <tr> <td> <div class="G">Ekaṃ dussaṃ gahetvāna,</div> </td> </tr> <tr> <td> <div class="G">buddhaseṭṭhassadāsahaṃ.</div> </td> </tr> </table> </div></div><div class="q" id="p_20Ap1_3744"> <div class="divNumber">24.</div> <div class="p"> <table class="singleColumn"> <tr> <td> <div class="pN">3744</div> <div class="G">Ekaṃ dussaṃ daditvāna,</div> </td> </tr> <tr> <td> <div class="G">ukkuṭṭhiṃ sampavattayiṃ;</div> </td> </tr> <tr> <td> <div class="G">Yadi buddho tuvaṃ vīra,</div> </td> </tr> <tr> <td> <div class="G">tārehi maṃ mahāmuni.</div> </td> </tr> </table> </div></div><div class="q" id="p_20Ap1_3745"> <div class="divNumber">25.</div> <div class="p"> <table class="singleColumn"> <tr> <td> <div class="pN">3745</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mama dānaṃ pakittento,</div> </td> </tr> <tr> <td> <div class="G">akā me anumodanaṃ.</div> </td> </tr> </table> </div></div><div class="q" id="p_20Ap1_3746"> <div class="divNumber">26.</div> <div class="p"> <table class="singleColumn"> <tr> <td> <div class="pN">3746</div> <div class="G">‘Iminā ekadussena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Kappasatasahassāni,</div> </td> </tr> <tr> <td> <div class="G">vinipātaṃ na gacchati.</div> </td> </tr> </table> </div></div><div class="q" id="p_20Ap1_3747"> <div class="divNumber">27.</div> <div class="p"> <table class="singleColumn"> <tr> <td> <div class="pN">3747</div> <div class="G">Chattiṃsakkhattuṃ devindo,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Tettiṃsakkhattuṃ rājā ca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div></div><div class="q" id="p_20Ap1_3748"> <div class="divNumber">28.</div> <div class="p"> <table class="singleColumn"> <tr> <td> <div class="pN">3748</div> <div class="G">Devaloke manusse vā,</div> </td> </tr> <tr> <td> <div class="G">saṃsaranto tuvaṃ bhave;</div> </td> </tr> <tr> <td> <div class="G">Rūpavā guṇasampanno,</div> </td> </tr> <tr> <td> <div class="G">anavakkantadehavā;</div> </td> </tr> <tr> <td> <div class="G">Akkhobhaṃ amitaṃ dussaṃ,</div> </td> </tr> <tr> <td> <div class="G">labhissati yadicchakaṃ’.</div> </td> </tr> </table> </div></div><div class="q" id="p_20Ap1_3749"> <div class="divNumber">29.</div> <div class="p"> <table class="singleColumn"> <tr> <td> <div class="pN">3749</div> <div class="G">Idaṃ vatvāna sambuddho,</div> </td> </tr> <tr> <td> <div class="G">jalajuttamanāmako;</div> </td> </tr> <tr> <td> <div class="G">Nabhaṃ abbhuggamī dhīro,</div> </td> </tr> <tr> <td> <div class="G">haṃsarājāva ambare.</div> </td> </tr> </table> </div></div><div class="q" id="p_20Ap1_3750"> <div class="divNumber">30.</div> <div class="p"> <table class="singleColumn"> <tr> <td> <div class="pN">3750</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">ekadussassidaṃ phalaṃ.</div> </td> </tr> </table> </div></div><div class="q" id="p_20Ap1_3751"> <div class="divNumber">31.</div> <div class="p"> <table class="singleColumn"> <tr> <td> <div class="pN">3751</div> <div class="G">Paduddhāre paduddhāre,</div> </td> </tr> <tr> <td> <div class="G">dussaṃ nibbattate mamaṃ;</div> </td> </tr> <tr> <td> <div class="G">Heṭṭhā dussamhi tiṭṭhāmi,</div> </td> </tr> <tr> <td> <div class="G">upari chadanaṃ mama.</div> </td> </tr> </table> </div></div><div class="q" id="p_20Ap1_3752"> <div class="divNumber">32.</div> <div class="p"> <table class="singleColumn"> <tr> <td> <div class="pN">3752</div> <div class="G">Cakkavāḷamupādāya,</div> </td> </tr> <tr> <td> <div class="G">sakānanaṃ sapabbataṃ;</div> </td> </tr> <tr> <td> <div class="G">Icchamāno cahaṃ ajja,</div> </td> </tr> <tr> <td> <div class="G">dussehi chādayeyyahaṃ.</div> </td> </tr> </table> </div></div><div class="q" id="p_20Ap1_3753"> <div class="divNumber">33.</div> <div class="p"> <table class="singleColumn"> <tr> <td> <div class="pN">3753</div> <div class="G">Teneva ekadussena,</div> </td> </tr> <tr> <td> <div class="G">saṃsaranto bhavābhave;</div> </td> </tr> <tr> <td> <div class="G">Suvaṇṇavaṇṇo hutvāna,</div> </td> </tr> <tr> <td> <div class="G">saṃsarāmi bhavābhave.</div> </td> </tr> </table> </div></div><div class="q" id="p_20Ap1_3754"> <div class="divNumber">34.</div> <div class="p"> <table class="singleColumn"> <tr> <td> <div class="pN">3754</div> <div class="G">Vipākaṃ ekadussassa,</div> </td> </tr> <tr> <td> <div class="G">najjhagaṃ katthacikkhayaṃ;</div> </td> </tr> <tr> <td> <div class="G">Ayaṃ me antimā jāti,</div> </td> </tr> <tr> <td> <div class="G">vipaccati idhāpi me.</div> </td> </tr> </table> </div></div><div class="q" id="p_20Ap1_3755"> <div class="divNumber">35.</div> <div class="p"> <table class="singleColumn"> <tr> <td> <div class="pN">3755</div> <div class="G">Satasahassito kappe,</div> </td> </tr> <tr> <td> <div class="G">yaṃ dussamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ekadussassidaṃ phalaṃ.</div> </td> </tr> </table> </div></div><div class="q" id="p_20Ap1_3756"> <div class="divNumber">36.</div> <div class="p"> <table class="singleColumn"> <tr> <td> <div class="pN">3756</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_3757"> <div class="divNumber">37.</div> <div class="p"> <table class="singleColumn"> <tr> <td> <div class="pN">3757</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_3758"> <div class="p"><span class="pN">3758</span>Itthaṃ sudaṃ āyasmā ekadussadāyako thero imā gāthāyo abhāsitthāti. </div></div><div class="CENTER" id="p_20Ap1_3759"><span class="pN">3759</span>Ekadussadāyakattherassāpadānaṃ catutthaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/34">34 Gandhodakavagga</a>
</div>
<div class="i">34.4 Ekadussadāyakattheraapadāna</div>
<div class="h">Gandhodakavagga</div>
<div class="h">Ekadussadāyakattheraapadāna</div>
<div class="q" id="p_20Ap1_3739"> <div class="divNumber">19.</div> <div class="p"> <table class="singleColumn"> <tr> <td> <div class="pN">3739</div> <div class="G">“Nagare haṃsavatiyā,</div> </td> </tr> <tr> <td> <div class="G">ahosiṃ tiṇahārako;</div> </td> </tr> <tr> <td> <div class="G">Tiṇahārena jīvāmi,</div> </td> </tr> <tr> <td> <div class="G">tena posemi dārake.</div> </td> </tr> </table> </div>
</div>
<div class="q" id="p_20Ap1_3740"> <div class="divNumber">20.</div> <div class="p"> <table class="singleColumn"> <tr> <td> <div class="pN">3740</div> <div class="G">Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Tamandhakāraṃ nāsetvā,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div>
</div>
<div class="q" id="p_20Ap1_3741"> <div class="divNumber">21.</div> <div class="p"> <table class="singleColumn"> <tr> <td> <div class="pN">3741</div> <div class="G">Sake ghare nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Buddho loke samuppanno,</div> </td> </tr> <tr> <td> <div class="G">deyyadhammo ca natthi me.</div> </td> </tr> </table> </div>
</div>
<div class="q" id="p_20Ap1_3742"> <div class="divNumber">22.</div> <div class="p"> <table class="singleColumn"> <tr> <td> <div class="pN">3742</div> <div class="G">Idaṃ me sāṭakaṃ ekaṃ,</div> </td> </tr> <tr> <td> <div class="G">natthi me koci dāyako;</div> </td> </tr> <tr> <td> <div class="G">Dukkho nirayasamphasso,</div> </td> </tr> <tr> <td> <div class="G">ropayissāmi dakkhiṇaṃ’.</div> </td> </tr> </table> </div>
</div>
<div class="q" id="p_20Ap1_3743"> <div class="divNumber">23.</div> <div class="p"> <table class="singleColumn"> <tr> <td> <div class="pN">3743</div> <div class="G">Evāhaṃ cintayitvāna,</div> </td> </tr> <tr> <td> <div class="G">sakaṃ cittaṃ pasādayiṃ;</div> </td> </tr> <tr> <td> <div class="G">Ekaṃ dussaṃ gahetvāna,</div> </td> </tr> <tr> <td> <div class="G">buddhaseṭṭhassadāsahaṃ.</div> </td> </tr> </table> </div>
</div>
<div class="q" id="p_20Ap1_3744"> <div class="divNumber">24.</div> <div class="p"> <table class="singleColumn"> <tr> <td> <div class="pN">3744</div> <div class="G">Ekaṃ dussaṃ daditvāna,</div> </td> </tr> <tr> <td> <div class="G">ukkuṭṭhiṃ sampavattayiṃ;</div> </td> </tr> <tr> <td> <div class="G">Yadi buddho tuvaṃ vīra,</div> </td> </tr> <tr> <td> <div class="G">tārehi maṃ mahāmuni.</div> </td> </tr> </table> </div>
</div>
<div class="q" id="p_20Ap1_3745"> <div class="divNumber">25.</div> <div class="p"> <table class="singleColumn"> <tr> <td> <div class="pN">3745</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Mama dānaṃ pakittento,</div> </td> </tr> <tr> <td> <div class="G">akā me anumodanaṃ.</div> </td> </tr> </table> </div>
</div>
<div class="q" id="p_20Ap1_3746"> <div class="divNumber">26.</div> <div class="p"> <table class="singleColumn"> <tr> <td> <div class="pN">3746</div> <div class="G">‘Iminā ekadussena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Kappasatasahassāni,</div> </td> </tr> <tr> <td> <div class="G">vinipātaṃ na gacchati.</div> </td> </tr> </table> </div>
</div>
<div class="q" id="p_20Ap1_3747"> <div class="divNumber">27.</div> <div class="p"> <table class="singleColumn"> <tr> <td> <div class="pN">3747</div> <div class="G">Chattiṃsakkhattuṃ devindo,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Tettiṃsakkhattuṃ rājā ca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_3748"> <div class="divNumber">28.</div> <div class="p"> <table class="singleColumn"> <tr> <td> <div class="pN">3748</div> <div class="G">Devaloke manusse vā,</div> </td> </tr> <tr> <td> <div class="G">saṃsaranto tuvaṃ bhave;</div> </td> </tr> <tr> <td> <div class="G">Rūpavā guṇasampanno,</div> </td> </tr> <tr> <td> <div class="G">anavakkantadehavā;</div> </td> </tr> <tr> <td> <div class="G">Akkhobhaṃ amitaṃ dussaṃ,</div> </td> </tr> <tr> <td> <div class="G">labhissati yadicchakaṃ’.</div> </td> </tr> </table> </div>
</div>
<div class="q" id="p_20Ap1_3749"> <div class="divNumber">29.</div> <div class="p"> <table class="singleColumn"> <tr> <td> <div class="pN">3749</div> <div class="G">Idaṃ vatvāna sambuddho,</div> </td> </tr> <tr> <td> <div class="G">jalajuttamanāmako;</div> </td> </tr> <tr> <td> <div class="G">Nabhaṃ abbhuggamī dhīro,</div> </td> </tr> <tr> <td> <div class="G">haṃsarājāva ambare.</div> </td> </tr> </table> </div>
</div>
<div class="q" id="p_20Ap1_3750"> <div class="divNumber">30.</div> <div class="p"> <table class="singleColumn"> <tr> <td> <div class="pN">3750</div> <div class="G">Yaṃ yaṃ yonupapajjāmi,</div> </td> </tr> <tr> <td> <div class="G">devattaṃ atha mānusaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">ekadussassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3751"> <div class="divNumber">31.</div> <div class="p"> <table class="singleColumn"> <tr> <td> <div class="pN">3751</div> <div class="G">Paduddhāre paduddhāre,</div> </td> </tr> <tr> <td> <div class="G">dussaṃ nibbattate mamaṃ;</div> </td> </tr> <tr> <td> <div class="G">Heṭṭhā dussamhi tiṭṭhāmi,</div> </td> </tr> <tr> <td> <div class="G">upari chadanaṃ mama.</div> </td> </tr> </table> </div>
</div>
<div class="q" id="p_20Ap1_3752"> <div class="divNumber">32.</div> <div class="p"> <table class="singleColumn"> <tr> <td> <div class="pN">3752</div> <div class="G">Cakkavāḷamupādāya,</div> </td> </tr> <tr> <td> <div class="G">sakānanaṃ sapabbataṃ;</div> </td> </tr> <tr> <td> <div class="G">Icchamāno cahaṃ ajja,</div> </td> </tr> <tr> <td> <div class="G">dussehi chādayeyyahaṃ.</div> </td> </tr> </table> </div>
</div>
<div class="q" id="p_20Ap1_3753"> <div class="divNumber">33.</div> <div class="p"> <table class="singleColumn"> <tr> <td> <div class="pN">3753</div> <div class="G">Teneva ekadussena,</div> </td> </tr> <tr> <td> <div class="G">saṃsaranto bhavābhave;</div> </td> </tr> <tr> <td> <div class="G">Suvaṇṇavaṇṇo hutvāna,</div> </td> </tr> <tr> <td> <div class="G">saṃsarāmi bhavābhave.</div> </td> </tr> </table> </div>
</div>
<div class="q" id="p_20Ap1_3754"> <div class="divNumber">34.</div> <div class="p"> <table class="singleColumn"> <tr> <td> <div class="pN">3754</div> <div class="G">Vipākaṃ ekadussassa,</div> </td> </tr> <tr> <td> <div class="G">najjhagaṃ katthacikkhayaṃ;</div> </td> </tr> <tr> <td> <div class="G">Ayaṃ me antimā jāti,</div> </td> </tr> <tr> <td> <div class="G">vipaccati idhāpi me.</div> </td> </tr> </table> </div>
</div>
<div class="q" id="p_20Ap1_3755"> <div class="divNumber">35.</div> <div class="p"> <table class="singleColumn"> <tr> <td> <div class="pN">3755</div> <div class="G">Satasahassito kappe,</div> </td> </tr> <tr> <td> <div class="G">yaṃ dussamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ekadussassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3756"> <div class="divNumber">36.</div> <div class="p"> <table class="singleColumn"> <tr> <td> <div class="pN">3756</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_3757"> <div class="divNumber">37.</div> <div class="p"> <table class="singleColumn"> <tr> <td> <div class="pN">3757</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3758"> <div class="p">
<span class="pN">3758</span>Itthaṃ sudaṃ āyasmā ekadussadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3759">
<span class="pN">3759</span>Ekadussadāyakattherassāpadānaṃ catutthaṃ.</div>
</div>
