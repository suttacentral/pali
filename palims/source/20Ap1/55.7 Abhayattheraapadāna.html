<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/55">55 Bhaddiyavagga</a></div><div class="i">55.7 Abhayattheraapadāna</div><div class="h">Bhaddiyavagga</div><div class="h">Abhayattheraapadāna</div><div class="q" id="p_20Ap1_7541"> <div class="divNumber">195.</div> <div class="p"> <table class="singleColumn"> <tr> <td> <div class="pN">7541</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammesu cakkhumā;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div></div><div class="q" id="p_20Ap1_7542"> <div class="divNumber">196.</div> <div class="p"> <table class="singleColumn"> <tr> <td> <div class="pN">7542</div> <div class="G">Saraṇagamane kiñci,</div> </td> </tr> <tr> <td> <div class="G">nivesesi tathāgato;</div> </td> </tr> <tr> <td> <div class="G">Kiñci sīle nivesesi,</div> </td> </tr> <tr> <td> <div class="G">dasakammapathuttame.</div> </td> </tr> </table> </div></div><div class="q" id="p_20Ap1_7543"> <div class="divNumber">197.</div> <div class="p"> <table class="singleColumn"> <tr> <td> <div class="pN">7543</div> <div class="G">Deti kassaci so vīro,</div> </td> </tr> <tr> <td> <div class="G">sāmaññaphalamuttamaṃ;</div> </td> </tr> <tr> <td> <div class="G">Samāpattī tathā aṭṭha,</div> </td> </tr> <tr> <td> <div class="G">tisso vijjā pavecchati.</div> </td> </tr> </table> </div></div><div class="q" id="p_20Ap1_7544"> <div class="divNumber">198.</div> <div class="p"> <table class="singleColumn"> <tr> <td> <div class="pN">7544</div> <div class="G">Chaḷabhiññāsu yojesi,</div> </td> </tr> <tr> <td> <div class="G">kiñci sattaṃ naruttamo;</div> </td> </tr> <tr> <td> <div class="G">Deti kassaci nātho so,</div> </td> </tr> <tr> <td> <div class="G">catasso paṭisambhidā.</div> </td> </tr> </table> </div></div><div class="q" id="p_20Ap1_7545"> <div class="divNumber">199.</div> <div class="p"> <table class="singleColumn"> <tr> <td> <div class="pN">7545</div> <div class="G">Bodhaneyyaṃ pajaṃ disvā,</div> </td> </tr> <tr> <td> <div class="G">asaṅkheyyampi yojanaṃ;</div> </td> </tr> <tr> <td> <div class="G">Khaṇena upagantvāna,</div> </td> </tr> <tr> <td> <div class="G">vineti narasārathi.</div> </td> </tr> </table> </div></div><div class="q" id="p_20Ap1_7546"> <div class="divNumber">200.</div> <div class="p"> <table class="singleColumn"> <tr> <td> <div class="pN">7546</div> <div class="G">Tadāhaṃ haṃsavatiyaṃ,</div> </td> </tr> <tr> <td> <div class="G">ahosiṃ brāhmaṇatrajo;</div> </td> </tr> <tr> <td> <div class="G">Pāragū sabbavedānaṃ,</div> </td> </tr> <tr> <td> <div class="G">veyyākaraṇasammato.</div> </td> </tr> </table> </div></div><div class="q" id="p_20Ap1_7547"> <div class="divNumber">201.</div> <div class="p"> <table class="singleColumn"> <tr> <td> <div class="pN">7547</div> <div class="G">Niruttiyā ca kusalo,</div> </td> </tr> <tr> <td> <div class="G">nighaṇḍumhi visārado;</div> </td> </tr> <tr> <td> <div class="G">Padako keṭubhavidū,</div> </td> </tr> <tr> <td> <div class="G">chandovicitikovido.</div> </td> </tr> </table> </div></div><div class="q" id="p_20Ap1_7548"> <div class="divNumber">202.</div> <div class="p"> <table class="singleColumn"> <tr> <td> <div class="pN">7548</div> <div class="G">Jaṅghāvihāraṃ vicaraṃ,</div> </td> </tr> <tr> <td> <div class="G">haṃsārāmamupeccahaṃ;</div> </td> </tr> <tr> <td> <div class="G">Addasaṃ varadaṃ seṭṭhaṃ,</div> </td> </tr> <tr> <td> <div class="G">mahājanapurakkhataṃ.</div> </td> </tr> </table> </div></div><div class="q" id="p_20Ap1_7549"> <div class="divNumber">203.</div> <div class="p"> <table class="singleColumn"> <tr> <td> <div class="pN">7549</div> <div class="G">Desentaṃ virajaṃ dhammaṃ,</div> </td> </tr> <tr> <td> <div class="G">paccanīkamatī ahaṃ;</div> </td> </tr> <tr> <td> <div class="G">Upetvā tassa kalyāṇaṃ,</div> </td> </tr> <tr> <td> <div class="G">sutvāna vimalaṃ ahaṃ.</div> </td> </tr> </table> </div></div><div class="q" id="p_20Ap1_7550"> <div class="divNumber">204.</div> <div class="p"> <table class="singleColumn"> <tr> <td> <div class="pN">7550</div> <div class="G">Byāhataṃ punaruttaṃ vā,</div> </td> </tr> <tr> <td> <div class="G">apatthaṃ vā niratthakaṃ;</div> </td> </tr> <tr> <td> <div class="G">Nāddasaṃ tassa munino,</div> </td> </tr> <tr> <td> <div class="G">tato pabbajito ahaṃ.</div> </td> </tr> </table> </div></div><div class="q" id="p_20Ap1_7551"> <div class="divNumber">205.</div> <div class="p"> <table class="singleColumn"> <tr> <td> <div class="pN">7551</div> <div class="G">Nacireneva kālena,</div> </td> </tr> <tr> <td> <div class="G">sabbasattavisārado;</div> </td> </tr> <tr> <td> <div class="G">Nipuṇo buddhavacane,</div> </td> </tr> <tr> <td> <div class="G">ahosiṃ guṇisammato.</div> </td> </tr> </table> </div></div><div class="q" id="p_20Ap1_7552"> <div class="divNumber">206.</div> <div class="p"> <table class="singleColumn"> <tr> <td> <div class="pN">7552</div> <div class="G">Tadā catasso gāthāyo,</div> </td> </tr> <tr> <td> <div class="G">ganthayitvā subyañjanā;</div> </td> </tr> <tr> <td> <div class="G">Santhavitvā tilokaggaṃ,</div> </td> </tr> <tr> <td> <div class="G">desayissaṃ dine dine.</div> </td> </tr> </table> </div></div><div class="q" id="p_20Ap1_7553"> <div class="divNumber">207.</div> <div class="p"> <table class="singleColumn"> <tr> <td> <div class="pN">7553</div> <div class="G">‘Virattosi mahāvīro,</div> </td> </tr> <tr> <td> <div class="G">saṃsāre sabhaye vasaṃ;</div> </td> </tr> <tr> <td> <div class="G">Karuṇāya na nibbāyi,</div> </td> </tr> <tr> <td> <div class="G">tato kāruṇiko muni.</div> </td> </tr> </table> </div></div><div class="q" id="p_20Ap1_7554"> <div class="divNumber">208.</div> <div class="p"> <table class="singleColumn"> <tr> <td> <div class="pN">7554</div> <div class="G">Puthujjano vayo santo,</div> </td> </tr> <tr> <td> <div class="G">na kilesavaso ahu;</div> </td> </tr> <tr> <td> <div class="G">Sampajāno satiyutto,</div> </td> </tr> <tr> <td> <div class="G">tasmā eso acintiyo.</div> </td> </tr> </table> </div></div><div class="q" id="p_20Ap1_7555"> <div class="divNumber">209.</div> <div class="p"> <table class="singleColumn"> <tr> <td> <div class="pN">7555</div> <div class="G">Dubbalāni kilesāni,</div> </td> </tr> <tr> <td> <div class="G">yassāsayagatāni me;</div> </td> </tr> <tr> <td> <div class="G">Ñāṇaggiparidaḍḍhāni,</div> </td> </tr> <tr> <td> <div class="G">na khīyiṃsu tamabbhutaṃ.</div> </td> </tr> </table> </div></div><div class="q" id="p_20Ap1_7556"> <div class="divNumber">210.</div> <div class="p"> <table class="singleColumn"> <tr> <td> <div class="pN">7556</div> <div class="G">Yo sabbalokassa garu,</div> </td> </tr> <tr> <td> <div class="G">loko yassa tathā garu;</div> </td> </tr> <tr> <td> <div class="G">Tathāpi lokācariyo,</div> </td> </tr> <tr> <td> <div class="G">loko tassānuvattako’.</div> </td> </tr> </table> </div></div><div class="q" id="p_20Ap1_7557"> <div class="divNumber">211.</div> <div class="p"> <table class="singleColumn"> <tr> <td> <div class="pN">7557</div> <div class="G">Evamādīhi sambuddhaṃ,</div> </td> </tr> <tr> <td> <div class="G">kittayaṃ dhammadesanaṃ;</div> </td> </tr> <tr> <td> <div class="G">Yāvajīvaṃ karitvāna,</div> </td> </tr> <tr> <td> <div class="G">gato saggaṃ tato cuto.</div> </td> </tr> </table> </div></div><div class="q" id="p_20Ap1_7558"> <div class="divNumber">212.</div> <div class="p"> <table class="singleColumn"> <tr> <td> <div class="pN">7558</div> <div class="G">Satasahassito kappe,</div> </td> </tr> <tr> <td> <div class="G">yaṃ buddhamabhikittayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div></div><div class="q" id="p_20Ap1_7559"> <div class="divNumber">213.</div> <div class="p"> <table class="singleColumn"> <tr> <td> <div class="pN">7559</div> <div class="G">Devaloke mahārajjaṃ,</div> </td> </tr> <tr> <td> <div class="G">pādesiṃ kañcanagghiyaṃ;</div> </td> </tr> <tr> <td> <div class="G">Cakkavattī mahārajjaṃ,</div> </td> </tr> <tr> <td> <div class="G">bahusonubhaviṃ ahaṃ.</div> </td> </tr> </table> </div></div><div class="q" id="p_20Ap1_7560"> <div class="divNumber">214.</div> <div class="p"> <table class="singleColumn"> <tr> <td> <div class="pN">7560</div> <div class="G">Duve bhave pajāyāmi,</div> </td> </tr> <tr> <td> <div class="G">devatte atha mānuse;</div> </td> </tr> <tr> <td> <div class="G">Aññaṃ gatiṃ na jānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div></div><div class="q" id="p_20Ap1_7561"> <div class="divNumber">215.</div> <div class="p"> <table class="singleColumn"> <tr> <td> <div class="pN">7561</div> <div class="G">Duve kule pajāyāmi,</div> </td> </tr> <tr> <td> <div class="G">khattiye atha brāhmaṇe;</div> </td> </tr> <tr> <td> <div class="G">Nīce kule na jāyāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div></div><div class="q" id="p_20Ap1_7562"> <div class="divNumber">216.</div> <div class="p"> <table class="singleColumn"> <tr> <td> <div class="pN">7562</div> <div class="G">Pacchime ca bhave dāni,</div> </td> </tr> <tr> <td> <div class="G">giribbajapuruttame;</div> </td> </tr> <tr> <td> <div class="G">Raññohaṃ bimbisārassa,</div> </td> </tr> <tr> <td> <div class="G">putto nāmena cābhayo.</div> </td> </tr> </table> </div></div><div class="q" id="p_20Ap1_7563"> <div class="divNumber">217.</div> <div class="p"> <table class="singleColumn"> <tr> <td> <div class="pN">7563</div> <div class="G">Pāpamittavasaṃ gantvā,</div> </td> </tr> <tr> <td> <div class="G">nigaṇṭhena vimohito;</div> </td> </tr> <tr> <td> <div class="G">Pesito nāṭaputtena,</div> </td> </tr> <tr> <td> <div class="G">buddhaseṭṭhamupeccahaṃ.</div> </td> </tr> </table> </div></div><div class="q" id="p_20Ap1_7564"> <div class="divNumber">218.</div> <div class="p"> <table class="singleColumn"> <tr> <td> <div class="pN">7564</div> <div class="G">Pucchitvā nipuṇaṃ pañhaṃ,</div> </td> </tr> <tr> <td> <div class="G">sutvā byākaraṇuttamaṃ;</div> </td> </tr> <tr> <td> <div class="G">Pabbajitvāna naciraṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div></div><div class="q" id="p_20Ap1_7565"> <div class="divNumber">219.</div> <div class="p"> <table class="singleColumn"> <tr> <td> <div class="pN">7565</div> <div class="G">Kittayitvā jinavaraṃ,</div> </td> </tr> <tr> <td> <div class="G">kittito homi sabbadā;</div> </td> </tr> <tr> <td> <div class="G">Sugandhadehavadano,</div> </td> </tr> <tr> <td> <div class="G">āsiṃ sukhasamappito.</div> </td> </tr> </table> </div></div><div class="q" id="p_20Ap1_7566"> <div class="divNumber">220.</div> <div class="p"> <table class="singleColumn"> <tr> <td> <div class="pN">7566</div> <div class="G">Tikkhahāsalahupañño,</div> </td> </tr> <tr> <td> <div class="G">mahāpañño tathevahaṃ;</div> </td> </tr> <tr> <td> <div class="G">Vicittapaṭibhāno ca,</div> </td> </tr> <tr> <td> <div class="G">tassa kammassa vāhasā.</div> </td> </tr> </table> </div></div><div class="q" id="p_20Ap1_7567"> <div class="divNumber">221.</div> <div class="p"> <table class="singleColumn"> <tr> <td> <div class="pN">7567</div> <div class="G">Abhitthavitvā padumuttarāhaṃ,</div> </td> </tr> <tr> <td> <div class="G">Pasannacitto asamaṃ sayambhuṃ;</div> </td> </tr> <tr> <td> <div class="G">Na gacchi kappāni apāyabhūmiṃ,</div> </td> </tr> <tr> <td> <div class="G">Sataṃsahassāni balena tassa.</div> </td> </tr> </table> </div></div><div class="q" id="p_20Ap1_7568"> <div class="divNumber">222.</div> <div class="p"> <table class="singleColumn"> <tr> <td> <div class="pN">7568</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_7569"> <div class="divNumber">223.</div> <div class="p"> <table class="singleColumn"> <tr> <td> <div class="pN">7569</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_7570"> <div class="divNumber">224.</div> <div class="p"> <table class="singleColumn"> <tr> <td> <div class="pN">7570</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_7571"> <div class="p"><span class="pN">7571</span>Itthaṃ sudaṃ āyasmā abhayo thero imā gāthāyo abhāsitthāti. </div></div><div class="CENTER" id="p_20Ap1_7572"><span class="pN">7572</span>Abhayattherassāpadānaṃ sattamaṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/55">55 Bhaddiyavagga</a>
</div>
<div class="i">55.7 Abhayattheraapadāna</div>
<div class="h">Bhaddiyavagga</div>
<div class="h">Abhayattheraapadāna</div>
<div class="q" id="p_20Ap1_7541"> <div class="divNumber">195.</div> <div class="p"> <table class="singleColumn"> <tr> <td> <div class="pN">7541</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammesu cakkhumā;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div>
</div>
<div class="q" id="p_20Ap1_7542"> <div class="divNumber">196.</div> <div class="p"> <table class="singleColumn"> <tr> <td> <div class="pN">7542</div> <div class="G">Saraṇagamane kiñci,</div> </td> </tr> <tr> <td> <div class="G">nivesesi tathāgato;</div> </td> </tr> <tr> <td> <div class="G">Kiñci sīle nivesesi,</div> </td> </tr> <tr> <td> <div class="G">dasakammapathuttame.</div> </td> </tr> </table> </div>
</div>
<div class="q" id="p_20Ap1_7543"> <div class="divNumber">197.</div> <div class="p"> <table class="singleColumn"> <tr> <td> <div class="pN">7543</div> <div class="G">Deti kassaci so vīro,</div> </td> </tr> <tr> <td> <div class="G">sāmaññaphalamuttamaṃ;</div> </td> </tr> <tr> <td> <div class="G">Samāpattī tathā aṭṭha,</div> </td> </tr> <tr> <td> <div class="G">tisso vijjā pavecchati.</div> </td> </tr> </table> </div>
</div>
<div class="q" id="p_20Ap1_7544"> <div class="divNumber">198.</div> <div class="p"> <table class="singleColumn"> <tr> <td> <div class="pN">7544</div> <div class="G">Chaḷabhiññāsu yojesi,</div> </td> </tr> <tr> <td> <div class="G">kiñci sattaṃ naruttamo;</div> </td> </tr> <tr> <td> <div class="G">Deti kassaci nātho so,</div> </td> </tr> <tr> <td> <div class="G">catasso paṭisambhidā.</div> </td> </tr> </table> </div>
</div>
<div class="q" id="p_20Ap1_7545"> <div class="divNumber">199.</div> <div class="p"> <table class="singleColumn"> <tr> <td> <div class="pN">7545</div> <div class="G">Bodhaneyyaṃ pajaṃ disvā,</div> </td> </tr> <tr> <td> <div class="G">asaṅkheyyampi yojanaṃ;</div> </td> </tr> <tr> <td> <div class="G">Khaṇena upagantvāna,</div> </td> </tr> <tr> <td> <div class="G">vineti narasārathi.</div> </td> </tr> </table> </div>
</div>
<div class="q" id="p_20Ap1_7546"> <div class="divNumber">200.</div> <div class="p"> <table class="singleColumn"> <tr> <td> <div class="pN">7546</div> <div class="G">Tadāhaṃ haṃsavatiyaṃ,</div> </td> </tr> <tr> <td> <div class="G">ahosiṃ brāhmaṇatrajo;</div> </td> </tr> <tr> <td> <div class="G">Pāragū sabbavedānaṃ,</div> </td> </tr> <tr> <td> <div class="G">veyyākaraṇasammato.</div> </td> </tr> </table> </div>
</div>
<div class="q" id="p_20Ap1_7547"> <div class="divNumber">201.</div> <div class="p"> <table class="singleColumn"> <tr> <td> <div class="pN">7547</div> <div class="G">Niruttiyā ca kusalo,</div> </td> </tr> <tr> <td> <div class="G">nighaṇḍumhi visārado;</div> </td> </tr> <tr> <td> <div class="G">Padako keṭubhavidū,</div> </td> </tr> <tr> <td> <div class="G">chandovicitikovido.</div> </td> </tr> </table> </div>
</div>
<div class="q" id="p_20Ap1_7548"> <div class="divNumber">202.</div> <div class="p"> <table class="singleColumn"> <tr> <td> <div class="pN">7548</div> <div class="G">Jaṅghāvihāraṃ vicaraṃ,</div> </td> </tr> <tr> <td> <div class="G">haṃsārāmamupeccahaṃ;</div> </td> </tr> <tr> <td> <div class="G">Addasaṃ varadaṃ seṭṭhaṃ,</div> </td> </tr> <tr> <td> <div class="G">mahājanapurakkhataṃ.</div> </td> </tr> </table> </div>
</div>
<div class="q" id="p_20Ap1_7549"> <div class="divNumber">203.</div> <div class="p"> <table class="singleColumn"> <tr> <td> <div class="pN">7549</div> <div class="G">Desentaṃ virajaṃ dhammaṃ,</div> </td> </tr> <tr> <td> <div class="G">paccanīkamatī ahaṃ;</div> </td> </tr> <tr> <td> <div class="G">Upetvā tassa kalyāṇaṃ,</div> </td> </tr> <tr> <td> <div class="G">sutvāna vimalaṃ ahaṃ.</div> </td> </tr> </table> </div>
</div>
<div class="q" id="p_20Ap1_7550"> <div class="divNumber">204.</div> <div class="p"> <table class="singleColumn"> <tr> <td> <div class="pN">7550</div> <div class="G">Byāhataṃ punaruttaṃ vā,</div> </td> </tr> <tr> <td> <div class="G">apatthaṃ vā niratthakaṃ;</div> </td> </tr> <tr> <td> <div class="G">Nāddasaṃ tassa munino,</div> </td> </tr> <tr> <td> <div class="G">tato pabbajito ahaṃ.</div> </td> </tr> </table> </div>
</div>
<div class="q" id="p_20Ap1_7551"> <div class="divNumber">205.</div> <div class="p"> <table class="singleColumn"> <tr> <td> <div class="pN">7551</div> <div class="G">Nacireneva kālena,</div> </td> </tr> <tr> <td> <div class="G">sabbasattavisārado;</div> </td> </tr> <tr> <td> <div class="G">Nipuṇo buddhavacane,</div> </td> </tr> <tr> <td> <div class="G">ahosiṃ guṇisammato.</div> </td> </tr> </table> </div>
</div>
<div class="q" id="p_20Ap1_7552"> <div class="divNumber">206.</div> <div class="p"> <table class="singleColumn"> <tr> <td> <div class="pN">7552</div> <div class="G">Tadā catasso gāthāyo,</div> </td> </tr> <tr> <td> <div class="G">ganthayitvā subyañjanā;</div> </td> </tr> <tr> <td> <div class="G">Santhavitvā tilokaggaṃ,</div> </td> </tr> <tr> <td> <div class="G">desayissaṃ dine dine.</div> </td> </tr> </table> </div>
</div>
<div class="q" id="p_20Ap1_7553"> <div class="divNumber">207.</div> <div class="p"> <table class="singleColumn"> <tr> <td> <div class="pN">7553</div> <div class="G">‘Virattosi mahāvīro,</div> </td> </tr> <tr> <td> <div class="G">saṃsāre sabhaye vasaṃ;</div> </td> </tr> <tr> <td> <div class="G">Karuṇāya na nibbāyi,</div> </td> </tr> <tr> <td> <div class="G">tato kāruṇiko muni.</div> </td> </tr> </table> </div>
</div>
<div class="q" id="p_20Ap1_7554"> <div class="divNumber">208.</div> <div class="p"> <table class="singleColumn"> <tr> <td> <div class="pN">7554</div> <div class="G">Puthujjano vayo santo,</div> </td> </tr> <tr> <td> <div class="G">na kilesavaso ahu;</div> </td> </tr> <tr> <td> <div class="G">Sampajāno satiyutto,</div> </td> </tr> <tr> <td> <div class="G">tasmā eso acintiyo.</div> </td> </tr> </table> </div>
</div>
<div class="q" id="p_20Ap1_7555"> <div class="divNumber">209.</div> <div class="p"> <table class="singleColumn"> <tr> <td> <div class="pN">7555</div> <div class="G">Dubbalāni kilesāni,</div> </td> </tr> <tr> <td> <div class="G">yassāsayagatāni me;</div> </td> </tr> <tr> <td> <div class="G">Ñāṇaggiparidaḍḍhāni,</div> </td> </tr> <tr> <td> <div class="G">na khīyiṃsu tamabbhutaṃ.</div> </td> </tr> </table> </div>
</div>
<div class="q" id="p_20Ap1_7556"> <div class="divNumber">210.</div> <div class="p"> <table class="singleColumn"> <tr> <td> <div class="pN">7556</div> <div class="G">Yo sabbalokassa garu,</div> </td> </tr> <tr> <td> <div class="G">loko yassa tathā garu;</div> </td> </tr> <tr> <td> <div class="G">Tathāpi lokācariyo,</div> </td> </tr> <tr> <td> <div class="G">loko tassānuvattako’.</div> </td> </tr> </table> </div>
</div>
<div class="q" id="p_20Ap1_7557"> <div class="divNumber">211.</div> <div class="p"> <table class="singleColumn"> <tr> <td> <div class="pN">7557</div> <div class="G">Evamādīhi sambuddhaṃ,</div> </td> </tr> <tr> <td> <div class="G">kittayaṃ dhammadesanaṃ;</div> </td> </tr> <tr> <td> <div class="G">Yāvajīvaṃ karitvāna,</div> </td> </tr> <tr> <td> <div class="G">gato saggaṃ tato cuto.</div> </td> </tr> </table> </div>
</div>
<div class="q" id="p_20Ap1_7558"> <div class="divNumber">212.</div> <div class="p"> <table class="singleColumn"> <tr> <td> <div class="pN">7558</div> <div class="G">Satasahassito kappe,</div> </td> </tr> <tr> <td> <div class="G">yaṃ buddhamabhikittayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_7559"> <div class="divNumber">213.</div> <div class="p"> <table class="singleColumn"> <tr> <td> <div class="pN">7559</div> <div class="G">Devaloke mahārajjaṃ,</div> </td> </tr> <tr> <td> <div class="G">pādesiṃ kañcanagghiyaṃ;</div> </td> </tr> <tr> <td> <div class="G">Cakkavattī mahārajjaṃ,</div> </td> </tr> <tr> <td> <div class="G">bahusonubhaviṃ ahaṃ.</div> </td> </tr> </table> </div>
</div>
<div class="q" id="p_20Ap1_7560"> <div class="divNumber">214.</div> <div class="p"> <table class="singleColumn"> <tr> <td> <div class="pN">7560</div> <div class="G">Duve bhave pajāyāmi,</div> </td> </tr> <tr> <td> <div class="G">devatte atha mānuse;</div> </td> </tr> <tr> <td> <div class="G">Aññaṃ gatiṃ na jānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_7561"> <div class="divNumber">215.</div> <div class="p"> <table class="singleColumn"> <tr> <td> <div class="pN">7561</div> <div class="G">Duve kule pajāyāmi,</div> </td> </tr> <tr> <td> <div class="G">khattiye atha brāhmaṇe;</div> </td> </tr> <tr> <td> <div class="G">Nīce kule na jāyāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_7562"> <div class="divNumber">216.</div> <div class="p"> <table class="singleColumn"> <tr> <td> <div class="pN">7562</div> <div class="G">Pacchime ca bhave dāni,</div> </td> </tr> <tr> <td> <div class="G">giribbajapuruttame;</div> </td> </tr> <tr> <td> <div class="G">Raññohaṃ bimbisārassa,</div> </td> </tr> <tr> <td> <div class="G">putto nāmena cābhayo.</div> </td> </tr> </table> </div>
</div>
<div class="q" id="p_20Ap1_7563"> <div class="divNumber">217.</div> <div class="p"> <table class="singleColumn"> <tr> <td> <div class="pN">7563</div> <div class="G">Pāpamittavasaṃ gantvā,</div> </td> </tr> <tr> <td> <div class="G">nigaṇṭhena vimohito;</div> </td> </tr> <tr> <td> <div class="G">Pesito nāṭaputtena,</div> </td> </tr> <tr> <td> <div class="G">buddhaseṭṭhamupeccahaṃ.</div> </td> </tr> </table> </div>
</div>
<div class="q" id="p_20Ap1_7564"> <div class="divNumber">218.</div> <div class="p"> <table class="singleColumn"> <tr> <td> <div class="pN">7564</div> <div class="G">Pucchitvā nipuṇaṃ pañhaṃ,</div> </td> </tr> <tr> <td> <div class="G">sutvā byākaraṇuttamaṃ;</div> </td> </tr> <tr> <td> <div class="G">Pabbajitvāna naciraṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_7565"> <div class="divNumber">219.</div> <div class="p"> <table class="singleColumn"> <tr> <td> <div class="pN">7565</div> <div class="G">Kittayitvā jinavaraṃ,</div> </td> </tr> <tr> <td> <div class="G">kittito homi sabbadā;</div> </td> </tr> <tr> <td> <div class="G">Sugandhadehavadano,</div> </td> </tr> <tr> <td> <div class="G">āsiṃ sukhasamappito.</div> </td> </tr> </table> </div>
</div>
<div class="q" id="p_20Ap1_7566"> <div class="divNumber">220.</div> <div class="p"> <table class="singleColumn"> <tr> <td> <div class="pN">7566</div> <div class="G">Tikkhahāsalahupañño,</div> </td> </tr> <tr> <td> <div class="G">mahāpañño tathevahaṃ;</div> </td> </tr> <tr> <td> <div class="G">Vicittapaṭibhāno ca,</div> </td> </tr> <tr> <td> <div class="G">tassa kammassa vāhasā.</div> </td> </tr> </table> </div>
</div>
<div class="q" id="p_20Ap1_7567"> <div class="divNumber">221.</div> <div class="p"> <table class="singleColumn"> <tr> <td> <div class="pN">7567</div> <div class="G">Abhitthavitvā padumuttarāhaṃ,</div> </td> </tr> <tr> <td> <div class="G">Pasannacitto asamaṃ sayambhuṃ;</div> </td> </tr> <tr> <td> <div class="G">Na gacchi kappāni apāyabhūmiṃ,</div> </td> </tr> <tr> <td> <div class="G">Sataṃsahassāni balena tassa.</div> </td> </tr> </table> </div>
</div>
<div class="q" id="p_20Ap1_7568"> <div class="divNumber">222.</div> <div class="p"> <table class="singleColumn"> <tr> <td> <div class="pN">7568</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7569"> <div class="divNumber">223.</div> <div class="p"> <table class="singleColumn"> <tr> <td> <div class="pN">7569</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7570"> <div class="divNumber">224.</div> <div class="p"> <table class="singleColumn"> <tr> <td> <div class="pN">7570</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_7571"> <div class="p">
<span class="pN">7571</span>Itthaṃ sudaṃ āyasmā abhayo thero imā gāthāyo abhāsitthāti. </div>
</div>
<div class="CENTER" id="p_20Ap1_7572">
<span class="pN">7572</span>Abhayattherassāpadānaṃ sattamaṃ.</div>
</div>
