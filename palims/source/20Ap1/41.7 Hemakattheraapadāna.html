<div><div class="b"><a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/41">41 Metteyyavagga</a></div><div class="i">41.7 Hemakattheraapadāna</div><div class="h">Metteyyavagga</div><div class="h">Hemakattheraapadāna</div><div class="q" id="p_20Ap1_5041"> <div class="divNumber">183.</div> <div class="p"> <table class="singleColumn"> <tr> <td> <div class="pN">5041</div> <div class="G">“Pabbhārakūṭaṃ nissāya,</div> </td> </tr> <tr> <td> <div class="G">anomo nāma tāpaso;</div> </td> </tr> <tr> <td> <div class="G">Assamaṃ sukataṃ katvā,</div> </td> </tr> <tr> <td> <div class="G">paṇṇasāle vasī tadā.</div> </td> </tr> </table> </div></div><div class="q" id="p_20Ap1_5042"> <div class="divNumber">184.</div> <div class="p"> <table class="singleColumn"> <tr> <td> <div class="pN">5042</div> <div class="G">Siddhaṃ tassa tapo kammaṃ,</div> </td> </tr> <tr> <td> <div class="G">siddhipatto sake bale;</div> </td> </tr> <tr> <td> <div class="G">Sakasāmaññavikkanto,</div> </td> </tr> <tr> <td> <div class="G">ātāpī nipako muni.</div> </td> </tr> </table> </div></div><div class="q" id="p_20Ap1_5043"> <div class="divNumber">185.</div> <div class="p"> <table class="singleColumn"> <tr> <td> <div class="pN">5043</div> <div class="G">Visārado sasamaye,</div> </td> </tr> <tr> <td> <div class="G">paravāde ca kovido;</div> </td> </tr> <tr> <td> <div class="G">Paṭṭho bhūmantalikkhamhi,</div> </td> </tr> <tr> <td> <div class="G">uppātamhi ca kovido.</div> </td> </tr> </table> </div></div><div class="q" id="p_20Ap1_5044"> <div class="divNumber">186.</div> <div class="p"> <table class="singleColumn"> <tr> <td> <div class="pN">5044</div> <div class="G">Vītasoko nirārambho,</div> </td> </tr> <tr> <td> <div class="G">appāhāro alolupo;</div> </td> </tr> <tr> <td> <div class="G">Lābhālābhena santuṭṭho,</div> </td> </tr> <tr> <td> <div class="G">jhāyī jhānarato muni.</div> </td> </tr> </table> </div></div><div class="q" id="p_20Ap1_5045"> <div class="divNumber">187.</div> <div class="p"> <table class="singleColumn"> <tr> <td> <div class="pN">5045</div> <div class="G">Piyadassī nāma sambuddho,</div> </td> </tr> <tr> <td> <div class="G">aggo kāruṇiko muni;</div> </td> </tr> <tr> <td> <div class="G">Satte tāretukāmo so,</div> </td> </tr> <tr> <td> <div class="G">karuṇāya pharī tadā.</div> </td> </tr> </table> </div></div><div class="q" id="p_20Ap1_5046"> <div class="divNumber">188.</div> <div class="p"> <table class="singleColumn"> <tr> <td> <div class="pN">5046</div> <div class="G">Bodhaneyyaṃ janaṃ disvā,</div> </td> </tr> <tr> <td> <div class="G">piyadassī mahāmuni;</div> </td> </tr> <tr> <td> <div class="G">Cakkavāḷasahassampi,</div> </td> </tr> <tr> <td> <div class="G">gantvā ovadate muni.</div> </td> </tr> </table> </div></div><div class="q" id="p_20Ap1_5047"> <div class="divNumber">189.</div> <div class="p"> <table class="singleColumn"> <tr> <td> <div class="pN">5047</div> <div class="G">Mamuddharitukāmo so,</div> </td> </tr> <tr> <td> <div class="G">mamassamamupāgami;</div> </td> </tr> <tr> <td> <div class="G">Na diṭṭho me jino pubbe,</div> </td> </tr> <tr> <td> <div class="G">na sutopi ca kassaci.</div> </td> </tr> </table> </div></div><div class="q" id="p_20Ap1_5048"> <div class="divNumber">190.</div> <div class="p"> <table class="singleColumn"> <tr> <td> <div class="pN">5048</div> <div class="G">Uppātā supinā mayhaṃ,</div> </td> </tr> <tr> <td> <div class="G">lakkhaṇā suppakāsitā;</div> </td> </tr> <tr> <td> <div class="G">Paṭṭho bhūmantalikkhamhi,</div> </td> </tr> <tr> <td> <div class="G">nakkhattapadakovido.</div> </td> </tr> </table> </div></div><div class="q" id="p_20Ap1_5049"> <div class="divNumber">191.</div> <div class="p"> <table class="singleColumn"> <tr> <td> <div class="pN">5049</div> <div class="G">Sohaṃ buddhassa sutvāna,</div> </td> </tr> <tr> <td> <div class="G">tattha cittaṃ pasādayiṃ;</div> </td> </tr> <tr> <td> <div class="G">Tiṭṭhanto vā nisinno vā,</div> </td> </tr> <tr> <td> <div class="G">sarāmi niccakālikaṃ.</div> </td> </tr> </table> </div></div><div class="q" id="p_20Ap1_5050"> <div class="divNumber">192.</div> <div class="p"> <table class="singleColumn"> <tr> <td> <div class="pN">5050</div> <div class="G">Mayi evaṃ sarantamhi,</div> </td> </tr> <tr> <td> <div class="G">bhagavāpi anussari;</div> </td> </tr> <tr> <td> <div class="G">Buddhaṃ anussarantassa,</div> </td> </tr> <tr> <td> <div class="G">pīti me hoti tāvade.</div> </td> </tr> </table> </div></div><div class="q" id="p_20Ap1_5051"> <div class="divNumber">193.</div> <div class="p"> <table class="singleColumn"> <tr> <td> <div class="pN">5051</div> <div class="G">Kālañca punarāgamma,</div> </td> </tr> <tr> <td> <div class="G">upesi maṃ mahāmuni;</div> </td> </tr> <tr> <td> <div class="G">Sampattepi na jānāmi,</div> </td> </tr> <tr> <td> <div class="G">ayaṃ buddho mahāmuni.</div> </td> </tr> </table> </div></div><div class="q" id="p_20Ap1_5052"> <div class="divNumber">194.</div> <div class="p"> <table class="singleColumn"> <tr> <td> <div class="pN">5052</div> <div class="G">Anukampako kāruṇiko,</div> </td> </tr> <tr> <td> <div class="G">piyadassī mahāmuni;</div> </td> </tr> <tr> <td> <div class="G">Sañjānāpesi attānaṃ,</div> </td> </tr> <tr> <td> <div class="G">‘ahaṃ buddho sadevake’.</div> </td> </tr> </table> </div></div><div class="q" id="p_20Ap1_5053"> <div class="divNumber">195.</div> <div class="p"> <table class="singleColumn"> <tr> <td> <div class="pN">5053</div> <div class="G">Sañjānitvāna sambuddhaṃ,</div> </td> </tr> <tr> <td> <div class="G">piyadassiṃ mahāmuniṃ;</div> </td> </tr> <tr> <td> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div></div><div class="q" id="p_20Ap1_5054"> <div class="divNumber">196.</div> <div class="p"> <table class="singleColumn"> <tr> <td> <div class="pN">5054</div> <div class="G">‘Aññe pīṭhe ca pallaṅke,</div> </td> </tr> <tr> <td> <div class="G">āsandīsu nisīdare;</div> </td> </tr> <tr> <td> <div class="G">Tuvampi sabbadassāvī,</div> </td> </tr> <tr> <td> <div class="G">nisīda ratanāsane’.</div> </td> </tr> </table> </div></div><div class="q" id="p_20Ap1_5055"> <div class="divNumber">197.</div> <div class="p"> <table class="singleColumn"> <tr> <td> <div class="pN">5055</div> <div class="G">Sabbaratanamayaṃ pīṭhaṃ,</div> </td> </tr> <tr> <td> <div class="G">nimminitvāna tāvade;</div> </td> </tr> <tr> <td> <div class="G">Piyadassissa munino,</div> </td> </tr> <tr> <td> <div class="G">adāsiṃ iddhinimmitaṃ.</div> </td> </tr> </table> </div></div><div class="q" id="p_20Ap1_5056"> <div class="divNumber">198.</div> <div class="p"> <table class="singleColumn"> <tr> <td> <div class="pN">5056</div> <div class="G">Ratane ca nisinnassa,</div> </td> </tr> <tr> <td> <div class="G">pīṭhake iddhinimmite;</div> </td> </tr> <tr> <td> <div class="G">Kumbhamattaṃ jambuphalaṃ,</div> </td> </tr> <tr> <td> <div class="G">adāsiṃ tāvade ahaṃ.</div> </td> </tr> </table> </div></div><div class="q" id="p_20Ap1_5057"> <div class="divNumber">199.</div> <div class="p"> <table class="singleColumn"> <tr> <td> <div class="pN">5057</div> <div class="G">Mama hāsaṃ janetvāna,</div> </td> </tr> <tr> <td> <div class="G">paribhuñji mahāmuni;</div> </td> </tr> <tr> <td> <div class="G">Tadā cittaṃ pasādetvā,</div> </td> </tr> <tr> <td> <div class="G">satthāraṃ abhivādayiṃ.</div> </td> </tr> </table> </div></div><div class="q" id="p_20Ap1_5058"> <div class="divNumber">200.</div> <div class="p"> <table class="singleColumn"> <tr> <td> <div class="pN">5058</div> <div class="G">Piyadassī tu bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Ratanāsanamāsīno,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div></div><div class="q" id="p_20Ap1_5059"> <div class="divNumber">201.</div> <div class="p"> <table class="singleColumn"> <tr> <td> <div class="pN">5059</div> <div class="G">‘Yo me ratanamayaṃ pīṭhaṃ,</div> </td> </tr> <tr> <td> <div class="G">amatañca phalaṃ adā;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div></div><div class="q" id="p_20Ap1_5060"> <div class="divNumber">202.</div> <div class="p"> <table class="singleColumn"> <tr> <td> <div class="pN">5060</div> <div class="G">Sattasattati kappāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Pañcasattatikkhattuñca,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div></div><div class="q" id="p_20Ap1_5061"> <div class="divNumber">203.</div> <div class="p"> <table class="singleColumn"> <tr> <td> <div class="pN">5061</div> <div class="G">Dvattiṃsakkhattuṃ devindo,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div></div><div class="q" id="p_20Ap1_5062"> <div class="divNumber">204.</div> <div class="p"> <table class="singleColumn"> <tr> <td> <div class="pN">5062</div> <div class="G">Soṇṇamayaṃ rūpimayaṃ,</div> </td> </tr> <tr> <td> <div class="G">pallaṅkaṃ sukataṃ bahuṃ;</div> </td> </tr> <tr> <td> <div class="G">Lohitaṅgamayañceva,</div> </td> </tr> <tr> <td> <div class="G">lacchati ratanāmayaṃ.</div> </td> </tr> </table> </div></div><div class="q" id="p_20Ap1_5063"> <div class="divNumber">205.</div> <div class="p"> <table class="singleColumn"> <tr> <td> <div class="pN">5063</div> <div class="G">Caṅkamantampi manujaṃ,</div> </td> </tr> <tr> <td> <div class="G">puññakammasamaṅginaṃ;</div> </td> </tr> <tr> <td> <div class="G">Pallaṅkāni anekāni,</div> </td> </tr> <tr> <td> <div class="G">parivāressare tadā.</div> </td> </tr> </table> </div></div><div class="q" id="p_20Ap1_5064"> <div class="divNumber">206.</div> <div class="p"> <table class="singleColumn"> <tr> <td> <div class="pN">5064</div> <div class="G">Kūṭāgārā ca pāsādā,</div> </td> </tr> <tr> <td> <div class="G">sayanañca mahārahaṃ;</div> </td> </tr> <tr> <td> <div class="G">Imassa cittamaññāya,</div> </td> </tr> <tr> <td> <div class="G">nibbattissanti tāvade.</div> </td> </tr> </table> </div></div><div class="q" id="p_20Ap1_5065"> <div class="divNumber">207.</div> <div class="p"> <table class="singleColumn"> <tr> <td> <div class="pN">5065</div> <div class="G">Saṭṭhi nāgasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Suvaṇṇakacchā mātaṅgā,</div> </td> </tr> <tr> <td> <div class="G">hemakappanavāsasā.</div> </td> </tr> </table> </div></div><div class="q" id="p_20Ap1_5066"> <div class="divNumber">208.</div> <div class="p"> <table class="singleColumn"> <tr> <td> <div class="pN">5066</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">tomaraṅkusapāṇibhi;</div> </td> </tr> <tr> <td> <div class="G">Imaṃ paricarissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div></div><div class="q" id="p_20Ap1_5067"> <div class="divNumber">209.</div> <div class="p"> <table class="singleColumn"> <tr> <td> <div class="pN">5067</div> <div class="G">Saṭṭhi assasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Ājānīyāva jātiyā,</div> </td> </tr> <tr> <td> <div class="G">sindhavā sīghavāhino.</div> </td> </tr> </table> </div></div><div class="q" id="p_20Ap1_5068"> <div class="divNumber">210.</div> <div class="p"> <table class="singleColumn"> <tr> <td> <div class="pN">5068</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">illiyācāpadhāribhi;</div> </td> </tr> <tr> <td> <div class="G">Tepimaṃ paricarissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div></div><div class="q" id="p_20Ap1_5069"> <div class="divNumber">211.</div> <div class="p"> <table class="singleColumn"> <tr> <td> <div class="pN">5069</div> <div class="G">Saṭṭhi rathasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Dīpā athopi veyagghā,</div> </td> </tr> <tr> <td> <div class="G">sannaddhā ussitaddhajā.</div> </td> </tr> </table> </div></div><div class="q" id="p_20Ap1_5070"> <div class="divNumber">212.</div> <div class="p"> <table class="singleColumn"> <tr> <td> <div class="pN">5070</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Parivāressantimaṃ niccaṃ,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div></div><div class="q" id="p_20Ap1_5071"> <div class="divNumber">213.</div> <div class="p"> <table class="singleColumn"> <tr> <td> <div class="pN">5071</div> <div class="G">Saṭṭhi dhenusahassāni,</div> </td> </tr> <tr> <td> <div class="G">dohaññā puṅgavūsabhe;</div> </td> </tr> <tr> <td> <div class="G">Vacchake janayissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div></div><div class="q" id="p_20Ap1_5072"> <div class="divNumber">214.</div> <div class="p"> <table class="singleColumn"> <tr> <td> <div class="pN">5072</div> <div class="G">Soḷasitthisahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Vicittavatthābharaṇā,</div> </td> </tr> <tr> <td> <div class="G">āmukkamaṇikuṇḍalā.</div> </td> </tr> </table> </div></div><div class="q" id="p_20Ap1_5073"> <div class="divNumber">215.</div> <div class="p"> <table class="singleColumn"> <tr> <td> <div class="pN">5073</div> <div class="G">Aḷārapamhā hasulā,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Parivāressantimaṃ niccaṃ,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div></div><div class="q" id="p_20Ap1_5074"> <div class="divNumber">216.</div> <div class="p"> <table class="singleColumn"> <tr> <td> <div class="pN">5074</div> <div class="G">Aṭṭhārase kappasate,</div> </td> </tr> <tr> <td> <div class="G">gotamo nāma cakkhumā;</div> </td> </tr> <tr> <td> <div class="G">Tamandhakāraṃ vidhamitvā,</div> </td> </tr> <tr> <td> <div class="G">buddho loke bhavissati.</div> </td> </tr> </table> </div></div><div class="q" id="p_20Ap1_5075"> <div class="divNumber">217.</div> <div class="p"> <table class="singleColumn"> <tr> <td> <div class="pN">5075</div> <div class="G">Tassa dassanamāgamma,</div> </td> </tr> <tr> <td> <div class="G">pabbajissatikiñcano;</div> </td> </tr> <tr> <td> <div class="G">Tosayitvāna satthāraṃ,</div> </td> </tr> <tr> <td> <div class="G">sāsanebhiramissati.</div> </td> </tr> </table> </div></div><div class="q" id="p_20Ap1_5076"> <div class="divNumber">218.</div> <div class="p"> <table class="singleColumn"> <tr> <td> <div class="pN">5076</div> <div class="G">Tassa dhammaṃ suṇitvāna,</div> </td> </tr> <tr> <td> <div class="G">kilese ghātayissati;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div></div><div class="q" id="p_20Ap1_5077"> <div class="divNumber">219.</div> <div class="p"> <table class="singleColumn"> <tr> <td> <div class="pN">5077</div> <div class="G">Vīriyaṃ me dhuradhorayhaṃ,</div> </td> </tr> <tr> <td> <div class="G">yogakkhemādhivāhanaṃ;</div> </td> </tr> <tr> <td> <div class="G">Uttamatthaṃ patthayanto,</div> </td> </tr> <tr> <td> <div class="G">sāsane viharāmahaṃ.</div> </td> </tr> </table> </div></div><div class="q" id="p_20Ap1_5078"> <div class="divNumber">220.</div> <div class="p"> <table class="singleColumn"> <tr> <td> <div class="pN">5078</div> <div class="G">Idaṃ pacchimakaṃ mayhaṃ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div></div><div class="q" id="p_20Ap1_5079"> <div class="divNumber">221.</div> <div class="p"> <table class="singleColumn"> <tr> <td> <div class="pN">5079</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div></div><div class="q" id="p_20Ap1_5080"> <div class="divNumber">222.</div> <div class="p"> <table class="singleColumn"> <tr> <td> <div class="pN">5080</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div></div><div class="q" id="p_20Ap1_5081"> <div class="divNumber">223.</div> <div class="p"> <table class="singleColumn"> <tr> <td> <div class="pN">5081</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div></div><div class="q" id="p_20Ap1_5082"> <div class="p"><span class="pN">5082</span>Itthaṃ sudaṃ āyasmā hemako thero imā gāthāyo abhāsitthāti. </div></div><div class="CENTER" id="p_20Ap1_5083"><span class="pN">5083</span>Hemakattherassāpadānaṃ sattamaṃ.<br> Sattarasamaṃ bhāṇavāraṃ.</div></div><div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/41">41 Metteyyavagga</a>
</div>
<div class="i">41.7 Hemakattheraapadāna</div>
<div class="h">Metteyyavagga</div>
<div class="h">Hemakattheraapadāna</div>
<div class="q" id="p_20Ap1_5041"> <div class="divNumber">183.</div> <div class="p"> <table class="singleColumn"> <tr> <td> <div class="pN">5041</div> <div class="G">“Pabbhārakūṭaṃ nissāya,</div> </td> </tr> <tr> <td> <div class="G">anomo nāma tāpaso;</div> </td> </tr> <tr> <td> <div class="G">Assamaṃ sukataṃ katvā,</div> </td> </tr> <tr> <td> <div class="G">paṇṇasāle vasī tadā.</div> </td> </tr> </table> </div>
</div>
<div class="q" id="p_20Ap1_5042"> <div class="divNumber">184.</div> <div class="p"> <table class="singleColumn"> <tr> <td> <div class="pN">5042</div> <div class="G">Siddhaṃ tassa tapo kammaṃ,</div> </td> </tr> <tr> <td> <div class="G">siddhipatto sake bale;</div> </td> </tr> <tr> <td> <div class="G">Sakasāmaññavikkanto,</div> </td> </tr> <tr> <td> <div class="G">ātāpī nipako muni.</div> </td> </tr> </table> </div>
</div>
<div class="q" id="p_20Ap1_5043"> <div class="divNumber">185.</div> <div class="p"> <table class="singleColumn"> <tr> <td> <div class="pN">5043</div> <div class="G">Visārado sasamaye,</div> </td> </tr> <tr> <td> <div class="G">paravāde ca kovido;</div> </td> </tr> <tr> <td> <div class="G">Paṭṭho bhūmantalikkhamhi,</div> </td> </tr> <tr> <td> <div class="G">uppātamhi ca kovido.</div> </td> </tr> </table> </div>
</div>
<div class="q" id="p_20Ap1_5044"> <div class="divNumber">186.</div> <div class="p"> <table class="singleColumn"> <tr> <td> <div class="pN">5044</div> <div class="G">Vītasoko nirārambho,</div> </td> </tr> <tr> <td> <div class="G">appāhāro alolupo;</div> </td> </tr> <tr> <td> <div class="G">Lābhālābhena santuṭṭho,</div> </td> </tr> <tr> <td> <div class="G">jhāyī jhānarato muni.</div> </td> </tr> </table> </div>
</div>
<div class="q" id="p_20Ap1_5045"> <div class="divNumber">187.</div> <div class="p"> <table class="singleColumn"> <tr> <td> <div class="pN">5045</div> <div class="G">Piyadassī nāma sambuddho,</div> </td> </tr> <tr> <td> <div class="G">aggo kāruṇiko muni;</div> </td> </tr> <tr> <td> <div class="G">Satte tāretukāmo so,</div> </td> </tr> <tr> <td> <div class="G">karuṇāya pharī tadā.</div> </td> </tr> </table> </div>
</div>
<div class="q" id="p_20Ap1_5046"> <div class="divNumber">188.</div> <div class="p"> <table class="singleColumn"> <tr> <td> <div class="pN">5046</div> <div class="G">Bodhaneyyaṃ janaṃ disvā,</div> </td> </tr> <tr> <td> <div class="G">piyadassī mahāmuni;</div> </td> </tr> <tr> <td> <div class="G">Cakkavāḷasahassampi,</div> </td> </tr> <tr> <td> <div class="G">gantvā ovadate muni.</div> </td> </tr> </table> </div>
</div>
<div class="q" id="p_20Ap1_5047"> <div class="divNumber">189.</div> <div class="p"> <table class="singleColumn"> <tr> <td> <div class="pN">5047</div> <div class="G">Mamuddharitukāmo so,</div> </td> </tr> <tr> <td> <div class="G">mamassamamupāgami;</div> </td> </tr> <tr> <td> <div class="G">Na diṭṭho me jino pubbe,</div> </td> </tr> <tr> <td> <div class="G">na sutopi ca kassaci.</div> </td> </tr> </table> </div>
</div>
<div class="q" id="p_20Ap1_5048"> <div class="divNumber">190.</div> <div class="p"> <table class="singleColumn"> <tr> <td> <div class="pN">5048</div> <div class="G">Uppātā supinā mayhaṃ,</div> </td> </tr> <tr> <td> <div class="G">lakkhaṇā suppakāsitā;</div> </td> </tr> <tr> <td> <div class="G">Paṭṭho bhūmantalikkhamhi,</div> </td> </tr> <tr> <td> <div class="G">nakkhattapadakovido.</div> </td> </tr> </table> </div>
</div>
<div class="q" id="p_20Ap1_5049"> <div class="divNumber">191.</div> <div class="p"> <table class="singleColumn"> <tr> <td> <div class="pN">5049</div> <div class="G">Sohaṃ buddhassa sutvāna,</div> </td> </tr> <tr> <td> <div class="G">tattha cittaṃ pasādayiṃ;</div> </td> </tr> <tr> <td> <div class="G">Tiṭṭhanto vā nisinno vā,</div> </td> </tr> <tr> <td> <div class="G">sarāmi niccakālikaṃ.</div> </td> </tr> </table> </div>
</div>
<div class="q" id="p_20Ap1_5050"> <div class="divNumber">192.</div> <div class="p"> <table class="singleColumn"> <tr> <td> <div class="pN">5050</div> <div class="G">Mayi evaṃ sarantamhi,</div> </td> </tr> <tr> <td> <div class="G">bhagavāpi anussari;</div> </td> </tr> <tr> <td> <div class="G">Buddhaṃ anussarantassa,</div> </td> </tr> <tr> <td> <div class="G">pīti me hoti tāvade.</div> </td> </tr> </table> </div>
</div>
<div class="q" id="p_20Ap1_5051"> <div class="divNumber">193.</div> <div class="p"> <table class="singleColumn"> <tr> <td> <div class="pN">5051</div> <div class="G">Kālañca punarāgamma,</div> </td> </tr> <tr> <td> <div class="G">upesi maṃ mahāmuni;</div> </td> </tr> <tr> <td> <div class="G">Sampattepi na jānāmi,</div> </td> </tr> <tr> <td> <div class="G">ayaṃ buddho mahāmuni.</div> </td> </tr> </table> </div>
</div>
<div class="q" id="p_20Ap1_5052"> <div class="divNumber">194.</div> <div class="p"> <table class="singleColumn"> <tr> <td> <div class="pN">5052</div> <div class="G">Anukampako kāruṇiko,</div> </td> </tr> <tr> <td> <div class="G">piyadassī mahāmuni;</div> </td> </tr> <tr> <td> <div class="G">Sañjānāpesi attānaṃ,</div> </td> </tr> <tr> <td> <div class="G">‘ahaṃ buddho sadevake’.</div> </td> </tr> </table> </div>
</div>
<div class="q" id="p_20Ap1_5053"> <div class="divNumber">195.</div> <div class="p"> <table class="singleColumn"> <tr> <td> <div class="pN">5053</div> <div class="G">Sañjānitvāna sambuddhaṃ,</div> </td> </tr> <tr> <td> <div class="G">piyadassiṃ mahāmuniṃ;</div> </td> </tr> <tr> <td> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div>
</div>
<div class="q" id="p_20Ap1_5054"> <div class="divNumber">196.</div> <div class="p"> <table class="singleColumn"> <tr> <td> <div class="pN">5054</div> <div class="G">‘Aññe pīṭhe ca pallaṅke,</div> </td> </tr> <tr> <td> <div class="G">āsandīsu nisīdare;</div> </td> </tr> <tr> <td> <div class="G">Tuvampi sabbadassāvī,</div> </td> </tr> <tr> <td> <div class="G">nisīda ratanāsane’.</div> </td> </tr> </table> </div>
</div>
<div class="q" id="p_20Ap1_5055"> <div class="divNumber">197.</div> <div class="p"> <table class="singleColumn"> <tr> <td> <div class="pN">5055</div> <div class="G">Sabbaratanamayaṃ pīṭhaṃ,</div> </td> </tr> <tr> <td> <div class="G">nimminitvāna tāvade;</div> </td> </tr> <tr> <td> <div class="G">Piyadassissa munino,</div> </td> </tr> <tr> <td> <div class="G">adāsiṃ iddhinimmitaṃ.</div> </td> </tr> </table> </div>
</div>
<div class="q" id="p_20Ap1_5056"> <div class="divNumber">198.</div> <div class="p"> <table class="singleColumn"> <tr> <td> <div class="pN">5056</div> <div class="G">Ratane ca nisinnassa,</div> </td> </tr> <tr> <td> <div class="G">pīṭhake iddhinimmite;</div> </td> </tr> <tr> <td> <div class="G">Kumbhamattaṃ jambuphalaṃ,</div> </td> </tr> <tr> <td> <div class="G">adāsiṃ tāvade ahaṃ.</div> </td> </tr> </table> </div>
</div>
<div class="q" id="p_20Ap1_5057"> <div class="divNumber">199.</div> <div class="p"> <table class="singleColumn"> <tr> <td> <div class="pN">5057</div> <div class="G">Mama hāsaṃ janetvāna,</div> </td> </tr> <tr> <td> <div class="G">paribhuñji mahāmuni;</div> </td> </tr> <tr> <td> <div class="G">Tadā cittaṃ pasādetvā,</div> </td> </tr> <tr> <td> <div class="G">satthāraṃ abhivādayiṃ.</div> </td> </tr> </table> </div>
</div>
<div class="q" id="p_20Ap1_5058"> <div class="divNumber">200.</div> <div class="p"> <table class="singleColumn"> <tr> <td> <div class="pN">5058</div> <div class="G">Piyadassī tu bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Ratanāsanamāsīno,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_5059"> <div class="divNumber">201.</div> <div class="p"> <table class="singleColumn"> <tr> <td> <div class="pN">5059</div> <div class="G">‘Yo me ratanamayaṃ pīṭhaṃ,</div> </td> </tr> <tr> <td> <div class="G">amatañca phalaṃ adā;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_5060"> <div class="divNumber">202.</div> <div class="p"> <table class="singleColumn"> <tr> <td> <div class="pN">5060</div> <div class="G">Sattasattati kappāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Pañcasattatikkhattuñca,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div>
</div>
<div class="q" id="p_20Ap1_5061"> <div class="divNumber">203.</div> <div class="p"> <table class="singleColumn"> <tr> <td> <div class="pN">5061</div> <div class="G">Dvattiṃsakkhattuṃ devindo,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_5062"> <div class="divNumber">204.</div> <div class="p"> <table class="singleColumn"> <tr> <td> <div class="pN">5062</div> <div class="G">Soṇṇamayaṃ rūpimayaṃ,</div> </td> </tr> <tr> <td> <div class="G">pallaṅkaṃ sukataṃ bahuṃ;</div> </td> </tr> <tr> <td> <div class="G">Lohitaṅgamayañceva,</div> </td> </tr> <tr> <td> <div class="G">lacchati ratanāmayaṃ.</div> </td> </tr> </table> </div>
</div>
<div class="q" id="p_20Ap1_5063"> <div class="divNumber">205.</div> <div class="p"> <table class="singleColumn"> <tr> <td> <div class="pN">5063</div> <div class="G">Caṅkamantampi manujaṃ,</div> </td> </tr> <tr> <td> <div class="G">puññakammasamaṅginaṃ;</div> </td> </tr> <tr> <td> <div class="G">Pallaṅkāni anekāni,</div> </td> </tr> <tr> <td> <div class="G">parivāressare tadā.</div> </td> </tr> </table> </div>
</div>
<div class="q" id="p_20Ap1_5064"> <div class="divNumber">206.</div> <div class="p"> <table class="singleColumn"> <tr> <td> <div class="pN">5064</div> <div class="G">Kūṭāgārā ca pāsādā,</div> </td> </tr> <tr> <td> <div class="G">sayanañca mahārahaṃ;</div> </td> </tr> <tr> <td> <div class="G">Imassa cittamaññāya,</div> </td> </tr> <tr> <td> <div class="G">nibbattissanti tāvade.</div> </td> </tr> </table> </div>
</div>
<div class="q" id="p_20Ap1_5065"> <div class="divNumber">207.</div> <div class="p"> <table class="singleColumn"> <tr> <td> <div class="pN">5065</div> <div class="G">Saṭṭhi nāgasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Suvaṇṇakacchā mātaṅgā,</div> </td> </tr> <tr> <td> <div class="G">hemakappanavāsasā.</div> </td> </tr> </table> </div>
</div>
<div class="q" id="p_20Ap1_5066"> <div class="divNumber">208.</div> <div class="p"> <table class="singleColumn"> <tr> <td> <div class="pN">5066</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">tomaraṅkusapāṇibhi;</div> </td> </tr> <tr> <td> <div class="G">Imaṃ paricarissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5067"> <div class="divNumber">209.</div> <div class="p"> <table class="singleColumn"> <tr> <td> <div class="pN">5067</div> <div class="G">Saṭṭhi assasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Ājānīyāva jātiyā,</div> </td> </tr> <tr> <td> <div class="G">sindhavā sīghavāhino.</div> </td> </tr> </table> </div>
</div>
<div class="q" id="p_20Ap1_5068"> <div class="divNumber">210.</div> <div class="p"> <table class="singleColumn"> <tr> <td> <div class="pN">5068</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">illiyācāpadhāribhi;</div> </td> </tr> <tr> <td> <div class="G">Tepimaṃ paricarissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5069"> <div class="divNumber">211.</div> <div class="p"> <table class="singleColumn"> <tr> <td> <div class="pN">5069</div> <div class="G">Saṭṭhi rathasahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Dīpā athopi veyagghā,</div> </td> </tr> <tr> <td> <div class="G">sannaddhā ussitaddhajā.</div> </td> </tr> </table> </div>
</div>
<div class="q" id="p_20Ap1_5070"> <div class="divNumber">212.</div> <div class="p"> <table class="singleColumn"> <tr> <td> <div class="pN">5070</div> <div class="G">Ārūḷhā gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Parivāressantimaṃ niccaṃ,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5071"> <div class="divNumber">213.</div> <div class="p"> <table class="singleColumn"> <tr> <td> <div class="pN">5071</div> <div class="G">Saṭṭhi dhenusahassāni,</div> </td> </tr> <tr> <td> <div class="G">dohaññā puṅgavūsabhe;</div> </td> </tr> <tr> <td> <div class="G">Vacchake janayissanti,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5072"> <div class="divNumber">214.</div> <div class="p"> <table class="singleColumn"> <tr> <td> <div class="pN">5072</div> <div class="G">Soḷasitthisahassāni,</div> </td> </tr> <tr> <td> <div class="G">sabbālaṅkārabhūsitā;</div> </td> </tr> <tr> <td> <div class="G">Vicittavatthābharaṇā,</div> </td> </tr> <tr> <td> <div class="G">āmukkamaṇikuṇḍalā.</div> </td> </tr> </table> </div>
</div>
<div class="q" id="p_20Ap1_5073"> <div class="divNumber">215.</div> <div class="p"> <table class="singleColumn"> <tr> <td> <div class="pN">5073</div> <div class="G">Aḷārapamhā hasulā,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Parivāressantimaṃ niccaṃ,</div> </td> </tr> <tr> <td> <div class="G">ratnapīṭhassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5074"> <div class="divNumber">216.</div> <div class="p"> <table class="singleColumn"> <tr> <td> <div class="pN">5074</div> <div class="G">Aṭṭhārase kappasate,</div> </td> </tr> <tr> <td> <div class="G">gotamo nāma cakkhumā;</div> </td> </tr> <tr> <td> <div class="G">Tamandhakāraṃ vidhamitvā,</div> </td> </tr> <tr> <td> <div class="G">buddho loke bhavissati.</div> </td> </tr> </table> </div>
</div>
<div class="q" id="p_20Ap1_5075"> <div class="divNumber">217.</div> <div class="p"> <table class="singleColumn"> <tr> <td> <div class="pN">5075</div> <div class="G">Tassa dassanamāgamma,</div> </td> </tr> <tr> <td> <div class="G">pabbajissatikiñcano;</div> </td> </tr> <tr> <td> <div class="G">Tosayitvāna satthāraṃ,</div> </td> </tr> <tr> <td> <div class="G">sāsanebhiramissati.</div> </td> </tr> </table> </div>
</div>
<div class="q" id="p_20Ap1_5076"> <div class="divNumber">218.</div> <div class="p"> <table class="singleColumn"> <tr> <td> <div class="pN">5076</div> <div class="G">Tassa dhammaṃ suṇitvāna,</div> </td> </tr> <tr> <td> <div class="G">kilese ghātayissati;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_5077"> <div class="divNumber">219.</div> <div class="p"> <table class="singleColumn"> <tr> <td> <div class="pN">5077</div> <div class="G">Vīriyaṃ me dhuradhorayhaṃ,</div> </td> </tr> <tr> <td> <div class="G">yogakkhemādhivāhanaṃ;</div> </td> </tr> <tr> <td> <div class="G">Uttamatthaṃ patthayanto,</div> </td> </tr> <tr> <td> <div class="G">sāsane viharāmahaṃ.</div> </td> </tr> </table> </div>
</div>
<div class="q" id="p_20Ap1_5078"> <div class="divNumber">220.</div> <div class="p"> <table class="singleColumn"> <tr> <td> <div class="pN">5078</div> <div class="G">Idaṃ pacchimakaṃ mayhaṃ,</div> </td> </tr> <tr> <td> <div class="G">carimo vattate bhavo;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap1_5079"> <div class="divNumber">221.</div> <div class="p"> <table class="singleColumn"> <tr> <td> <div class="pN">5079</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5080"> <div class="divNumber">222.</div> <div class="p"> <table class="singleColumn"> <tr> <td> <div class="pN">5080</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_5081"> <div class="divNumber">223.</div> <div class="p"> <table class="singleColumn"> <tr> <td> <div class="pN">5081</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_5082"> <div class="p">
<span class="pN">5082</span>Itthaṃ sudaṃ āyasmā hemako thero imā gāthāyo abhāsitthāti. </div>
</div>
<div class="CENTER" id="p_20Ap1_5083">
<span class="pN">5083</span>Hemakattherassāpadānaṃ sattamaṃ.<br> Sattarasamaṃ bhāṇavāraṃ.</div>
</div>
