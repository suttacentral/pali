<div><div class="b"><a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/3">3 Tikanipāta</a> » <a href="/tipitaka/18It/3/3.5">3.5 Pañcamavagga</a></div><div class="i">3.5.8 Kalyāṇasīlasutta</div><div class="h">Tikanipāta</div><div class="h">Pañcamavagga</div><div class="h">Kalyāṇasīlasutta</div><div class="q" id="p_18It_693"> <div class="divNumber">97.</div> <div class="p"><span class="pN">693</span>Vuttañhetaṃ bhagavatā vuttamarahatāti me sutaṃ—  </div></div><div class="q" id="p_18It_694"> <div class="p"><span class="pN">694</span>“Kalyāṇasīlo, bhikkhave, bhikkhu kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccati—  </div></div><div class="q" id="p_18It_695"> <div class="p"><span class="pN">695</span>Kathañca, bhikkhave, bhikkhu kalyāṇasīlo hoti? Idha, bhikkhave, bhikkhu sīlavā hoti, pātimokkhasaṃvarasaṃvuto viharati, ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Evaṃ kho, bhikkhave, bhikkhu kalyāṇasīlo hoti. Iti kalyāṇasīlo. </div></div><div class="q" id="p_18It_696"> <div class="p"><span class="pN">696</span>Kalyāṇadhammo ca kathaṃ hoti? Idha, bhikkhave, bhikkhu sattannaṃ bodhipakkhiyānaṃ dhammānaṃ bhāvanānuyogamanuyutto viharati. Evaṃ kho, bhikkhave, bhikkhu kalyāṇadhammo hoti. Iti kalyāṇasīlo, kalyāṇadhammo. </div></div><div class="q" id="p_18It_697"> <div class="p"><span class="pN">697</span>Kalyāṇapañño ca kathaṃ hoti? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Evaṃ kho, bhikkhave, bhikkhu kalyāṇapañño hoti. </div></div><div class="q" id="p_18It_698"> <div class="p"><span class="pN">698</span>Iti kalyāṇasīlo kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccatī”ti. Etamatthaṃ bhagavā avoca. Tatthetaṃ iti vuccati—  </div></div><div class="q" id="p_18It_699"> <div class="p"> <table class="singleColumn"> <tr> <td> <div class="pN">699</div> <div class="G">“Yassa kāyena vācāya,</div> </td> </tr> <tr> <td> <div class="G">manasā natthi dukkaṭaṃ;</div> </td> </tr> <tr> <td> <div class="G">Taṃ ve kalyāṇasīloti,</div> </td> </tr> <tr> <td> <div class="G">āhu bhikkhuṃ hirīmanaṃ.</div> </td> </tr> </table> </div></div><div class="q" id="p_18It_700"> <div class="p"> <table class="singleColumn"> <tr> <td> <div class="pN">700</div> <div class="G">Yassa dhammā subhāvitā,</div> </td> </tr> <tr> <td> <div class="G">satta sambodhigāmino;</div> </td> </tr> <tr> <td> <div class="G">Taṃ ve kalyāṇadhammoti,</div> </td> </tr> <tr> <td> <div class="G">āhu bhikkhuṃ anussadaṃ.</div> </td> </tr> </table> </div></div><div class="q" id="p_18It_701"> <div class="p"> <table class="singleColumn"> <tr> <td> <div class="pN">701</div> <div class="G">Yo dukkhassa pajānāti,</div> </td> </tr> <tr> <td> <div class="G">idheva khayamattano;</div> </td> </tr> <tr> <td> <div class="G">Taṃ ve kalyāṇapaññoti,</div> </td> </tr> <tr> <td> <div class="G">āhu bhikkhuṃ anāsavaṃ.</div> </td> </tr> </table> </div></div><div class="q" id="p_18It_702"> <div class="p"> <table class="singleColumn"> <tr> <td> <div class="pN">702</div> <div class="G">Tehi dhammehi sampannaṃ,</div> </td> </tr> <tr> <td> <div class="G">anīghaṃ chinnasaṃsayaṃ;</div> </td> </tr> <tr> <td> <div class="G">Asitaṃ sabbalokassa,</div> </td> </tr> <tr> <td> <div class="G">āhu sabbapahāyinan”ti.</div> </td> </tr> </table> </div></div><div class="q" id="p_18It_703"> <div class="p"><span class="pN">703</span>Ayampi attho vutto bhagavatā, iti me sutanti. </div></div><div class="CENTER" id="p_18It_704"><span class="pN">704</span>Aṭṭhamaṃ.</div></div><div>
<div class="b">
<a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/3">3 Tikanipāta</a> » <a href="/tipitaka/18It/3/3.5">3.5 Pañcamavagga</a>
</div>
<div class="i">3.5.8 Kalyāṇasīlasutta</div>
<div class="h">Tikanipāta</div>
<div class="h">Pañcamavagga</div>
<div class="h">Kalyāṇasīlasutta</div>
<div class="q" id="p_18It_693"> <div class="divNumber">97.</div> <div class="p">
<span class="pN">693</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_694"> <div class="p">
<span class="pN">694</span>“Kalyāṇasīlo, bhikkhave, bhikkhu kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccati—  </div>
</div>
<div class="q" id="p_18It_695"> <div class="p">
<span class="pN">695</span>Kathañca, bhikkhave, bhikkhu kalyāṇasīlo hoti? Idha, bhikkhave, bhikkhu sīlavā hoti, pātimokkhasaṃvarasaṃvuto viharati, ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Evaṃ kho, bhikkhave, bhikkhu kalyāṇasīlo hoti. Iti kalyāṇasīlo. </div>
</div>
<div class="q" id="p_18It_696"> <div class="p">
<span class="pN">696</span>Kalyāṇadhammo ca kathaṃ hoti? Idha, bhikkhave, bhikkhu sattannaṃ bodhipakkhiyānaṃ dhammānaṃ bhāvanānuyogamanuyutto viharati. Evaṃ kho, bhikkhave, bhikkhu kalyāṇadhammo hoti. Iti kalyāṇasīlo, kalyāṇadhammo. </div>
</div>
<div class="q" id="p_18It_697"> <div class="p">
<span class="pN">697</span>Kalyāṇapañño ca kathaṃ hoti? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Evaṃ kho, bhikkhave, bhikkhu kalyāṇapañño hoti. </div>
</div>
<div class="q" id="p_18It_698"> <div class="p">
<span class="pN">698</span>Iti kalyāṇasīlo kalyāṇadhammo kalyāṇapañño imasmiṃ dhammavinaye ‘kevalī vusitavā uttamapuriso’ti vuccatī”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_699"> <div class="p"> <table class="singleColumn"> <tr> <td> <div class="pN">699</div> <div class="G">“Yassa kāyena vācāya,</div> </td> </tr> <tr> <td> <div class="G">manasā natthi dukkaṭaṃ;</div> </td> </tr> <tr> <td> <div class="G">Taṃ ve kalyāṇasīloti,</div> </td> </tr> <tr> <td> <div class="G">āhu bhikkhuṃ hirīmanaṃ.</div> </td> </tr> </table> </div>
</div>
<div class="q" id="p_18It_700"> <div class="p"> <table class="singleColumn"> <tr> <td> <div class="pN">700</div> <div class="G">Yassa dhammā subhāvitā,</div> </td> </tr> <tr> <td> <div class="G">satta sambodhigāmino;</div> </td> </tr> <tr> <td> <div class="G">Taṃ ve kalyāṇadhammoti,</div> </td> </tr> <tr> <td> <div class="G">āhu bhikkhuṃ anussadaṃ.</div> </td> </tr> </table> </div>
</div>
<div class="q" id="p_18It_701"> <div class="p"> <table class="singleColumn"> <tr> <td> <div class="pN">701</div> <div class="G">Yo dukkhassa pajānāti,</div> </td> </tr> <tr> <td> <div class="G">idheva khayamattano;</div> </td> </tr> <tr> <td> <div class="G">Taṃ ve kalyāṇapaññoti,</div> </td> </tr> <tr> <td> <div class="G">āhu bhikkhuṃ anāsavaṃ.</div> </td> </tr> </table> </div>
</div>
<div class="q" id="p_18It_702"> <div class="p"> <table class="singleColumn"> <tr> <td> <div class="pN">702</div> <div class="G">Tehi dhammehi sampannaṃ,</div> </td> </tr> <tr> <td> <div class="G">anīghaṃ chinnasaṃsayaṃ;</div> </td> </tr> <tr> <td> <div class="G">Asitaṃ sabbalokassa,</div> </td> </tr> <tr> <td> <div class="G">āhu sabbapahāyinan”ti.</div> </td> </tr> </table> </div>
</div>
<div class="q" id="p_18It_703"> <div class="p">
<span class="pN">703</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_704">
<span class="pN">704</span>Aṭṭhamaṃ.</div>
</div>
