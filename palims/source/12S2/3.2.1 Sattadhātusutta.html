<div><div class="b"><a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.2">3.2 Dutiyavagga</a></div><div class="i">3.2.1 Sattadhātusutta</div><div class="h">Dhātusaṃyutta</div><div class="h">Dutiyavagga</div><div class="h">Sattadhātusutta</div><div class="q" id="p_12S2_683"> <div class="divNumber">95.</div> <div class="p"><span class="pN">683</span>Sāvatthiyaṃ viharati. “Sattimā, bhikkhave, dhātuyo. Katamā satta? Ābhādhātu, subhadhātu, ākāsānañcāyatanadhātu, viññāṇañcāyatanadhātu, ākiñcaññāyatanadhātu, nevasaññānāsaññāyatanadhātu, saññāvedayitanirodhadhātu—  imā kho, bhikkhave, satta dhātuyo”ti. </div></div><div class="q" id="p_12S2_684"> <div class="p"><span class="pN">684</span>Evaṃ vutte, aññataro bhikkhu bhagavantaṃ etadavoca—  “yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—  imā nu kho, bhante, dhātuyo kiṃ paṭicca paññāyantī”ti? </div></div><div class="q" id="p_12S2_685"> <div class="p"><span class="pN">685</span>“Yāyaṃ, bhikkhu, ābhādhātu—  ayaṃ dhātu andhakāraṃ paṭicca paññāyati. Yāyaṃ, bhikkhu, subhadhātu—  ayaṃ dhātu asubhaṃ paṭicca paññāyati. Yāyaṃ, bhikkhu, ākāsānañcāyatanadhātu—  ayaṃ dhātu rūpaṃ paṭicca paññāyati. Yāyaṃ, bhikkhu, viññāṇañcāyatanadhātu—  ayaṃ dhātu ākāsānañcāyatanaṃ paṭicca paññāyati. Yāyaṃ, bhikkhu, ākiñcaññāyatanadhātu—  ayaṃ dhātu viññāṇañcāyatanaṃ paṭicca paññāyati. Yāyaṃ, bhikkhu, nevasaññānāsaññāyatanadhātu—  ayaṃ dhātu ākiñcaññāyatanaṃ paṭicca paññāyati. Yāyaṃ, bhikkhu, saññāvedayitanirodhadhātu—  ayaṃ dhātu nirodhaṃ paṭicca paññāyatī”ti. </div></div><div class="q" id="p_12S2_686"> <div class="p"><span class="pN">686</span>“Yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—  imā nu kho, bhante, dhātuyo kathaṃ samāpatti pattabbā”ti? </div></div><div class="q" id="p_12S2_687"> <div class="p"><span class="pN">687</span>“Yā cāyaṃ, bhikkhu, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu—  imā dhātuyo saññāsamāpatti pattabbā. Yāyaṃ, bhikkhu, nevasaññānāsaññāyatanadhātu—  ayaṃ dhātu saṅkhārāvasesasamāpatti pattabbā. Yāyaṃ, bhikkhu, saññāvedayitanirodhadhātu—  ayaṃ dhātu nirodhasamāpatti pattabbā”ti. </div></div><div class="CENTER" id="p_12S2_688"><span class="pN">688</span>Paṭhamaṃ.</div></div><div>
<div class="b">
<a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/3">3 Dhātusaṃyutta</a> » <a href="/tipitaka/12S2/3/3.2">3.2 Dutiyavagga</a>
</div>
<div class="i">3.2.1 Sattadhātusutta</div>
<div class="h">Dhātusaṃyutta</div>
<div class="h">Dutiyavagga</div>
<div class="h">Sattadhātusutta</div>
<div class="q" id="p_12S2_683"> <div class="divNumber">95.</div> <div class="p">
<span class="pN">683</span>Sāvatthiyaṃ viharati. “Sattimā, bhikkhave, dhātuyo. Katamā satta? Ābhādhātu, subhadhātu, ākāsānañcāyatanadhātu, viññāṇañcāyatanadhātu, ākiñcaññāyatanadhātu, nevasaññānāsaññāyatanadhātu, saññāvedayitanirodhadhātu—  imā kho, bhikkhave, satta dhātuyo”ti. </div>
</div>
<div class="q" id="p_12S2_684"> <div class="p">
<span class="pN">684</span>Evaṃ vutte, aññataro bhikkhu bhagavantaṃ etadavoca—  “yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—  imā nu kho, bhante, dhātuyo kiṃ paṭicca paññāyantī”ti? </div>
</div>
<div class="q" id="p_12S2_685"> <div class="p">
<span class="pN">685</span>“Yāyaṃ, bhikkhu, ābhādhātu—  ayaṃ dhātu andhakāraṃ paṭicca paññāyati. Yāyaṃ, bhikkhu, subhadhātu—  ayaṃ dhātu asubhaṃ paṭicca paññāyati. Yāyaṃ, bhikkhu, ākāsānañcāyatanadhātu—  ayaṃ dhātu rūpaṃ paṭicca paññāyati. Yāyaṃ, bhikkhu, viññāṇañcāyatanadhātu—  ayaṃ dhātu ākāsānañcāyatanaṃ paṭicca paññāyati. Yāyaṃ, bhikkhu, ākiñcaññāyatanadhātu—  ayaṃ dhātu viññāṇañcāyatanaṃ paṭicca paññāyati. Yāyaṃ, bhikkhu, nevasaññānāsaññāyatanadhātu—  ayaṃ dhātu ākiñcaññāyatanaṃ paṭicca paññāyati. Yāyaṃ, bhikkhu, saññāvedayitanirodhadhātu—  ayaṃ dhātu nirodhaṃ paṭicca paññāyatī”ti. </div>
</div>
<div class="q" id="p_12S2_686"> <div class="p">
<span class="pN">686</span>“Yā cāyaṃ, bhante, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu yā ca nevasaññānāsaññāyatanadhātu yā ca saññāvedayitanirodhadhātu—  imā nu kho, bhante, dhātuyo kathaṃ samāpatti pattabbā”ti? </div>
</div>
<div class="q" id="p_12S2_687"> <div class="p">
<span class="pN">687</span>“Yā cāyaṃ, bhikkhu, ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu—  imā dhātuyo saññāsamāpatti pattabbā. Yāyaṃ, bhikkhu, nevasaññānāsaññāyatanadhātu—  ayaṃ dhātu saṅkhārāvasesasamāpatti pattabbā. Yāyaṃ, bhikkhu, saññāvedayitanirodhadhātu—  ayaṃ dhātu nirodhasamāpatti pattabbā”ti. </div>
</div>
<div class="CENTER" id="p_12S2_688">
<span class="pN">688</span>Paṭhamaṃ.</div>
</div>
