<div><div class="b"><a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/15">15 Paṭisambhidāvibhaṅga</a> » <a href="/tipitaka/30Vbh/15/15.3">15.3 Pañhāpucchaka</a></div><div class="i">15.3.1 Tika</div><div class="h">Paṭisambhidāvibhaṅga</div><div class="h">Pañhāpucchaka</div><div class="h">Tika</div><div class="q" id="p_30Vbh_2173"> <div class="divNumber">749.</div> <div class="p"><span class="pN">2173</span>Siyā kusalā, siyā abyākatā. (1) </div></div><div class="q" id="p_30Vbh_2174"> <div class="p"><span class="pN">2174</span>Siyā sukhāya vedanāya sampayuttā, siyā adukkhamasukhāya vedanāya sampayuttā. (2) </div></div><div class="q" id="p_30Vbh_2175"> <div class="p"><span class="pN">2175</span>Tisso paṭisambhidā siyā vipākadhammadhammā, siyā nevavipākanavipākadhammadhammā; atthapaṭisambhidā siyā vipākā, siyā vipākadhammadhammā, siyā nevavipākanavipākadhammadhammā. (3) </div></div><div class="q" id="p_30Vbh_2176"> <div class="p"><span class="pN">2176</span>Tisso paṭisambhidā anupādinnupādāniyā; atthapaṭisambhidā siyā anupādinnupādāniyā, siyā anupādinnaanupādāniyā. (4) </div></div><div class="q" id="p_30Vbh_2177"> <div class="p"><span class="pN">2177</span>Tisso paṭisambhidā asaṃkiliṭṭhaasaṃkilesikā; atthapaṭisambhidā siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5) </div></div><div class="q" id="p_30Vbh_2178"> <div class="p"><span class="pN">2178</span>Tisso paṭisambhidā savitakkasavicārā; atthapaṭisambhidā siyā savitakkasavicārā, siyā avitakkavicāramattā, siyā avitakkaavicārā. (6) </div></div><div class="q" id="p_30Vbh_2179"> <div class="p"><span class="pN">2179</span>Siyā pītisahagatā, siyā sukhasahagatā, siyā upekkhāsahagatā. (7) </div></div><div class="q" id="p_30Vbh_2180"> <div class="p"><span class="pN">2180</span>Neva dassanena na bhāvanāya pahātabbā. (8) </div></div><div class="q" id="p_30Vbh_2181"> <div class="p"><span class="pN">2181</span>Neva dassanena na bhāvanāya pahātabbahetukā. (9) </div></div><div class="q" id="p_30Vbh_2182"> <div class="p"><span class="pN">2182</span>Tisso paṭisambhidā siyā ācayagāmino, siyā nevācayagāmināpacayagāmino; atthapaṭisambhidā siyā ācayagāminī, siyā apacayagāminī, siyā nevācayagāmināpacayagāminī. (10) </div></div><div class="q" id="p_30Vbh_2183"> <div class="p"><span class="pN">2183</span>Tisso paṭisambhidā nevasekkhanāsekkhā, atthapaṭisambhidā siyā sekkhā, siyā asekkhā, siyā nevasekkhanāsekkhā. (11) </div></div><div class="q" id="p_30Vbh_2184"> <div class="p"><span class="pN">2184</span>Tisso paṭisambhidā parittā; atthapaṭisambhidā siyā parittā, siyā appamāṇā. (12) </div></div><div class="q" id="p_30Vbh_2185"> <div class="p"><span class="pN">2185</span>Niruttipaṭisambhidā parittārammaṇā; tisso paṭisambhidā siyā parittārammaṇā, siyā mahaggatārammaṇā, siyā appamāṇārammaṇā. (13) </div></div><div class="q" id="p_30Vbh_2186"> <div class="p"><span class="pN">2186</span>Tisso paṭisambhidā majjhimā; atthapaṭisambhidā siyā majjhimā, siyā paṇītā. (14) </div></div><div class="q" id="p_30Vbh_2187"> <div class="p"><span class="pN">2187</span>Tisso paṭisambhidā aniyatā; atthapaṭisambhidā siyā sammattaniyatā, siyā aniyatā. (15) </div></div><div class="q" id="p_30Vbh_2188"> <div class="p"><span class="pN">2188</span>Niruttipaṭisambhidā na vattabbā “maggārammaṇā”tipi, “maggahetukā”tipi, “maggādhipatinī”tipi; atthapaṭisambhidā na maggārammaṇā, siyā maggahetukā, siyā maggādhipatinī, siyā na vattabbā “maggahetukā”tipi, “maggādhipatinī”tipi; dve paṭisambhidā siyā maggārammaṇā, na maggahetukā, siyā maggādhipatino, siyā na vattabbā “maggārammaṇā”tipi, “maggādhipatino”tipi. (16) </div></div><div class="q" id="p_30Vbh_2189"> <div class="p"><span class="pN">2189</span>Tisso paṭisambhidā siyā uppannā, siyā anuppannā, na vattabbā “uppādino”ti; atthapaṭisambhidā siyā uppannā, siyā anuppannā, siyā uppādinī. (17) </div></div><div class="q" id="p_30Vbh_2190"> <div class="p"><span class="pN">2190</span>Siyā atītā, siyā anāgatā, siyā paccuppannā. (18) </div></div><div class="q" id="p_30Vbh_2191"> <div class="p"><span class="pN">2191</span>Niruttipaṭisambhidā paccuppannārammaṇā; dve paṭisambhidā siyā atītārammaṇā, siyā anāgatārammaṇā, siyā paccuppannārammaṇā; atthapaṭisambhidā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā “atītārammaṇā”tipi, “anāgatārammaṇā”tipi, paccuppannārammaṇātipi. (19) </div></div><div class="q" id="p_30Vbh_2192"> <div class="p"><span class="pN">2192</span>Siyā ajjhattā, siyā bahiddhā, siyā ajjhattabahiddhā. (20) </div></div><div class="q" id="p_30Vbh_2193"> <div class="p"><span class="pN">2193</span>Niruttipaṭisambhidā bahiddhārammaṇā; tisso paṭisambhidā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. (21) </div></div><div class="q" id="p_30Vbh_2194"> <div class="p"><span class="pN">2194</span>Anidassanaappaṭighā. (22) </div></div></div><div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/15">15 Paṭisambhidāvibhaṅga</a> » <a href="/tipitaka/30Vbh/15/15.3">15.3 Pañhāpucchaka</a>
</div>
<div class="i">15.3.1 Tika</div>
<div class="h">Paṭisambhidāvibhaṅga</div>
<div class="h">Pañhāpucchaka</div>
<div class="h">Tika</div>
<div class="q" id="p_30Vbh_2173"> <div class="divNumber">749.</div> <div class="p">
<span class="pN">2173</span>Siyā kusalā, siyā abyākatā. (1) </div>
</div>
<div class="q" id="p_30Vbh_2174"> <div class="p">
<span class="pN">2174</span>Siyā sukhāya vedanāya sampayuttā, siyā adukkhamasukhāya vedanāya sampayuttā. (2) </div>
</div>
<div class="q" id="p_30Vbh_2175"> <div class="p">
<span class="pN">2175</span>Tisso paṭisambhidā siyā vipākadhammadhammā, siyā nevavipākanavipākadhammadhammā; atthapaṭisambhidā siyā vipākā, siyā vipākadhammadhammā, siyā nevavipākanavipākadhammadhammā. (3) </div>
</div>
<div class="q" id="p_30Vbh_2176"> <div class="p">
<span class="pN">2176</span>Tisso paṭisambhidā anupādinnupādāniyā; atthapaṭisambhidā siyā anupādinnupādāniyā, siyā anupādinnaanupādāniyā. (4) </div>
</div>
<div class="q" id="p_30Vbh_2177"> <div class="p">
<span class="pN">2177</span>Tisso paṭisambhidā asaṃkiliṭṭhaasaṃkilesikā; atthapaṭisambhidā siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5) </div>
</div>
<div class="q" id="p_30Vbh_2178"> <div class="p">
<span class="pN">2178</span>Tisso paṭisambhidā savitakkasavicārā; atthapaṭisambhidā siyā savitakkasavicārā, siyā avitakkavicāramattā, siyā avitakkaavicārā. (6) </div>
</div>
<div class="q" id="p_30Vbh_2179"> <div class="p">
<span class="pN">2179</span>Siyā pītisahagatā, siyā sukhasahagatā, siyā upekkhāsahagatā. (7) </div>
</div>
<div class="q" id="p_30Vbh_2180"> <div class="p">
<span class="pN">2180</span>Neva dassanena na bhāvanāya pahātabbā. (8) </div>
</div>
<div class="q" id="p_30Vbh_2181"> <div class="p">
<span class="pN">2181</span>Neva dassanena na bhāvanāya pahātabbahetukā. (9) </div>
</div>
<div class="q" id="p_30Vbh_2182"> <div class="p">
<span class="pN">2182</span>Tisso paṭisambhidā siyā ācayagāmino, siyā nevācayagāmināpacayagāmino; atthapaṭisambhidā siyā ācayagāminī, siyā apacayagāminī, siyā nevācayagāmināpacayagāminī. (10) </div>
</div>
<div class="q" id="p_30Vbh_2183"> <div class="p">
<span class="pN">2183</span>Tisso paṭisambhidā nevasekkhanāsekkhā, atthapaṭisambhidā siyā sekkhā, siyā asekkhā, siyā nevasekkhanāsekkhā. (11) </div>
</div>
<div class="q" id="p_30Vbh_2184"> <div class="p">
<span class="pN">2184</span>Tisso paṭisambhidā parittā; atthapaṭisambhidā siyā parittā, siyā appamāṇā. (12) </div>
</div>
<div class="q" id="p_30Vbh_2185"> <div class="p">
<span class="pN">2185</span>Niruttipaṭisambhidā parittārammaṇā; tisso paṭisambhidā siyā parittārammaṇā, siyā mahaggatārammaṇā, siyā appamāṇārammaṇā. (13) </div>
</div>
<div class="q" id="p_30Vbh_2186"> <div class="p">
<span class="pN">2186</span>Tisso paṭisambhidā majjhimā; atthapaṭisambhidā siyā majjhimā, siyā paṇītā. (14) </div>
</div>
<div class="q" id="p_30Vbh_2187"> <div class="p">
<span class="pN">2187</span>Tisso paṭisambhidā aniyatā; atthapaṭisambhidā siyā sammattaniyatā, siyā aniyatā. (15) </div>
</div>
<div class="q" id="p_30Vbh_2188"> <div class="p">
<span class="pN">2188</span>Niruttipaṭisambhidā na vattabbā “maggārammaṇā”tipi, “maggahetukā”tipi, “maggādhipatinī”tipi; atthapaṭisambhidā na maggārammaṇā, siyā maggahetukā, siyā maggādhipatinī, siyā na vattabbā “maggahetukā”tipi, “maggādhipatinī”tipi; dve paṭisambhidā siyā maggārammaṇā, na maggahetukā, siyā maggādhipatino, siyā na vattabbā “maggārammaṇā”tipi, “maggādhipatino”tipi. (16) </div>
</div>
<div class="q" id="p_30Vbh_2189"> <div class="p">
<span class="pN">2189</span>Tisso paṭisambhidā siyā uppannā, siyā anuppannā, na vattabbā “uppādino”ti; atthapaṭisambhidā siyā uppannā, siyā anuppannā, siyā uppādinī. (17) </div>
</div>
<div class="q" id="p_30Vbh_2190"> <div class="p">
<span class="pN">2190</span>Siyā atītā, siyā anāgatā, siyā paccuppannā. (18) </div>
</div>
<div class="q" id="p_30Vbh_2191"> <div class="p">
<span class="pN">2191</span>Niruttipaṭisambhidā paccuppannārammaṇā; dve paṭisambhidā siyā atītārammaṇā, siyā anāgatārammaṇā, siyā paccuppannārammaṇā; atthapaṭisambhidā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā “atītārammaṇā”tipi, “anāgatārammaṇā”tipi, paccuppannārammaṇātipi. (19) </div>
</div>
<div class="q" id="p_30Vbh_2192"> <div class="p">
<span class="pN">2192</span>Siyā ajjhattā, siyā bahiddhā, siyā ajjhattabahiddhā. (20) </div>
</div>
<div class="q" id="p_30Vbh_2193"> <div class="p">
<span class="pN">2193</span>Niruttipaṭisambhidā bahiddhārammaṇā; tisso paṭisambhidā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. (21) </div>
</div>
<div class="q" id="p_30Vbh_2194"> <div class="p">
<span class="pN">2194</span>Anidassanaappaṭighā. (22) </div>
</div>
</div>
