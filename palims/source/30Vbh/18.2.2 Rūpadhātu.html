<div><div class="b"><a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.2">18.2 Uppattānuppattivāra</a></div><div class="i">18.2.2 Rūpadhātu</div><div class="h">Dhammahadayavibhaṅga</div><div class="h">Uppattānuppattivāra</div><div class="h">Rūpadhātu</div><div class="q" id="p_30Vbh_3004"> <div class="divNumber">993.</div> <div class="p"><span class="pN">3004</span>Rūpadhātuyā kati khandhā, kati āyatanā, kati dhātuyo, kati saccāni, kati indriyāni…pe…  kati cittāni? </div></div><div class="q" id="p_30Vbh_3005"> <div class="p"><span class="pN">3005</span>Rūpadhātuyā pañcakkhandhā, cha āyatanāni, nava dhātuyo, tīṇi saccāni, cuddasindriyāni, aṭṭha hetū, tayo āhārā, cattāro phassā, catasso vedanā, catasso saññā, catasso cetanā, cattāri cittāni. </div></div><div class="q" id="p_30Vbh_3006"> <div class="divNumber">994.</div> <div class="p"><span class="pN">3006</span>Tattha katame rūpadhātuyā pañcakkhandhā? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime vuccanti “rūpadhātuyā pañcakkhandhā”. (1) </div></div><div class="q" id="p_30Vbh_3007"> <div class="p"><span class="pN">3007</span>Tattha katamāni rūpadhātuyā cha āyatanāni? Cakkhāyatanaṃ, rūpāyatanaṃ, sotāyatanaṃ, saddāyatanaṃ, manāyatanaṃ, dhammāyatanaṃ—  imāni vuccanti “rūpadhātuyā cha āyatanāni”. (2) </div></div><div class="q" id="p_30Vbh_3008"> <div class="p"><span class="pN">3008</span>Tattha katamā rūpadhātuyā nava dhātuyo? Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, manodhātu, dhammadhātu, manoviññāṇadhātu—  imā vuccanti “rūpadhātuyā nava dhātuyo”. (3) </div></div><div class="q" id="p_30Vbh_3009"> <div class="p"><span class="pN">3009</span>Tattha katamāni rūpadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “rūpadhātuyā tīṇi saccāni”. (4) </div></div><div class="q" id="p_30Vbh_3010"> <div class="p"><span class="pN">3010</span>Tattha katamāni rūpadhātuyā cuddasindriyāni? Cakkhundriyaṃ, sotindriyaṃ, manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—  imāni vuccanti “rūpadhātuyā cuddasindriyāni”. (5) </div></div><div class="q" id="p_30Vbh_3011"> <div class="p"><span class="pN">3011</span>Tattha katame rūpadhātuyā aṭṭha hetū? Tayo kusalahetū, dve akusalahetū, tayo abyākatahetū. </div></div><div class="q" id="p_30Vbh_3012"> <div class="p"><span class="pN">3012</span>Tattha katame tayo kusalahetū? Alobho kusalahetu, adoso kusalahetu, amoho kusalahetu—  ime tayo kusalahetū. </div></div><div class="q" id="p_30Vbh_3013"> <div class="p"><span class="pN">3013</span>Tattha katame dve akusalahetū? Lobho akusalahetu, moho akusalahetu—  ime dve akusalahetū. </div></div><div class="q" id="p_30Vbh_3014"> <div class="p"><span class="pN">3014</span>Tattha katame tayo abyākatahetū? Kusalānaṃ vā dhammānaṃ vipākato kiriyābyākatesu vā dhammesu alobho, adoso, amoho—  ime tayo abyākatahetū. Ime vuccanti rūpadhātuyā aṭṭha hetū. (6) </div></div><div class="q" id="p_30Vbh_3015"> <div class="p"><span class="pN">3015</span>Tattha katame rūpadhātuyā tayo āhārā? Phassāhāro, manosañcetanāhāro, viññāṇāhāro—  ime vuccanti “rūpadhātuyā tayo āhārā”. (7) </div></div><div class="q" id="p_30Vbh_3016"> <div class="p"><span class="pN">3016</span>Tattha katame rūpadhātuyā cattāro phassā? Cakkhusamphasso, sotasamphasso, manodhātusamphasso, manoviññāṇadhātusamphasso—  ime vuccanti “rūpadhātuyā cattāro phassā”. (8) </div></div><div class="q" id="p_30Vbh_3017"> <div class="p"><span class="pN">3017</span>Tattha katamā rūpadhātuyā catasso vedanā…pe…  catasso saññā…pe…  catasso cetanā…pe…  cattāri cittāni? Cakkhuviññāṇaṃ, sotaviññāṇaṃ, manodhātu, manoviññāṇadhātu—  imāni vuccanti “rūpadhātuyā cattāri cittāni”. (9--12) </div></div></div><div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/18">18 Dhammahadayavibhaṅga</a> » <a href="/tipitaka/30Vbh/18/18.2">18.2 Uppattānuppattivāra</a>
</div>
<div class="i">18.2.2 Rūpadhātu</div>
<div class="h">Dhammahadayavibhaṅga</div>
<div class="h">Uppattānuppattivāra</div>
<div class="h">Rūpadhātu</div>
<div class="q" id="p_30Vbh_3004"> <div class="divNumber">993.</div> <div class="p">
<span class="pN">3004</span>Rūpadhātuyā kati khandhā, kati āyatanā, kati dhātuyo, kati saccāni, kati indriyāni…pe…  kati cittāni? </div>
</div>
<div class="q" id="p_30Vbh_3005"> <div class="p">
<span class="pN">3005</span>Rūpadhātuyā pañcakkhandhā, cha āyatanāni, nava dhātuyo, tīṇi saccāni, cuddasindriyāni, aṭṭha hetū, tayo āhārā, cattāro phassā, catasso vedanā, catasso saññā, catasso cetanā, cattāri cittāni. </div>
</div>
<div class="q" id="p_30Vbh_3006"> <div class="divNumber">994.</div> <div class="p">
<span class="pN">3006</span>Tattha katame rūpadhātuyā pañcakkhandhā? Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—  ime vuccanti “rūpadhātuyā pañcakkhandhā”. (1) </div>
</div>
<div class="q" id="p_30Vbh_3007"> <div class="p">
<span class="pN">3007</span>Tattha katamāni rūpadhātuyā cha āyatanāni? Cakkhāyatanaṃ, rūpāyatanaṃ, sotāyatanaṃ, saddāyatanaṃ, manāyatanaṃ, dhammāyatanaṃ—  imāni vuccanti “rūpadhātuyā cha āyatanāni”. (2) </div>
</div>
<div class="q" id="p_30Vbh_3008"> <div class="p">
<span class="pN">3008</span>Tattha katamā rūpadhātuyā nava dhātuyo? Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, manodhātu, dhammadhātu, manoviññāṇadhātu—  imā vuccanti “rūpadhātuyā nava dhātuyo”. (3) </div>
</div>
<div class="q" id="p_30Vbh_3009"> <div class="p">
<span class="pN">3009</span>Tattha katamāni rūpadhātuyā tīṇi saccāni? Dukkhasaccaṃ, samudayasaccaṃ, maggasaccaṃ—  imāni vuccanti “rūpadhātuyā tīṇi saccāni”. (4) </div>
</div>
<div class="q" id="p_30Vbh_3010"> <div class="p">
<span class="pN">3010</span>Tattha katamāni rūpadhātuyā cuddasindriyāni? Cakkhundriyaṃ, sotindriyaṃ, manindriyaṃ, jīvitindriyaṃ, somanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ—  imāni vuccanti “rūpadhātuyā cuddasindriyāni”. (5) </div>
</div>
<div class="q" id="p_30Vbh_3011"> <div class="p">
<span class="pN">3011</span>Tattha katame rūpadhātuyā aṭṭha hetū? Tayo kusalahetū, dve akusalahetū, tayo abyākatahetū. </div>
</div>
<div class="q" id="p_30Vbh_3012"> <div class="p">
<span class="pN">3012</span>Tattha katame tayo kusalahetū? Alobho kusalahetu, adoso kusalahetu, amoho kusalahetu—  ime tayo kusalahetū. </div>
</div>
<div class="q" id="p_30Vbh_3013"> <div class="p">
<span class="pN">3013</span>Tattha katame dve akusalahetū? Lobho akusalahetu, moho akusalahetu—  ime dve akusalahetū. </div>
</div>
<div class="q" id="p_30Vbh_3014"> <div class="p">
<span class="pN">3014</span>Tattha katame tayo abyākatahetū? Kusalānaṃ vā dhammānaṃ vipākato kiriyābyākatesu vā dhammesu alobho, adoso, amoho—  ime tayo abyākatahetū. Ime vuccanti rūpadhātuyā aṭṭha hetū. (6) </div>
</div>
<div class="q" id="p_30Vbh_3015"> <div class="p">
<span class="pN">3015</span>Tattha katame rūpadhātuyā tayo āhārā? Phassāhāro, manosañcetanāhāro, viññāṇāhāro—  ime vuccanti “rūpadhātuyā tayo āhārā”. (7) </div>
</div>
<div class="q" id="p_30Vbh_3016"> <div class="p">
<span class="pN">3016</span>Tattha katame rūpadhātuyā cattāro phassā? Cakkhusamphasso, sotasamphasso, manodhātusamphasso, manoviññāṇadhātusamphasso—  ime vuccanti “rūpadhātuyā cattāro phassā”. (8) </div>
</div>
<div class="q" id="p_30Vbh_3017"> <div class="p">
<span class="pN">3017</span>Tattha katamā rūpadhātuyā catasso vedanā…pe…  catasso saññā…pe…  catasso cetanā…pe…  cattāri cittāni? Cakkhuviññāṇaṃ, sotaviññāṇaṃ, manodhātu, manoviññāṇadhātu—  imāni vuccanti “rūpadhātuyā cattāri cittāni”. (9--12) </div>
</div>
</div>
