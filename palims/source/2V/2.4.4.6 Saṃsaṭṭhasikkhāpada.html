<div><div class="b"><a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/2">2 Bhikkhunivibhaṅga</a> » <a href="/tipitaka/2V/2/2.4">2.4 Pācittiyakaṇḍa</a> » <a href="/tipitaka/2V/2/2.4/2.4.4">2.4.4 Tuvaṭṭavagga</a></div><div class="i">2.4.4.6 Saṃsaṭṭhasikkhāpada</div><div class="h">Bhikkhunivibhaṅga</div><div class="h">Pācittiyakaṇḍa</div><div class="h">Tuvaṭṭavagga</div><div class="h">Saṃsaṭṭhasikkhāpada</div><div class="q" id="p_2V_2934"> <div class="divNumber">955.</div> <div class="p"><span class="pN">2934</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena caṇḍakāḷī bhikkhunī saṃsaṭṭhā viharati gahapatināpi gahapatiputtenapi. </div></div><div class="q" id="p_2V_2935"> <div class="p"><span class="pN">2935</span>Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā caṇḍakāḷī saṃsaṭṭhā viharissati gahapatināpi gahapatiputtenapī”ti…pe…  “saccaṃ kira, bhikkhave, caṇḍakāḷī bhikkhunī saṃsaṭṭhā viharati gahapatināpi gahapatiputtenapī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, caṇḍakāḷī bhikkhunī saṃsaṭṭhā viharissati gahapatināpi gahapatiputtenapi. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  </div></div><div class="q" id="p_2V_2936"> <div class="divNumber">956.</div> <div class="p"><span class="pN">2936</span><span class="bold">“Yā pana bhikkhunī saṃsaṭṭhā vihareyya gahapatinā vā gahapatiputtena vā sā bhikkhunī bhikkhunīhi evamassa vacanīyā—  ‘māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī’ti. Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya. Yāvatatiyañce samanubhāsīyamānā taṃ paṭinissajjeyya, iccetaṃ kusalaṃ; no ce paṭinissajjeyya, pācittiyan”</span>ti. (<span class="italic">36</span>:<span class="bold">91</span>) </div></div><div class="q" id="p_2V_2937"> <div class="divNumber">957.</div> <div class="p"><span class="pN">2937</span><span class="bold">Yā panā</span>ti yā yādisā…pe…  <span class="bold">bhikkhunī</span>ti…pe…  ayaṃ imasmiṃ atthe adhippetā bhikkhunīti. </div></div><div class="q" id="p_2V_2938"> <div class="p"><span class="pN">2938</span><span class="bold">Saṃsaṭṭhā</span> nāma ananulomikena kāyikavācasikena saṃsaṭṭhā. </div></div><div class="q" id="p_2V_2939"> <div class="p"><span class="pN">2939</span><span class="bold">Gahapati</span> nāma yo koci agāraṃ ajjhāvasati. </div></div><div class="q" id="p_2V_2940"> <div class="p"><span class="pN">2940</span><span class="bold">Gahapatiputto</span> nāma ye keci puttabhātaro. </div></div><div class="q" id="p_2V_2941"> <div class="p"><span class="pN">2941</span><span class="bold">Sā bhikkhunī</span>ti yā sā saṃsaṭṭhā bhikkhunī. </div></div><div class="q" id="p_2V_2942"> <div class="p"><span class="pN">2942</span><span class="bold">Bhikkhunīhī</span>ti aññāhi bhikkhunīhi. Yā passanti yā suṇanti tāhi vattabbā—  “māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjati, iccetaṃ kusalaṃ; no ce paṭinissajjati, āpatti dukkaṭassa. Sutvā na vadanti, āpatti dukkaṭassa. Sā bhikkhunī saṃghamajjhampi ākaḍḍhitvā vattabbā—  “māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjati, iccetaṃ kusalaṃ; no ce paṭinissajjati, āpatti dukkaṭassa. Sā bhikkhunī samanubhāsitabbā. “Evañca pana, bhikkhave, samanubhāsitabbā. Byattāya bhikkhuniyā paṭibalāya saṃgho ñāpetabbo—  </div></div><div class="q" id="p_2V_2943"> <div class="divNumber">958.</div> <div class="p"><span class="pN">2943</span>‘Suṇātu me, ayye, saṃgho. Ayaṃ itthannāmā bhikkhunī saṃsaṭṭhā viharati gahapatināpi gahapatiputtenapi. Sā taṃ vatthuṃ na paṭinissajjati. Yadi saṃghassa pattakallaṃ, saṃgho itthannāmaṃ bhikkhuniṃ samanubhāseyya tassa vatthussa paṭinissaggāya. Esā ñatti. </div></div><div class="q" id="p_2V_2944"> <div class="p"><span class="pN">2944</span>Suṇātu me, ayye, saṃgho. Ayaṃ itthannāmā bhikkhunī saṃsaṭṭhā viharati gahapatināpi gahapatiputtenapi. Sā taṃ vatthuṃ na paṭinissajjati. Saṃgho itthannāmaṃ bhikkhuniṃ samanubhāsati tassa vatthussa paṭinissaggāya. Yassā ayyāya khamati itthannāmāya bhikkhuniyā samanubhāsanā tassa vatthussa paṭinissaggāya, sā tuṇhassa; yassā nakkhamati, sā bhāseyya. </div></div><div class="q" id="p_2V_2945"> <div class="p"><span class="pN">2945</span>Dutiyampi etamatthaṃ vadāmi…pe…  tatiyampi etamatthaṃ vadāmi…pe… . </div></div><div class="q" id="p_2V_2946"> <div class="p"><span class="pN">2946</span>Samanubhaṭṭhā saṃghena itthannāmā bhikkhunī tassa vatthussa paṭinissaggāya; khamati saṃghassa, tasmā tuṇhī, evametaṃ dhārayāmī’”ti. </div></div><div class="q" id="p_2V_2947"> <div class="p"><span class="pN">2947</span>Ñattiyā dukkaṭaṃ. Dvīhi kammavācāhi dukkaṭā. Kammavācāpariyosāne āpatti pācittiyassa. </div></div><div class="q" id="p_2V_2948"> <div class="divNumber">959.</div> <div class="p"><span class="pN">2948</span>Dhammakamme dhammakammasaññā na paṭinissajjati, āpatti pācittiyassa. Dhammakamme vematikā na paṭinissajjati, āpatti pācittiyassa. Dhammakamme adhammakammasaññā na paṭinissajjati, āpatti pācittiyassa. </div></div><div class="q" id="p_2V_2949"> <div class="p"><span class="pN">2949</span>Adhammakamme dhammakammasaññā, āpatti dukkaṭassa. Adhammakamme vematikā, āpatti dukkaṭassa. Adhammakamme adhammakammasaññā, āpatti dukkaṭassa. </div></div><div class="q" id="p_2V_2950"> <div class="divNumber">960.</div> <div class="p"><span class="pN">2950</span>Anāpatti—  asamanubhāsantiyā, paṭinissajjantiyā, ummattikāya, ādikammikāyāti. </div></div><div class="CENTER" id="p_2V_2951"><span class="pN">2951</span>Chaṭṭhasikkhāpadaṃ niṭṭhitaṃ.</div></div><div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/2">2 Bhikkhunivibhaṅga</a> » <a href="/tipitaka/2V/2/2.4">2.4 Pācittiyakaṇḍa</a> » <a href="/tipitaka/2V/2/2.4/2.4.4">2.4.4 Tuvaṭṭavagga</a>
</div>
<div class="i">2.4.4.6 Saṃsaṭṭhasikkhāpada</div>
<div class="h">Bhikkhunivibhaṅga</div>
<div class="h">Pācittiyakaṇḍa</div>
<div class="h">Tuvaṭṭavagga</div>
<div class="h">Saṃsaṭṭhasikkhāpada</div>
<div class="q" id="p_2V_2934"> <div class="divNumber">955.</div> <div class="p">
<span class="pN">2934</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena caṇḍakāḷī bhikkhunī saṃsaṭṭhā viharati gahapatināpi gahapatiputtenapi. </div>
</div>
<div class="q" id="p_2V_2935"> <div class="p">
<span class="pN">2935</span>Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma ayyā caṇḍakāḷī saṃsaṭṭhā viharissati gahapatināpi gahapatiputtenapī”ti…pe…  “saccaṃ kira, bhikkhave, caṇḍakāḷī bhikkhunī saṃsaṭṭhā viharati gahapatināpi gahapatiputtenapī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, caṇḍakāḷī bhikkhunī saṃsaṭṭhā viharissati gahapatināpi gahapatiputtenapi. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—  </div>
</div>
<div class="q" id="p_2V_2936"> <div class="divNumber">956.</div> <div class="p">
<span class="pN">2936</span><span class="bold">“Yā pana bhikkhunī saṃsaṭṭhā vihareyya gahapatinā vā gahapatiputtena vā sā bhikkhunī bhikkhunīhi evamassa vacanīyā—  ‘māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī’ti. Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṃ samanubhāsitabbā tassa paṭinissaggāya. Yāvatatiyañce samanubhāsīyamānā taṃ paṭinissajjeyya, iccetaṃ kusalaṃ; no ce paṭinissajjeyya, pācittiyan”</span>ti. (<span class="italic">36</span>:<span class="bold">91</span>) </div>
</div>
<div class="q" id="p_2V_2937"> <div class="divNumber">957.</div> <div class="p">
<span class="pN">2937</span><span class="bold">Yā panā</span>ti yā yādisā…pe…  <span class="bold">bhikkhunī</span>ti…pe…  ayaṃ imasmiṃ atthe adhippetā bhikkhunīti. </div>
</div>
<div class="q" id="p_2V_2938"> <div class="p">
<span class="pN">2938</span><span class="bold">Saṃsaṭṭhā</span> nāma ananulomikena kāyikavācasikena saṃsaṭṭhā. </div>
</div>
<div class="q" id="p_2V_2939"> <div class="p">
<span class="pN">2939</span><span class="bold">Gahapati</span> nāma yo koci agāraṃ ajjhāvasati. </div>
</div>
<div class="q" id="p_2V_2940"> <div class="p">
<span class="pN">2940</span><span class="bold">Gahapatiputto</span> nāma ye keci puttabhātaro. </div>
</div>
<div class="q" id="p_2V_2941"> <div class="p">
<span class="pN">2941</span><span class="bold">Sā bhikkhunī</span>ti yā sā saṃsaṭṭhā bhikkhunī. </div>
</div>
<div class="q" id="p_2V_2942"> <div class="p">
<span class="pN">2942</span><span class="bold">Bhikkhunīhī</span>ti aññāhi bhikkhunīhi. Yā passanti yā suṇanti tāhi vattabbā—  “māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjati, iccetaṃ kusalaṃ; no ce paṭinissajjati, āpatti dukkaṭassa. Sutvā na vadanti, āpatti dukkaṭassa. Sā bhikkhunī saṃghamajjhampi ākaḍḍhitvā vattabbā—  “māyye, saṃsaṭṭhā vihari gahapatināpi gahapatiputtenapi. Viviccāyye; vivekaññeva bhaginiyā saṃgho vaṇṇetī”ti. Dutiyampi vattabbā. Tatiyampi vattabbā. Sace paṭinissajjati, iccetaṃ kusalaṃ; no ce paṭinissajjati, āpatti dukkaṭassa. Sā bhikkhunī samanubhāsitabbā. “Evañca pana, bhikkhave, samanubhāsitabbā. Byattāya bhikkhuniyā paṭibalāya saṃgho ñāpetabbo—  </div>
</div>
<div class="q" id="p_2V_2943"> <div class="divNumber">958.</div> <div class="p">
<span class="pN">2943</span>‘Suṇātu me, ayye, saṃgho. Ayaṃ itthannāmā bhikkhunī saṃsaṭṭhā viharati gahapatināpi gahapatiputtenapi. Sā taṃ vatthuṃ na paṭinissajjati. Yadi saṃghassa pattakallaṃ, saṃgho itthannāmaṃ bhikkhuniṃ samanubhāseyya tassa vatthussa paṭinissaggāya. Esā ñatti. </div>
</div>
<div class="q" id="p_2V_2944"> <div class="p">
<span class="pN">2944</span>Suṇātu me, ayye, saṃgho. Ayaṃ itthannāmā bhikkhunī saṃsaṭṭhā viharati gahapatināpi gahapatiputtenapi. Sā taṃ vatthuṃ na paṭinissajjati. Saṃgho itthannāmaṃ bhikkhuniṃ samanubhāsati tassa vatthussa paṭinissaggāya. Yassā ayyāya khamati itthannāmāya bhikkhuniyā samanubhāsanā tassa vatthussa paṭinissaggāya, sā tuṇhassa; yassā nakkhamati, sā bhāseyya. </div>
</div>
<div class="q" id="p_2V_2945"> <div class="p">
<span class="pN">2945</span>Dutiyampi etamatthaṃ vadāmi…pe…  tatiyampi etamatthaṃ vadāmi…pe… . </div>
</div>
<div class="q" id="p_2V_2946"> <div class="p">
<span class="pN">2946</span>Samanubhaṭṭhā saṃghena itthannāmā bhikkhunī tassa vatthussa paṭinissaggāya; khamati saṃghassa, tasmā tuṇhī, evametaṃ dhārayāmī’”ti. </div>
</div>
<div class="q" id="p_2V_2947"> <div class="p">
<span class="pN">2947</span>Ñattiyā dukkaṭaṃ. Dvīhi kammavācāhi dukkaṭā. Kammavācāpariyosāne āpatti pācittiyassa. </div>
</div>
<div class="q" id="p_2V_2948"> <div class="divNumber">959.</div> <div class="p">
<span class="pN">2948</span>Dhammakamme dhammakammasaññā na paṭinissajjati, āpatti pācittiyassa. Dhammakamme vematikā na paṭinissajjati, āpatti pācittiyassa. Dhammakamme adhammakammasaññā na paṭinissajjati, āpatti pācittiyassa. </div>
</div>
<div class="q" id="p_2V_2949"> <div class="p">
<span class="pN">2949</span>Adhammakamme dhammakammasaññā, āpatti dukkaṭassa. Adhammakamme vematikā, āpatti dukkaṭassa. Adhammakamme adhammakammasaññā, āpatti dukkaṭassa. </div>
</div>
<div class="q" id="p_2V_2950"> <div class="divNumber">960.</div> <div class="p">
<span class="pN">2950</span>Anāpatti—  asamanubhāsantiyā, paṭinissajjantiyā, ummattikāya, ādikammikāyāti. </div>
</div>
<div class="CENTER" id="p_2V_2951">
<span class="pN">2951</span>Chaṭṭhasikkhāpadaṃ niṭṭhitaṃ.</div>
</div>
