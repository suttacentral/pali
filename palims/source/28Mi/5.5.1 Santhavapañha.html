<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/5">5 Meṇḍakapañha</a> » <a href="/tipitaka/28Mi/5/5.5">5.5 Santhavavagga</a></div><div class="i">5.5.1 Santhavapañha</div><div class="h">Meṇḍakapañha</div><div class="h">Santhavavagga</div><div class="h">Santhavapañha</div><div class="q" id="p_28Mi_942"> <div class="divNumber">160.</div> <div class="p"><span class="pN">942</span>“Bhante nāgasena, bhāsitampetaṃ bhagavatā—  </div></div><div class="q" id="p_28Mi_943"> <div class="p"> <table class="singleColumn"> <tr> <td> <div class="pN">943</div> <div class="G">‘Santhavato bhayaṃ jātaṃ,</div> </td> </tr> <tr> <td> <div class="G">niketā jāyate rajo;</div> </td> </tr> <tr> <td> <div class="G">Aniketamasanthavaṃ,</div> </td> </tr> <tr> <td> <div class="G">etaṃ ve munidassanan’ti.</div> </td> </tr> </table> </div></div><div class="q" id="p_28Mi_944"> <div class="p"><span class="pN">944</span>Puna ca bhagavatā bhaṇitaṃ—  ‘vihāre kāraye ramme, vāsayettha bahussute’ti. Yadi, bhante nāgasena, tathāgatena bhaṇitaṃ—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti, tena hi ‘vihāre kāraye ramme, vāsayettha bahussute’ti yaṃ vacanaṃ, taṃ micchā. Yadi tathāgatena bhaṇitaṃ—  ‘vihāre kāraye ramme, vāsayettha bahussute’ti, tena hi ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti tampi vacanaṃ micchā. Ayampi ubhato koṭiko pañho tavānuppatto, so tayā nibbāhitabbo”ti. </div></div><div class="q" id="p_28Mi_945"> <div class="p"><span class="pN">945</span>“Bhāsitampetaṃ, mahārāja, bhagavatā—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti. Bhaṇitañca—  ‘vihāre kāraye ramme, vāsayettha bahussute’ti. Yaṃ, mahārāja, bhagavatā bhaṇitaṃ—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti, taṃ sabhāvavacanaṃ asesavacanaṃ nissesavacanaṃ nippariyāyavacanaṃ samaṇānucchavaṃ samaṇasāruppaṃ samaṇappatirūpaṃ samaṇārahaṃ samaṇagocaraṃ samaṇappaṭipadā samaṇappaṭipatti. Yathā, mahārāja, āraññako migo araññe pavane caramāno nirālayo aniketo yathicchakaṃ sayati; evameva kho, mahārāja, bhikkhunā ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti cintetabbaṃ. </div></div><div class="q" id="p_28Mi_946"> <div class="p"><span class="pN">946</span>Yaṃ pana, mahārāja, bhagavatā bhaṇitaṃ—  ‘vihāre kāraye ramme, vāsayettha bahussute’ti, taṃ dve atthavase sampassamānena bhagavatā bhaṇitaṃ. Katame dve? Vihāradānaṃ nāma sabbabuddhehi vaṇṇitaṃ anumataṃ thomitaṃ pasatthaṃ, taṃ te vihāradānaṃ datvā jātijarāmaraṇā parimuccissantīti. Ayaṃ tāva paṭhamo ānisaṃso vihāradāne. </div></div><div class="q" id="p_28Mi_947"> <div class="p"><span class="pN">947</span>Puna caparaṃ vihāre vijjamāne bhikkhuniyo byattasaṅketā bhavissanti, sulabhaṃ dassanaṃ dassanakāmānaṃ, anikete duddassanā bhavissantīti. Ayaṃ dutiyo ānisaṃso vihāradāne. Ime dve atthavase sampassamānena bhagavatā bhaṇitaṃ—  ‘vihāre kāraye ramme, vāsayettha bahussute’ti, na tattha buddhaputtena ālayo karaṇīyo nikete”ti. “Sādhu, bhante nāgasena, evametaṃ tathā sampaṭicchāmī”ti. </div></div><div class="CENTER" id="p_28Mi_948"><span class="pN">948</span>Santhavapañho paṭhamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/5">5 Meṇḍakapañha</a> » <a href="/tipitaka/28Mi/5/5.5">5.5 Santhavavagga</a>
</div>
<div class="i">5.5.1 Santhavapañha</div>
<div class="h">Meṇḍakapañha</div>
<div class="h">Santhavavagga</div>
<div class="h">Santhavapañha</div>
<div class="q" id="p_28Mi_942"> <div class="divNumber">160.</div> <div class="p">
<span class="pN">942</span>“Bhante nāgasena, bhāsitampetaṃ bhagavatā—  </div>
</div>
<div class="q" id="p_28Mi_943"> <div class="p"> <table class="singleColumn"> <tr> <td> <div class="pN">943</div> <div class="G">‘Santhavato bhayaṃ jātaṃ,</div> </td> </tr> <tr> <td> <div class="G">niketā jāyate rajo;</div> </td> </tr> <tr> <td> <div class="G">Aniketamasanthavaṃ,</div> </td> </tr> <tr> <td> <div class="G">etaṃ ve munidassanan’ti.</div> </td> </tr> </table> </div>
</div>
<div class="q" id="p_28Mi_944"> <div class="p">
<span class="pN">944</span>Puna ca bhagavatā bhaṇitaṃ—  ‘vihāre kāraye ramme, vāsayettha bahussute’ti. Yadi, bhante nāgasena, tathāgatena bhaṇitaṃ—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti, tena hi ‘vihāre kāraye ramme, vāsayettha bahussute’ti yaṃ vacanaṃ, taṃ micchā. Yadi tathāgatena bhaṇitaṃ—  ‘vihāre kāraye ramme, vāsayettha bahussute’ti, tena hi ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti tampi vacanaṃ micchā. Ayampi ubhato koṭiko pañho tavānuppatto, so tayā nibbāhitabbo”ti. </div>
</div>
<div class="q" id="p_28Mi_945"> <div class="p">
<span class="pN">945</span>“Bhāsitampetaṃ, mahārāja, bhagavatā—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti. Bhaṇitañca—  ‘vihāre kāraye ramme, vāsayettha bahussute’ti. Yaṃ, mahārāja, bhagavatā bhaṇitaṃ—  ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti, taṃ sabhāvavacanaṃ asesavacanaṃ nissesavacanaṃ nippariyāyavacanaṃ samaṇānucchavaṃ samaṇasāruppaṃ samaṇappatirūpaṃ samaṇārahaṃ samaṇagocaraṃ samaṇappaṭipadā samaṇappaṭipatti. Yathā, mahārāja, āraññako migo araññe pavane caramāno nirālayo aniketo yathicchakaṃ sayati; evameva kho, mahārāja, bhikkhunā ‘santhavato bhayaṃ jātaṃ, niketā jāyate rajo. Aniketamasanthavaṃ, etaṃ ve munidassanan’ti cintetabbaṃ. </div>
</div>
<div class="q" id="p_28Mi_946"> <div class="p">
<span class="pN">946</span>Yaṃ pana, mahārāja, bhagavatā bhaṇitaṃ—  ‘vihāre kāraye ramme, vāsayettha bahussute’ti, taṃ dve atthavase sampassamānena bhagavatā bhaṇitaṃ. Katame dve? Vihāradānaṃ nāma sabbabuddhehi vaṇṇitaṃ anumataṃ thomitaṃ pasatthaṃ, taṃ te vihāradānaṃ datvā jātijarāmaraṇā parimuccissantīti. Ayaṃ tāva paṭhamo ānisaṃso vihāradāne. </div>
</div>
<div class="q" id="p_28Mi_947"> <div class="p">
<span class="pN">947</span>Puna caparaṃ vihāre vijjamāne bhikkhuniyo byattasaṅketā bhavissanti, sulabhaṃ dassanaṃ dassanakāmānaṃ, anikete duddassanā bhavissantīti. Ayaṃ dutiyo ānisaṃso vihāradāne. Ime dve atthavase sampassamānena bhagavatā bhaṇitaṃ—  ‘vihāre kāraye ramme, vāsayettha bahussute’ti, na tattha buddhaputtena ālayo karaṇīyo nikete”ti. “Sādhu, bhante nāgasena, evametaṃ tathā sampaṭicchāmī”ti. </div>
</div>
<div class="CENTER" id="p_28Mi_948">
<span class="pN">948</span>Santhavapañho paṭhamo.</div>
</div>
