<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a></div><div class="i">7.2.5 Nāvaṅgapañha</div><div class="h">Opammakathāpañha</div><div class="h">Samuddavagga</div><div class="h">Nāvaṅgapañha</div><div class="q" id="p_28Mi_1725"> <div class="divNumber">239.</div> <div class="p"><span class="pN">1725</span>“Bhante nāgasena, ‘nāvāya tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, nāvā bahuvidhadārusaṅghāṭasamavāyena bahumpi janaṃ tārayati; evameva kho, mahārāja, yoginā yogāvacarena ācārasīlaguṇavattappaṭivattabahuvidhadhammasaṅghāṭasamavāyena sadevako loko tārayitabbo. Idaṃ, mahārāja, nāvāya paṭhamaṃ aṅgaṃ gahetabbaṃ. </div></div><div class="q" id="p_28Mi_1726"> <div class="p"><span class="pN">1726</span>Puna caparaṃ, mahārāja, nāvā bahuvidhaūmitthanitavegavisaṭamāvaṭṭavegaṃ sahati; evameva kho, mahārāja, yoginā yogāvacarena bahuvidhakilesaūmivegaṃ lābhasakkārayasasilokapūjanavandanā parakulesu nindāpasaṃsāsukhadukkhasammānanavimānanabahuvidhadosaūmivegañca sahitabbaṃ. Idaṃ, mahārāja, nāvāya dutiyaṃ aṅgaṃ gahetabbaṃ. </div></div><div class="q" id="p_28Mi_1727"> <div class="p"><span class="pN">1727</span>Puna caparaṃ, mahārāja, nāvā aparimitamanantamapāramakkhobhitagambhīre mahatimahāghose timitimiṅgalamakaramacchagaṇākule mahatimahāsamudde carati; evameva kho, mahārāja, yoginā yogāvacarena tiparivaṭṭadvādasākāracatusaccābhisamayappaṭivedhe mānasaṃ sañcārayitabbaṃ. Idaṃ, mahārāja, nāvāya tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare saccasaṃyutte—  </div></div><div class="q" id="p_28Mi_1728"> <div class="p"><span class="pN">1728</span>‘Vitakkentā ca kho tumhe, bhikkhave, <span class="smallFont">“</span>idaṃ dukkhan<span class="smallFont">”</span>ti vitakkeyyātha, <span class="smallFont">“</span>ayaṃ dukkhasamudayo<span class="smallFont">”</span>ti vitakkeyyātha, <span class="smallFont">“</span>ayaṃ dukkhanirodho<span class="smallFont">”</span>ti vitakkeyyātha, <span class="smallFont">“</span>ayaṃ dukkhanirodhagāminī paṭipadā<span class="smallFont">”</span>ti vitakkeyyāthā’”ti. </div></div><div class="CENTER" id="p_28Mi_1729"><span class="pN">1729</span>Nāvaṅgapañho pañcamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.2">7.2 Samuddavagga</a>
</div>
<div class="i">7.2.5 Nāvaṅgapañha</div>
<div class="h">Opammakathāpañha</div>
<div class="h">Samuddavagga</div>
<div class="h">Nāvaṅgapañha</div>
<div class="q" id="p_28Mi_1725"> <div class="divNumber">239.</div> <div class="p">
<span class="pN">1725</span>“Bhante nāgasena, ‘nāvāya tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, nāvā bahuvidhadārusaṅghāṭasamavāyena bahumpi janaṃ tārayati; evameva kho, mahārāja, yoginā yogāvacarena ācārasīlaguṇavattappaṭivattabahuvidhadhammasaṅghāṭasamavāyena sadevako loko tārayitabbo. Idaṃ, mahārāja, nāvāya paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1726"> <div class="p">
<span class="pN">1726</span>Puna caparaṃ, mahārāja, nāvā bahuvidhaūmitthanitavegavisaṭamāvaṭṭavegaṃ sahati; evameva kho, mahārāja, yoginā yogāvacarena bahuvidhakilesaūmivegaṃ lābhasakkārayasasilokapūjanavandanā parakulesu nindāpasaṃsāsukhadukkhasammānanavimānanabahuvidhadosaūmivegañca sahitabbaṃ. Idaṃ, mahārāja, nāvāya dutiyaṃ aṅgaṃ gahetabbaṃ. </div>
</div>
<div class="q" id="p_28Mi_1727"> <div class="p">
<span class="pN">1727</span>Puna caparaṃ, mahārāja, nāvā aparimitamanantamapāramakkhobhitagambhīre mahatimahāghose timitimiṅgalamakaramacchagaṇākule mahatimahāsamudde carati; evameva kho, mahārāja, yoginā yogāvacarena tiparivaṭṭadvādasākāracatusaccābhisamayappaṭivedhe mānasaṃ sañcārayitabbaṃ. Idaṃ, mahārāja, nāvāya tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena saṃyuttanikāyavare saccasaṃyutte—  </div>
</div>
<div class="q" id="p_28Mi_1728"> <div class="p">
<span class="pN">1728</span>‘Vitakkentā ca kho tumhe, bhikkhave, <span class="smallFont">“</span>idaṃ dukkhan<span class="smallFont">”</span>ti vitakkeyyātha, <span class="smallFont">“</span>ayaṃ dukkhasamudayo<span class="smallFont">”</span>ti vitakkeyyātha, <span class="smallFont">“</span>ayaṃ dukkhanirodho<span class="smallFont">”</span>ti vitakkeyyātha, <span class="smallFont">“</span>ayaṃ dukkhanirodhagāminī paṭipadā<span class="smallFont">”</span>ti vitakkeyyāthā’”ti. </div>
</div>
<div class="CENTER" id="p_28Mi_1729">
<span class="pN">1729</span>Nāvaṅgapañho pañcamo.</div>
</div>
