<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.3">7.3 Pathavīvagga</a></div><div class="i">7.3.9 Sakkaṅgapañha</div><div class="h">Opammakathāpañha</div><div class="h">Pathavīvagga</div><div class="h">Sakkaṅgapañha</div><div class="q" id="p_28Mi_1820"> <div class="divNumber">253.</div> <div class="p"><span class="pN">1820</span>“Bhante nāgasena, ‘sakkassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, sakko ekantasukhasamappito; evameva kho, mahārāja, yoginā yogāvacarena ekantapavivekasukhābhiratena bhavitabbaṃ. Idaṃ, mahārāja, sakkassa paṭhamaṃ aṅgaṃ gahetabbaṃ. </div></div><div class="q" id="p_28Mi_1821"> <div class="p"><span class="pN">1821</span>Puna caparaṃ, mahārāja, sakko deve disvā paggaṇhāti, hāsamabhijaneti; evameva kho, mahārāja, yoginā yogāvacarena kusalesu dhammesu alīnamatanditaṃ santaṃ mānasaṃ paggahetabbaṃ, hāsamabhijanetabbaṃ, uṭṭhahitabbaṃ ghaṭitabbaṃ vāyamitabbaṃ. Idaṃ, mahārāja, sakkassa dutiyaṃ aṅgaṃ gahetabbaṃ. </div></div><div class="q" id="p_28Mi_1822"> <div class="p"><span class="pN">1822</span>Puna caparaṃ, mahārāja, sakkassa anabhirati nuppajjati; evameva kho, mahārāja, yoginā yogāvacarena suññāgāre anabhirati na uppādetabbā. Idaṃ, mahārāja, sakkassa tatiyaṃ aṅgaṃ gahetabbaṃ. Bhāsitampetaṃ, mahārāja, therena subhūtinā—  </div></div><div class="q" id="p_28Mi_1823"> <div class="p"> <table class="singleColumn"> <tr> <td> <div class="pN">1823</div> <div class="G">‘Sāsane te mahāvīra,</div> </td> </tr> <tr> <td> <div class="G">yato pabbajito ahaṃ;</div> </td> </tr> <tr> <td> <div class="G">Nābhijānāmi uppannaṃ,</div> </td> </tr> <tr> <td> <div class="G">mānasaṃ kāmasaṃhitan’”ti.</div> </td> </tr> </table> </div></div><div class="CENTER" id="p_28Mi_1824"><span class="pN">1824</span>Sakkaṅgapañho navamo.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.3">7.3 Pathavīvagga</a>
</div>
<div class="i">7.3.9 Sakkaṅgapañha</div>
<div class="h">Opammakathāpañha</div>
<div class="h">Pathavīvagga</div>
<div class="h">Sakkaṅgapañha</div>
<div class="q" id="p_28Mi_1820"> <div class="divNumber">253.</div> <div class="p">
<span class="pN">1820</span>“Bhante nāgasena, ‘sakkassa tīṇi aṅgāni gahetabbānī’ti yaṃ vadesi, katamāni tāni tīṇi aṅgāni gahetabbānī”ti? “Yathā, mahārāja, sakko ekantasukhasamappito; evameva kho, mahārāja, yoginā yogāvacarena ekantapavivekasukhābhiratena bhavitabbaṃ. Idaṃ, mahārāja, sakkassa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1821"> <div class="p">
<span class="pN">1821</span>Puna caparaṃ, mahārāja, sakko deve disvā paggaṇhāti, hāsamabhijaneti; evameva kho, mahārāja, yoginā yogāvacarena kusalesu dhammesu alīnamatanditaṃ santaṃ mānasaṃ paggahetabbaṃ, hāsamabhijanetabbaṃ, uṭṭhahitabbaṃ ghaṭitabbaṃ vāyamitabbaṃ. Idaṃ, mahārāja, sakkassa dutiyaṃ aṅgaṃ gahetabbaṃ. </div>
</div>
<div class="q" id="p_28Mi_1822"> <div class="p">
<span class="pN">1822</span>Puna caparaṃ, mahārāja, sakkassa anabhirati nuppajjati; evameva kho, mahārāja, yoginā yogāvacarena suññāgāre anabhirati na uppādetabbā. Idaṃ, mahārāja, sakkassa tatiyaṃ aṅgaṃ gahetabbaṃ. Bhāsitampetaṃ, mahārāja, therena subhūtinā—  </div>
</div>
<div class="q" id="p_28Mi_1823"> <div class="p"> <table class="singleColumn"> <tr> <td> <div class="pN">1823</div> <div class="G">‘Sāsane te mahāvīra,</div> </td> </tr> <tr> <td> <div class="G">yato pabbajito ahaṃ;</div> </td> </tr> <tr> <td> <div class="G">Nābhijānāmi uppannaṃ,</div> </td> </tr> <tr> <td> <div class="G">mānasaṃ kāmasaṃhitan’”ti.</div> </td> </tr> </table> </div>
</div>
<div class="CENTER" id="p_28Mi_1824">
<span class="pN">1824</span>Sakkaṅgapañho navamo.</div>
</div>
