<div><div class="b"><a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.6">7.6 Makkaṭakavagga</a></div><div class="i">7.6.6 Meghaṅgapañha</div><div class="h">Opammakathāpañha</div><div class="h">Makkaṭakavagga</div><div class="h">Meghaṅgapañha</div><div class="q" id="p_28Mi_1956"> <div class="divNumber">280.</div> <div class="p"><span class="pN">1956</span>“Bhante nāgasena, ‘meghassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? “Yathā, mahārāja, megho uppannaṃ rajojallaṃ vūpasameti; evameva kho, mahārāja, yoginā yogāvacarena uppannaṃ kilesarajojallaṃ vūpasametabbaṃ. Idaṃ, mahārāja, meghassa paṭhamaṃ aṅgaṃ gahetabbaṃ. </div></div><div class="q" id="p_28Mi_1957"> <div class="p"><span class="pN">1957</span>Puna caparaṃ, mahārāja, megho pathaviyā uṇhaṃ nibbāpeti; evameva kho, mahārāja, yoginā yogāvacarena mettābhāvanāya sadevako loko nibbāpetabbo. Idaṃ, mahārāja, meghassa dutiyaṃ aṅgaṃ gahetabbaṃ. </div></div><div class="q" id="p_28Mi_1958"> <div class="p"><span class="pN">1958</span>Puna caparaṃ, mahārāja, megho sabbabījāni viruhāpeti; evameva kho, mahārāja, yoginā yogāvacarena sabbasattānaṃ saddhaṃ uppādetvā taṃ saddhābījaṃ tīsu sampattīsu ropetabbaṃ, dibbamānusikāsu sukhasampattīsu yāvaparamatthanibbānasukhasampatti. Idaṃ, mahārāja, meghassa tatiyaṃ aṅgaṃ gahetabbaṃ. </div></div><div class="q" id="p_28Mi_1959"> <div class="p"><span class="pN">1959</span>Puna caparaṃ, mahārāja, megho ututo samuṭṭhahitvā dharaṇitalaruhe tiṇarukkhalatāgumbaosadhivanappatayo parirakkhati; evameva kho, mahārāja, yoginā yogāvacarena yoniso manasikāraṃ nibbattetvā tena yoniso manasikārena samaṇadhammo parirakkhitabbo, yoniso manasikāramūlakā sabbe kusalā dhammā. Idaṃ, mahārāja, meghassa catutthaṃ aṅgaṃ gahetabbaṃ. </div></div><div class="q" id="p_28Mi_1960"> <div class="p"><span class="pN">1960</span>Puna caparaṃ, mahārāja, megho vassamāno naditaḷākapokkharaṇiyo kandarapadarasarasobbhaudapānāni ca paripūreti udakadhārāhi; evameva kho, mahārāja, yoginā yogāvacarena āgamapariyattiyā dhammameghamabhivassayitvā adhigamakāmānaṃ mānasaṃ paripūrayitabbaṃ. Idaṃ, mahārāja, meghassa pañcamaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—  </div></div><div class="q" id="p_28Mi_1961"> <div class="p"> <table class="singleColumn"> <tr> <td> <div class="pN">1961</div> <div class="G">‘Bodhaneyyaṃ janaṃ disvā,</div> </td> </tr> <tr> <td> <div class="G">satasahassepi yojane;</div> </td> </tr> <tr> <td> <div class="G">Khaṇena upagantvāna,</div> </td> </tr> <tr> <td> <div class="G">bodheti taṃ mahāmunī’”ti.</div> </td> </tr> </table> </div></div><div class="CENTER" id="p_28Mi_1962"><span class="pN">1962</span>Meghaṅgapañho chaṭṭho.</div></div><div>
<div class="b">
<a href="/">Home</a> » <a href="/tipitaka/28Mi">28Mi Milindapañhapāḷi</a> » <a href="/tipitaka/28Mi/7">7 Opammakathāpañha</a> » <a href="/tipitaka/28Mi/7/7.6">7.6 Makkaṭakavagga</a>
</div>
<div class="i">7.6.6 Meghaṅgapañha</div>
<div class="h">Opammakathāpañha</div>
<div class="h">Makkaṭakavagga</div>
<div class="h">Meghaṅgapañha</div>
<div class="q" id="p_28Mi_1956"> <div class="divNumber">280.</div> <div class="p">
<span class="pN">1956</span>“Bhante nāgasena, ‘meghassa pañca aṅgāni gahetabbānī’ti yaṃ vadesi, katamāni tāni pañca aṅgāni gahetabbānī”ti? “Yathā, mahārāja, megho uppannaṃ rajojallaṃ vūpasameti; evameva kho, mahārāja, yoginā yogāvacarena uppannaṃ kilesarajojallaṃ vūpasametabbaṃ. Idaṃ, mahārāja, meghassa paṭhamaṃ aṅgaṃ gahetabbaṃ. </div>
</div>
<div class="q" id="p_28Mi_1957"> <div class="p">
<span class="pN">1957</span>Puna caparaṃ, mahārāja, megho pathaviyā uṇhaṃ nibbāpeti; evameva kho, mahārāja, yoginā yogāvacarena mettābhāvanāya sadevako loko nibbāpetabbo. Idaṃ, mahārāja, meghassa dutiyaṃ aṅgaṃ gahetabbaṃ. </div>
</div>
<div class="q" id="p_28Mi_1958"> <div class="p">
<span class="pN">1958</span>Puna caparaṃ, mahārāja, megho sabbabījāni viruhāpeti; evameva kho, mahārāja, yoginā yogāvacarena sabbasattānaṃ saddhaṃ uppādetvā taṃ saddhābījaṃ tīsu sampattīsu ropetabbaṃ, dibbamānusikāsu sukhasampattīsu yāvaparamatthanibbānasukhasampatti. Idaṃ, mahārāja, meghassa tatiyaṃ aṅgaṃ gahetabbaṃ. </div>
</div>
<div class="q" id="p_28Mi_1959"> <div class="p">
<span class="pN">1959</span>Puna caparaṃ, mahārāja, megho ututo samuṭṭhahitvā dharaṇitalaruhe tiṇarukkhalatāgumbaosadhivanappatayo parirakkhati; evameva kho, mahārāja, yoginā yogāvacarena yoniso manasikāraṃ nibbattetvā tena yoniso manasikārena samaṇadhammo parirakkhitabbo, yoniso manasikāramūlakā sabbe kusalā dhammā. Idaṃ, mahārāja, meghassa catutthaṃ aṅgaṃ gahetabbaṃ. </div>
</div>
<div class="q" id="p_28Mi_1960"> <div class="p">
<span class="pN">1960</span>Puna caparaṃ, mahārāja, megho vassamāno naditaḷākapokkharaṇiyo kandarapadarasarasobbhaudapānāni ca paripūreti udakadhārāhi; evameva kho, mahārāja, yoginā yogāvacarena āgamapariyattiyā dhammameghamabhivassayitvā adhigamakāmānaṃ mānasaṃ paripūrayitabbaṃ. Idaṃ, mahārāja, meghassa pañcamaṃ aṅgaṃ gahetabbaṃ. Bhāsitampetaṃ, mahārāja, therena sāriputtena dhammasenāpatinā—  </div>
</div>
<div class="q" id="p_28Mi_1961"> <div class="p"> <table class="singleColumn"> <tr> <td> <div class="pN">1961</div> <div class="G">‘Bodhaneyyaṃ janaṃ disvā,</div> </td> </tr> <tr> <td> <div class="G">satasahassepi yojane;</div> </td> </tr> <tr> <td> <div class="G">Khaṇena upagantvāna,</div> </td> </tr> <tr> <td> <div class="G">bodheti taṃ mahāmunī’”ti.</div> </td> </tr> </table> </div>
</div>
<div class="CENTER" id="p_28Mi_1962">
<span class="pN">1962</span>Meghaṅgapañho chaṭṭho.</div>
</div>
