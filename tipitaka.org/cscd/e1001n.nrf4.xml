<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Bāladujjanakaṇḍa</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Kāyaduccaritādīhi <pb ed="M" n="0.0124" />, sampanno pāpamānujo;</p>

<p rend="gathalast">Bāloti lokanāthena, kittito dhammasāminā.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Ducintitacintī ceva, dubbhāsitabhāsīpi ca;</p>

<p rend="gathalast">Dukkaṭakammakārī ca, pāpako bālamānujo.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Atipiyo <pb ed="M" n="0.0125" /> na kātabbo, khalo kotuhalaṃ karo;</p>

<p rend="gathalast">Sirasā vahamānopi, aḍḍhapūro ghaṭo yathā.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Sappo duṭṭho khalo duṭṭho, sappā duṭṭhataro khalo;</p>

<p rend="gathalast">Mantosadhehi taṃ sappaṃ, khalaṃ kenupasammati.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Yo <pb ed="M" n="0.0126" /> bālo maññati bālyaṃ, paṇḍito vāpi tenaso;</p>

<p rend="gathalast">Bālo ca paṇḍitamānī, sa ve bāloti vuccati.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Madhūva maññati bālo, yāva pāpaṃ na paccati;</p>

<p rend="gathalast">Yadā ca paccati pāpaṃ, atha dukkhaṃ nigacchati.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Na <pb ed="M" n="0.0127" /> sādhu balavā bālo, sāhasā vindate dhanaṃ;</p>

<p rend="gathalast">Kāyassa bhedā duppañño, nirayaṃ sopapajjati.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Ghare <pb ed="M" n="0.0128" /> duṭṭho mūsiko ca, vane duṭṭho ca vānaro;</p>

<p rend="gathalast">Sakuṇe ca duṭṭho kāko, nareduṭṭho ca brāhmaṇo.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Dīghā jāgarato ratti, dīghaṃ santassa yojanaṃ;</p>

<p rend="gathalast">Dīgho bālānasaṃsāro, saddhammaṃ avijānataṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Tilamattaṃ <pb ed="M" n="0.0129" /> paresañca, appadosañca passati;</p>

<p rend="gathalast">Nāḷikerampi sadosaṃ, khalajāto na passati.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Nattadosaṃ pare jaññā, jaññā dosaṃ parassatu;</p>

<p rend="gathalast">Guyho kummāva aṅgāni, paradosañca lakkhaye.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Luddhaṃ <pb ed="M" n="0.0130" /> atthena gaṇheyya, thaddhaṃ añjalikammunā;</p>

<p rend="gathalast">Chandānuvattiyā mūḷhaṃ, yathābhūtena paṇḍitaṃ.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Yathā udumbarapakkā, bahi rattakā eva ca;</p>

<p rend="gathalast">Antokimila sampuṇṇā, evaṃ dujjanahadayā.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Yāvajīvampi <pb ed="M" n="0.0131" /> ce bālo, paṇḍitaṃ payirupāsati;</p>

<p rend="gathalast">Na so dhammaṃ vijānāti, dabbī sūparasaṃ yathā.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Carañce nādhigaccheyya, seyyaṃ sadisamattano;</p>

<p rend="gathalast">Ekacariyaṃ daḷhaṃ kayirā, natthi bāle sahāyatā.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Ajātamatamūḷhānaṃ <pb ed="M" n="0.0132" />, varamādayo na cantimo;</p>

<p rend="gathalast">Sakiṃ dukkhakarāvāda-yontimo tu pade pade.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Dujjanena <pb ed="M" n="0.0133" /> samaṃ veraṃ, sakhyañcāpi na kāraye;</p>

<p rend="gathalast">Uṇho dahati caṅgāro, sīto kaṇhāyate karaṃ.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Dujjano piyavādī ca, netaṃ vissāsakāraṇaṃ;</p>

<p rend="gathalast">Madhu tiṭṭhati jivhagge, hadaye halāhalaṃ visaṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Dujjano <pb ed="M" n="0.0134" /> parihātabbo, vijjāyālaṅkatopi ca;</p>

<p rend="gathalast">Maṇinā bhūsito sappo, kimeso na bhayaṅkaro.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Nāḷikerasamākārā, dissantepi hi sajjanā;</p>

<p rend="gathalast">Aññe badarikākārā, bahireva manoharā.</p>

<p rend="hangnum"></p>

<p rend="gatha1"> Yathāpi <pb ed="M" n="0.0135" /> pana sapakkā, bahi kaṇṭakameva ca;</p>

<p rend="gathalast">Anto amatasampuṇṇā, evaṃ sujanahadayā.</p>

<p rend="gatha1">Yathā udumbarapakkā, bahi rattakameva ca;</p>

<p rend="gathalast">Evaṃ kimilasampuṇā, evaṃ dujjanahadayā.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Dosabhīto anārambho, taṃ kā purisalakkhaṇaṃ;</p>

<p rend="gathalast">Kohyajiṇṇabhayā nanu, bhojanaṃ parihīyate.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Payopānaṃ bhujaṅgānaṃ, kevalaṃ visavaḍḍhanaṃ;</p>

<p rend="gathalast">Upadeso hi mūḷhānaṃ, pakopāya na santiyā.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Na <pb ed="M" n="0.0136" /> ṭhātabbaṃ na gantabbaṃ, dujjanena samaṃ kvaci;</p>

<p rend="gathalast">Dujjano hi dukkhaṃ deti, na so sukhaṃ kadācipi.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Abaddhā tattha bajjhanti, yattha bālā pabhāsare;</p>

<p rend="gathalast">Baddhāpi tattha muccanti, yattha dhīrā pabhāsare.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Parittaṃ <pb ed="M" n="0.0137" /> dārumāruyha, yathā sīde mahaṇṇave;</p>

<p rend="gatha2">Evaṃ kusitamāgamma, sādhu jīvipi sīdati;</p>

<p rend="gathalast">Tasmā taṃ parivajjeyya, kusītaṃ hīnavīriyaṃ.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Saddhāsīlādisampanno <pb ed="M" n="0.0138" />, sumitto sādhumānuso;</p>

<p rend="gathalast">Tādisaṃ mittaṃ seveyya, vuddhikāmo vicakkhaṇo.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Dānādiguṇaseṭṭhehi, miditabbo mitto hi kho;</p>

<p rend="gathalast">Tādisaṃ avaṅkeneva, manasā bhajeyya sudhī.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> Hitakkaro <pb ed="M" n="0.0139" /> paro bandhu, bandhupi ahito paro;</p>

<p rend="gathalast">Ahito dehajo byādhi, hitaṃ araññamosadhaṃ.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Parokkhe <pb ed="M" n="0.0140" /> kiccahantāraṃ, paccakkhe piyavādinaṃ;</p>

<p rend="gathalast">Vajjaye tādisaṃ mittaṃ, visakumbhaṃ payomukhaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Dhanahīne caje mitto, puttadārā sahodarā;</p>

<p rend="gathalast">Dhanavanteva sevanti, dhanaṃ loke mahāsakhā.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> Jāniyā <pb ed="M" n="0.0141" /> pesane bhacce, bandhave byasanāgame;</p>

<p rend="gathalast">Mittañca āpadikāle, bhariyañca vibhavakkhaye.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Ussave byasane ceva, dubbhikkhe sattuviggahe;</p>

<p rend="gathalast">Rājadvāre susāne ca, yo tiṭṭhati so bandhavā.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> Na <pb ed="M" n="0.0014" />2 vissase amittassa, mittañcāpi na vissase;</p>

<p rend="gathalast">Kadāci kupite mitte, sabbadosaṃ pakāsati.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Mātā mittaṃ pitā ceti, sabhāvā taṃ tayaṃ hitaṃ;</p>

<p rend="gathalast">Kammakaraṇato caññe, bhavanti hitabuddhiyo.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> Āpadāsu <pb ed="M" n="0.0143" /> mittaṃ jaññā, yuddhe sūraṃ iṇe suciṃ;</p>

<p rend="gathalast">Bhariyaṃ khīṇesu vittesu, byasanesu ca bandhavaṃ.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Sakiṃ duṭṭhañca yo mittaṃ, puna sandhātumicchati;</p>

<p rend="gathalast">Sa maccumupagaṇhāti, gabbhaṃ assatarī yathā.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> Iṇaseso <pb ed="M" n="0.0144" /> aggiseso, rogaseso tatheva ca;</p>

<p rend="gathalast">Punappunaṃ vivaḍḍhanti, tasmā sesaṃ na kāraye.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Padumaṃva mukhaṃ yassa, vācā candanasītalā;</p>

<p rend="gathalast">Tādisaṃ no paseveyya, hadaye tu halāhalaṃ.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Na <pb ed="M" n="0.0145" /> seve pharusaṃ sāmiṃ, na ca seveyya macchariṃ;</p>

<p rend="gathalast">Tato apaggaṇha sāmiṃ, neva niggahitaṃ tato.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Kudesañca <pb ed="M" n="0.0146" /> kumittañca, kukulañca kubandhavaṃ;</p>

<p rend="gathalast">Kudārañca kudāsañca, dūrato parivajjaye.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Sītavāco bahumitto, pharuso appamittako;</p>

<p rend="gathalast">Upamā ettha ñātabbā, sūriyacandarājūnaṃ.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Ahitā paṭisedho ca, hitesu ca payojanaṃ;</p>

<p rend="gathalast">Byasane apariccāgo, itidaṃ mittalakkhaṇaṃ.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Piyo <pb ed="M" n="0.0147" /> garu bhāvanīyo, vattā ca vacanakkhamo;</p>

<p rend="gatha2">Gambhīrañca kathaṃ kattā, no caṭṭhāne niyojako;</p>

<p rend="gathalast">Tādisaṃ mittaṃ seveyya, bhūtikāmo vicakkhaṇo.</p>

<p rend="gatha1">Piyo <pb ed="M" n="0.0148" /> garu bhāva nīyo, vattā ca vacanakkhamo;</p>

<p rend="gathalast">Gambhirañca kathaṃ kattā, no caṭṭhāne niyojako.</p>

<p rend="gatha1">Yamhi etāni ṭhānāni, saṃvijjantidha puggale;</p>

<p rend="gatha2">So mitto mittakāmena, atthakāmānukampato;</p>

<p rend="gathalast">Api nāsiyamānena, bhajitabbo tathāvidho.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Orasaṃ katasambandhaṃ, tathā vaṃsakkamāgataṃ;</p>

<p rend="gathalast">Rakkhako byasanehi, mittaṃ ñeyyaṃ catubbidhaṃ.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Piyo garu bhāvaniyo, vattā ca vacanakkhamo;</p>

<p rend="gatha2">Gambhirañca kathaṃ kattā, na caṭṭhāne niyojako;</p>

<p rend="gathalast">Taṃ mittaṃ mittakāmena, yāvajīvampi seviyaṃ.</p>

<p rend="gatha1">Piyo garu bhāvanīyo, vattā ca vacanakkhamo;</p>

<p rend="gatha2">Gambhirañca kathaṃ kattā, no caṭṭhāne niyojako;</p>

<p rend="gathalast">Tādisaṃ mittaṃ seveyya, bhūtikāmo vicakkhaṇo.</p>
</body>
<back></back>
</text>
</TEI.2>