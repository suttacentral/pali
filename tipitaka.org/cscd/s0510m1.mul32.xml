<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">33. Umāpupphiyavaggo</p>

<p rend="subhead">1. Umāpupphiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Samāhitaṃ <pb ed="T" n="1.0397" /><pb ed="M" n="1.0295" /><pb ed="V" n="1.0278" /> samāpannaṃ, siddhatthamaparājitaṃ;</p>

<p rend="gathalast">Samādhinā upaviṭṭhaṃ, addasāhaṃ naruttamaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Umāpupphaṃ gahetvāna, buddhassa abhiropayiṃ;</p>

<p rend="gathalast">Sabbapupphā ekasīsā, uddhaṃvaṇṭā adhomukhā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Sucittā viya tiṭṭhante, ākāse pupphasantharā;</p>

<p rend="gathalast">Tena cittappasādena, tusitaṃ upapajjahaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Pañcapaññāsito kappe, eko āsiṃ mahīpati;</p>

<p rend="gathalast">Samantachadano nāma, cakkavattī mahabbalo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ.</p>

<p rend="bodytext">Itthaṃ sudaṃ āyasmā umāpupphiyo thero imā gāthāyo abhāsitthāti.</p>

<p rend="centre">Umāpupphiyattherassāpadānaṃ paṭhamaṃ.</p>

<p rend="subhead">2. Pulinapūjakattheraapadānaṃ</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Kakudhaṃ <pb ed="T" n="1.0398" /><pb ed="P" n="1.0259" /> vilasantaṃva, nisabhājāniyaṃ yathā;</p>

<p rend="gathalast">Osadhiṃva virocantaṃ, obhāsantaṃ narāsabhaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Añjaliṃ paggahetvāna, avandiṃ satthuno ahaṃ;</p>

<p rend="gathalast">Satthāraṃ parivaṇṇesiṃ, sakakammena tosayiṃ <note>tosito (sī.)</note>.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Susuddhaṃ <pb ed="V" n="1.0279" /> pulinaṃ gayha, gatamagge samokiriṃ;</p>

<p rend="gathalast">Ucchaṅgena gahetvāna, vipassissa mahesino.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tato <pb ed="M" n="1.0296" /> upaḍḍhapulinaṃ, vippasannena cetasā;</p>

<p rend="gathalast">Divāvihāre osiñciṃ, dvipadindassa tādino.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito kappe, pulinaṃ yamasiñcahaṃ;</p>

<p rend="gathalast">Duggatiṃ nābhijānāmi, pulinassa idaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pulinapūjako thero imā gāthāyo abhāsitthāti.</p>

<p rend="centre">Pulinapūjakattherassāpadānaṃ dutiyaṃ.</p>

<p rend="subhead">3. Hāsajanakattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Dumagge paṃsukūlakaṃ <note>paṃsukūlikaṃ (syā. ka.)</note>, laggaṃ disvāna satthuno;</p>

<p rend="gathalast">Añjaliṃ paggahetvāna, bhiyyo uccāritaṃ mayā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Dūrato <pb ed="T" n="1.0399" /> pana disvāna <note>patidisvāna (sī. syā.)</note>, hāso me udapajjatha;</p>

<p rend="gathalast">Añjaliṃ paggahetvāna, bhiyyo cittaṃ pasādayiṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā hāsajanako thero imā gāthāyo abhāsitthāti.</p>

<p rend="centre">Hāsajanakattherassāpadānaṃ tatiyaṃ.</p>

<p rend="subhead">4. Yaññasāmikattheraapadānaṃ</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Jātiyā <pb ed="P" n="1.0260" /> sattavassohaṃ, ahosiṃ mantapāragū;</p>

<p rend="gathalast">Kulavattaṃ <note>kulavaṃsaṃ (sī. syā.)</note> adhāresiṃ, yañño ussāhito mayā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Cullāsītisahassāni <pb ed="M" n="1.0297" />, pasū haññanti me tadā;</p>

<p rend="gathalast">Sārathambhupanītāni <note>tārasmīhi upanītāni (ka.), sārasmiṃhi upanītāni (syā.)</note>, yaññatthāya upaṭṭhitā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Ukkāmukhapahaṭṭhova <pb ed="V" n="1.0280" />, khadiraṅgārasannibho;</p>

<p rend="gathalast">Udayantova sūriyo, puṇṇamāyeva <note>puṇṇamāseva (sī.)</note> candimā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Siddhattho sabbasiddhattho, tilokamahito hito;</p>

<p rend="gathalast">Upagantvāna sambuddho, idaṃ vacanamabravi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘‘Ahiṃsā <pb ed="T" n="1.0400" /> sabbapāṇīnaṃ, kumāra mama ruccati;</p>

<p rend="gathalast">Theyyā ca aticārā ca, majjapānā ca ārati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘‘Rati ca samacariyāya, bāhusaccaṃ kataññutā;</p>

<p rend="gathalast">Diṭṭhe dhamme parattha ca, dhammā ete pasaṃsiyā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘‘Ete dhamme bhāvayitvā, sabbasattahite rato <note>hitesito (ka.)</note>;</p>

<p rend="gathalast">Buddhe cittaṃ pasādetvā, bhāvehi maggamuttamaṃ’.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Idaṃ vatvāna sabbaññū, lokajeṭṭho narāsabho;</p>

<p rend="gathalast">Mamevaṃ anusāsitvā, vehāsaṃ uggato gato.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Pubbe cittaṃ visodhetvā, pacchā cittaṃ pasādayiṃ;</p>

<p rend="gathalast">Tena cittappasādena, tusitaṃ upapajjahaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Catunnavutito kappe, yadā cittaṃ pasādayiṃ;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā yaññasāmiko thero imā gāthāyo abhāsitthāti.</p>

<p rend="centre">Yaññasāmikattherassāpadānaṃ catutthaṃ.</p>

<p rend="subhead">5. Nimittasaññakattheraapadānaṃ</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="P" n="1.0261" />, vasāmi assame ahaṃ;</p>

<p rend="gathalast">Suvaṇṇamigamaddakkhiṃ, carantaṃ vipine ahaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Mige <pb ed="T" n="1.0401" /><pb ed="M" n="1.0298" /> cittaṃ pasādetvā, lokajeṭṭhaṃ anussariṃ;</p>

<p rend="gathalast">Tena cittappasādena, aññe buddhe anussariṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Abbhatītā ca ye buddhā, vattamānā anāgatā;</p>

<p rend="gathalast">Evamevaṃ virocanti, migarājāva te tayo.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Catunnavutito <pb ed="V" n="1.0281" /> kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Sattavīse ito kappe, eko āsiṃ mahīpati;</p>

<p rend="gathalast">Araññasattho nāmena, cakkavattī mahabbalo.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā nimittasaññako thero imā gāthāyo abhāsitthāti.</p>

<p rend="centre">Nimittasaññakattherassāpadānaṃ pañcamaṃ.</p>

<p rend="subhead">6. Annasaṃsāvakattheraapadānaṃ</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, gacchantaṃ antarāpaṇe;</p>

<p rend="gathalast">Kañcanagghiyasaṅkāsaṃ, bāttiṃsavaralakkhaṇaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Siddhatthaṃ sabbasiddhatthaṃ, anejaṃ aparājitaṃ;</p>

<p rend="gathalast">Sambuddhaṃ atināmetvā, bhojayiṃ taṃ mahāmuniṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Muni <pb ed="T" n="1.0402" /> kāruṇiko loke, obhāsayi mamaṃ tadā;</p>

<p rend="gathalast">Buddhe cittaṃ pasādetvā, kappaṃ saggamhi modahaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, bhikkhādānassidaṃ phalaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="gathalast">Itthaṃ sudaṃ āyasmā annasaṃsāvako thero imā gāthāyo abhāsitthāti;</p>

<p rend="centre">Annasaṃsāvakattherassāpadānaṃ chaṭṭhaṃ.</p>

<p rend="subhead">7. Nigguṇḍipupphiyattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Yadā <pb ed="M" n="1.0299" /><pb ed="P" n="1.0262" /> devo devakāyā, cavate āyusaṅkhayā;</p>

<p rend="gathalast">Tayo saddā niccharanti, devānaṃ anumodataṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘‘Ito bho sugatiṃ gaccha, manussānaṃ sahabyataṃ;</p>

<p rend="gathalast">Manussabhūto saddhamme, labha saddhaṃ anuttaraṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘‘Sā <pb ed="V" n="1.0282" /> te saddhā niviṭṭhāssa, mūlajātā patiṭṭhitā;</p>

<p rend="gathalast">Yāvajīvaṃ asaṃhīrā, saddhamme suppavedite.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘‘Kāyena kusalaṃ katvā, vācāya kusalaṃ bahuṃ;</p>

<p rend="gathalast">Manasā kusalaṃ katvā, abyāpajjaṃ nirūpadhiṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘‘Tato <pb ed="T" n="1.0403" /> opadhikaṃ puññaṃ, katvā dānena taṃ bahuṃ;</p>

<p rend="gathalast">Aññepi macce saddhamme, brahmacariye nivesaya’.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Imāya anukampāya, devādevaṃ yadā vidū;</p>

<p rend="gathalast">Cavantaṃ anumodanti, ehi deva punappunaṃ <note>devapuraṃ puna (sī.)</note>.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Saṃvego me <note>saṃviggohaṃ (syā.)</note> tadā āsi, devasaṅghe samāgate;</p>

<p rend="gathalast">Kaṃsu nāma ahaṃ yoniṃ, gamissāmi ito cuto.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Mama saṃvegamaññāya, samaṇo bhāvitindriyo;</p>

<p rend="gathalast">Mamuddharitukāmo so, āgacchi mama santikaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Sumano nāma nāmena, padumuttarasāvako;</p>

<p rend="gathalast">Atthadhammānusāsitvā, saṃvejesi mamaṃ tadā.</p>

<p rend="centre">Dvādasamaṃ bhāṇavāraṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Tassāhaṃ vacanaṃ sutvā, buddhe cittaṃ pasādayiṃ;</p>

<p rend="gathalast">Taṃ dhīraṃ abhivādetvā, tattha kālaṃkato ahaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Upapajjiṃ sa <note>upapajjissaṃ (sī.)</note> tattheva, sukkamūlena codito;</p>

<p rend="gathalast">Vasanto mātukucchimhi, puna dhāreti mātuyā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Tamhā kāyā cavitvāna, tidase upapajjahaṃ;</p>

<p rend="gathalast">Etthantare na passāmi, domanassamahaṃ tadā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Tāvatiṃsā <pb ed="M" n="1.0300" /><pb ed="P" n="1.0263" /> cavitvāna, mātukucchiṃ samokkamiṃ;</p>

<p rend="gathalast">Nikkhamitvāna kucchimhā, kaṇhasukkaṃ ajānahaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Jātiyā <pb ed="T" n="1.0404" /> sattavassova <note>jātiyā sattavassena (syā.)</note>, ārāmaṃ pāvisiṃ ahaṃ;</p>

<p rend="gathalast">Gotamassa bhagavato, sakyaputtassa tādino.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Vitthārike <note>vitthārite (sī. ka.)</note> pāvacane, bāhujaññamhi sāsane;</p>

<p rend="gathalast">Addasaṃ sāsanakare, bhikkhavo tattha satthuno.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Sāvatthi <pb ed="V" n="1.0283" /> nāma nagaraṃ, rājā tatthāsi kosalo;</p>

<p rend="gathalast">Rathena nāgayuttena, upesi bodhimuttamaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Tassāhaṃ nāgaṃ disvāna, pubbakammaṃ anussariṃ;</p>

<p rend="gathalast">Añjaliṃ paggahetvāna, samayaṃ agamāsahaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Jātiyā sattavassova, pabbajiṃ anagāriyaṃ;</p>

<p rend="gathalast">Yo so buddhaṃ upaṭṭhāsi, ānando nāma sāvako.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Gatimā dhitimā ceva, satimā ca bahussuto;</p>

<p rend="gathalast">Rañño cittaṃ pasādento, niyyādesi mahājuti.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Tassāhaṃ dhammaṃ sutvāna, pubbakammaṃ anussariṃ;</p>

<p rend="gathalast">Tattheva ṭhitako santo, arahattamapāpuṇiṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Ekaṃsaṃ cīvaraṃ katvā, sire katvāna añjaliṃ;</p>

<p rend="gathalast">Sambuddhaṃ abhivādetvā, imaṃ vācaṃ udīrayiṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘‘Padumuttarabuddhassa, dvipadindassa satthuno;</p>

<p rend="gathalast">Nigguṇḍipupphaṃ paggayha, sīhāsane ṭhapesahaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘‘Tena kammena dvipadinda, lokajeṭṭha narāsabha;</p>

<p rend="gathalast">Pattomhi acalaṃ ṭhānaṃ, hitvā jayaparājayaṃ’.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Pañcavīsasahassamhi <pb ed="T" n="1.0405" />, kappānaṃ manujādhipā;</p>

<p rend="gathalast">Abbudanirabbudāni, aṭṭhaṭṭhāsiṃsu khattiyā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā nigguṇḍipupphiyo thero imā gāthāyo abhāsitthāti.</p>

<p rend="centre">Nigguṇḍipupphiyattherassāpadānaṃ sattamaṃ.</p>

<p rend="subhead">8. Sumanāveḷiyattheraapadānaṃ</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Vessabhussa <pb ed="M" n="1.0301" /><pb ed="P" n="1.0264" /> bhagavato, lokajeṭṭhassa tādino;</p>

<p rend="gathalast">Sabbe janā samāgamma, mahāpūjaṃ karonti te.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Sudhāya piṇḍaṃ katvāna, āveḷaṃ sumanāyahaṃ;</p>

<p rend="gathalast">Sīhāsanassa purato, abhiropesahaṃ tadā.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Sabbe <pb ed="V" n="1.0284" /> janā samāgamma, pekkhanti pupphamuttamaṃ;</p>

<p rend="gathalast">Kenidaṃ pūjitaṃ pupphaṃ, buddhaseṭṭhassa tādino.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Tena cittappasādena, nimmānaṃ upapajjahaṃ;</p>

<p rend="gathalast">Anubhomi <note>anubhosiṃ (sī.)</note> sakaṃ kammaṃ, pubbe sukatamattano.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Sabbesānaṃ piyo homi, pupphapūjāyidaṃ phalaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Nābhijānāmi <pb ed="T" n="1.0406" /> kāyena, vācāya uda cetasā;</p>

<p rend="gathalast">Saṃyatānaṃ tapassīnaṃ, kataṃ akkositaṃ mayā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Tena sucaritenāhaṃ, cittassa paṇidhīhi ca;</p>

<p rend="gathalast">Sabbesaṃ pūjito homi, anakkosassidaṃ phalaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Ito ekādase kappe, sahassārosi khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sumanāveḷiyo thero imā gāthāyo abhāsitthāti.</p>

<p rend="centre">Sumanāveḷiyattherassāpadānaṃ aṭṭhamaṃ.</p>

<p rend="subhead">9. Pupphacchattiyattheraapadānaṃ</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Siddhatthassa bhagavato, lokajeṭṭhassa tādino;</p>

<p rend="gathalast">Saccaṃ pakāsayantassa, nibbāpentassa pāṇino.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Jalajaṃ <pb ed="M" n="1.0302" /> āharitvāna, satapattaṃ manoramaṃ;</p>

<p rend="gathalast">Pupphassa chattaṃ katvāna, buddhassa abhiropayiṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Siddhattho <pb ed="T" n="1.0407" /><pb ed="P" n="1.0265" /> ca lokavidū, āhutīnaṃ paṭiggaho;</p>

<p rend="gathalast">Bhikkhusaṅghe ṭhito satthā, imaṃ gāthaṃ abhāsatha.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘‘Yo me cittaṃ pasādetvā, pupphacchattaṃ adhārayiṃ;</p>

<p rend="gathalast">Tena cittappasādena, duggatiṃ so na gacchati’.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Idaṃ vatvāna sambuddho, siddhattho lokanāyako;</p>

<p rend="gathalast">Uyyojetvāna parisaṃ, vehāsaṃ nabhamuggami.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Vuṭṭhite <pb ed="V" n="1.0285" /> naradevamhi, setacchattampi vuṭṭhahi;</p>

<p rend="gathalast">Purato buddhaseṭṭhassa, gacchati chattamuttamaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ chattaṃ abhiropayiṃ;</p>

<p rend="gathalast">Duggatiṃ nābhijānāmi, pupphacchattassidaṃ phalaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Catusattatikappamhi, aṭṭha jalasikhā ahū;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pupphacchattiyo thero imā gāthāyo abhāsitthāti.</p>

<p rend="centre">Pupphacchattiyattherassāpadānaṃ navamaṃ.</p>

<p rend="subhead">10. Saparivārachattadāyakattheraapadānaṃ</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Ākāse jalavuṭṭhīva vassate <note>vassati (sī. syā.), vasseti (?)</note> dhammavuṭṭhiyā.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Tamaddasāsiṃ <pb ed="T" n="1.0408" /> sambuddhaṃ, desentaṃ amataṃ padaṃ;</p>

<p rend="gathalast">Sakaṃ cittaṃ pasādetvā, agamāsiṃ sakaṃ gharaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Chattaṃ alaṅkataṃ gayha, upagacchiṃ naruttamaṃ;</p>

<p rend="gathalast">Haṭṭho haṭṭhena cittena, ākāse ukkhipiṃ ahaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Susaṅgahitayānaṃva <pb ed="M" n="1.0303" />, dantova sāvakuttamo;</p>

<p rend="gathalast">Upagantvāna sambuddhaṃ, matthake sampatiṭṭhahi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Anukampako kāruṇiko, buddho lokagganāyako;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘‘Yena chattamidaṃ dinnaṃ, alaṅkataṃ manoramaṃ;</p>

<p rend="gathalast">Tena cittappasādena, duggatiṃ so na gacchati.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘‘Sattakkhattuñca <pb ed="P" n="1.0266" /> devesu, devarajjaṃ karissati;</p>

<p rend="gathalast">Bāttiṃsakkhattuñca rājā, cakkavattī bhavissati.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘‘Tassa <pb ed="V" n="1.0286" /> dhammesu dāyādo, oraso dhammanimmito;</p>

<p rend="gathalast">Sabbāsave pariññāya, nibbāyissatināsavo’.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Buddhassa giramaññāya, vācāsabhimudīritaṃ;</p>

<p rend="gathalast">Pasannacitto sumano, bhiyyo hāsaṃ janesahaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Jahitvā mānusaṃ yoniṃ, dibbaṃ yoniṃ <note>devayoniṃ (sī.), dibbayoniṃ (syā.)</note> majjhagaṃ;</p>

<p rend="gathalast">Vimānamuttamaṃ mayhaṃ, abbhuggataṃ manoramaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Vimānā <pb ed="T" n="1.0409" /> nikkhamantassa, setacchattaṃ dharīyati;</p>

<p rend="gathalast">Tadā saññaṃ paṭilabhiṃ, pubbakammassidaṃ phalaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Devalokā cavitvāna, manussattañca āgamiṃ;</p>

<p rend="gathalast">Chattiṃsakkhattuṃ cakkavattī, sattakappasatamhito.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Tamhā kāyā cavitvāna, āgacchiṃ <note>agañchiṃ (?)</note> tidasaṃ puraṃ;</p>

<p rend="gathalast">Saṃsaritvānupubbena, mānusaṃ punarāgamiṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Okkantaṃ mātukucchiṃ maṃ, settacchattaṃ adhārayuṃ;</p>

<p rend="gathalast"><hi rend="bold">Jātiyā sattavassohaṃ,</hi> pabbajiṃ anagāriyaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Sunando nāma nāmena, brāhmaṇo mantapāragū;</p>

<p rend="gathalast">Phalikaṃ chattamādāya, sāvakaggassa so tadā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Anumodi <pb ed="M" n="1.0304" /> mahāvīro, sāriputto mahākathī;</p>

<p rend="gathalast">Sutvānumodanaṃ tassa, pubbakammamanussariṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Añjaliṃ paggahetvāna, sakaṃ cittaṃ pasādayiṃ;</p>

<p rend="gathalast">Saritvā purimaṃ kammaṃ, arahattamapāpuṇiṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Uṭṭhāya āsanā tamhā, sire katvāna añjaliṃ;</p>

<p rend="gathalast">Sambuddhaṃ abhivādetvā, imaṃ vācaṃ udīriyiṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Satasahassito kappe, buddho loke anuttaro;</p>

<p rend="gathalast">Padumuttaro lokavidū, āhutīnaṃ paṭiggaho.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Tassa chattaṃ mayā dinnaṃ, vicittaṃ samalaṅkataṃ;</p>

<p rend="gathalast">Ubho hatthehi paggaṇhi, sayambhū aggapuggalo.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Aho <pb ed="T" n="1.0410" /><pb ed="P" n="1.0267" /> buddho aho dhammo, aho no satthusampadā;</p>

<p rend="gathalast">Ekacchattassa dānena, duggatiṃ nupapajjahaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="1.0287" /> jhāpitā mayhaṃ, bhavā sabbe samūhatā;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saparivārachattadāyako thero imā gāthāyo abhāsitthāti.</p>

<p rend="centre">Saparivārachattadāyakattherassāpadānaṃ dasamaṃ.</p>

<p rend="centre">Umāpupphiyavaggo tettiṃsatimo.</p>

<p rend="bodytext">Tassuddānaṃ –</p>

<p rend="gatha1">Umāpupphañca pulinaṃ, hāso yañño nimittako;</p>

<p rend="gatha2">Saṃsāvako nigguṇḍī ca, sumanaṃ pupphachattako;</p>

<p rend="gathalast">Saparivārachatto ca, gāthā sattasatuttarāti.</p>
</body>
<back></back>
</text>
</TEI.2>