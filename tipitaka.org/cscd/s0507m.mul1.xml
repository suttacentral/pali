<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">2. Ubbarivaggo</p>

<p rend="subhead">1. Saṃsāramocakapetivatthu</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Naggā <pb ed="M" n="0.0138" /><pb ed="V" n="0.0101" /><pb ed="P" n="0.0015" /> dubbaṇṇarūpāsi, kisā dhamanisanthatā;</p>

<p rend="gathalast">Upphāsulike <note>uppāsuḷike (ka.)</note> kisike, kā nu tvaṃ idha tiṭṭhasī’’ti.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Ahaṃ bhadante petīmhi, duggatā yamalokikā;</p>

<p rend="gathalast">Pāpakammaṃ karitvāna, petalokaṃ ito gatā’’ti.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, petalokaṃ ito gatā’’ti.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Anukampakā mayhaṃ nāhesuṃ bhante, pitā ca mātā athavāpi ñātakā;</p>

<p rend="gathalast">Ye maṃ niyojeyyuṃ dadāhi dānaṃ, pasannacittā samaṇabrāhmaṇānaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Ito ahaṃ vassasatāni pañca, yaṃ evarūpā vicarāmi naggā;</p>

<p rend="gathalast">Khudāya <pb ed="T" n="0.0171" /> taṇhāya ca khajjamānā, pāpassa kammassa phalaṃ mamedaṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Vandāmi taṃ ayya pasannacittā, anukampa maṃ vīra mahānubhāva;</p>

<p rend="gathalast">Datvā ca me ādisa yaṃ hi kiñci, mocehi maṃ duggatiyā bhadante’’ti.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Sādhūti so paṭissutvā, sāriputtonukampako;</p>

<p rend="gatha2">Bhikkhūnaṃ ālopaṃ datvā, pāṇimattañca coḷakaṃ;</p>

<p rend="gathalast">Thālakassa ca pānīyaṃ, tassā dakkhiṇamādisi.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Samanantarānuddiṭṭhe, vipāko udapajjatha;</p>

<p rend="gathalast">Bhojanacchādanapānīyaṃ, dakkhiṇāya idaṃ phalaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Tato <pb ed="M" n="0.0139" /><pb ed="P" n="0.0016" /> suddhā sucivasanā, kāsikuttamadhārinī;</p>

<p rend="gathalast">Vicittavatthābharaṇā, sāriputtaṃ upasaṅkami.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>

<p rend="gathalast">Obhāsentī disā sabbā, osadhī viya tārakā.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Kena tetādiso vaṇṇo, kena te idha mijjhati;</p>

<p rend="gathalast">Uppajjanti ca te bhogā, ye keci manaso piyā.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Pucchāmi <pb ed="V" n="0.0102" /> taṃ devi mahānubhāve, manussabhūtā kimakāsi puññaṃ;</p>

<p rend="gathalast">Kenāsi evaṃ jalitānubhāvā, vaṇṇo <pb ed="T" n="0.0172" /> ca te sabbadisā pabhāsatī’’ti.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Uppaṇḍukiṃ kisaṃ chātaṃ, naggaṃ sampatitacchaviṃ <note>āpatitacchaviṃ (sī.)</note>;</p>

<p rend="gathalast">Muni kāruṇiko loke, taṃ maṃ addakkhi duggataṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Bhikkhūnaṃ ālopaṃ datvā, pāṇimattañca coḷakaṃ;</p>

<p rend="gathalast">Thālakassa ca pānīyaṃ, mama dakkhiṇamādisi.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Ālopassa phalaṃ passa, bhattaṃ vassasataṃ dasa;</p>

<p rend="gathalast">Bhuñjāmi kāmakāminī, anekarasabyañjanaṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Pāṇimattassa coḷassa, vipākaṃ passa yādisaṃ;</p>

<p rend="gathalast">Yāvatā nandarājassa, vijitasmiṃ paṭicchadā.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Tato bahutarā bhante, vatthānacchādanāni me;</p>

<p rend="gathalast">Koseyyakambalīyāni, khomakappāsikāni ca.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Vipulā ca mahagghā ca, tepākāsevalambare;</p>

<p rend="gathalast">Sāhaṃ taṃ paridahāmi, yaṃ yaṃ hi manaso piyaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Thālakassa ca pānīyaṃ, vipākaṃ passa yādisaṃ;</p>

<p rend="gathalast">Gambhīrā caturassā ca, pokkharañño sunimmitā.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Setodakā suppatitthā, sītā appaṭigandhiyā;</p>

<p rend="gathalast">Padumuppalasañchannā, vārikiñjakkhapūritā.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Sāhaṃ <pb ed="M" n="0.0140" /> ramāmi kīḷāmi, modāmi akutobhayā;</p>

<p rend="gathalast">Muniṃ kāruṇikaṃ loke, bhante vanditumāgatā’’ti.</p>

<p rend="centre">Saṃsāramocakapetivatthu paṭhamaṃ.</p>

<p rend="subhead">2. Sāriputtattheramātupetivatthu</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Naggā <pb ed="T" n="0.0173" /><pb ed="P" n="0.0017" /> dubbaṇṇarūpāsi, kisā dhamanisanthatā;</p>

<p rend="gathalast">Upphāsulike kisike, kā nu tvaṃ idha tiṭṭhasi’’.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Ahaṃ <pb ed="P" n="0.0018" /> te sakiyā mātā, pubbe aññāsu jātīsu;</p>

<p rend="gathalast">Upapannā pettivisayaṃ, khuppipāsasamappitā.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Chaḍḍitaṃ <pb ed="V" n="0.0103" /> khipitaṃ kheḷaṃ, siṅghāṇikaṃ silesumaṃ;</p>

<p rend="gathalast">Vasañca ḍayhamānānaṃ, vijātānañca lohitaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Vaṇikānañca yaṃ ghāna-sīsacchinnāna lohitaṃ;</p>

<p rend="gathalast">Khudāparetā bhuñjāmi, itthipurisanissitaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Pubbalohitaṃ bhakkhāmi <note>pubbalohitabhakkhāsmi (sī.)</note>, pasūnaṃ mānusāna ca;</p>

<p rend="gathalast">Aleṇā anagārā ca, nīlamañcaparāyaṇā.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Dehi puttaka me dānaṃ, datvā anvādisāhi me;</p>

<p rend="gathalast">Appeva nāma mucceyyaṃ, pubbalohitabhojanā’’ti.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Mātuyā vacanaṃ sutvā, upatissonukampako;</p>

<p rend="gathalast">Āmantayi moggallānaṃ, anuruddhañca kappinaṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Catasso kuṭiyo katvā, saṅghe cātuddise adā;</p>

<p rend="gathalast">Kuṭiyo annapānañca, mātu dakkhiṇamādisī.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Samanantarānuddiṭṭhe, vipāko udapajjatha;</p>

<p rend="gathalast">Bhojanaṃ pānīyaṃ vatthaṃ, dakkhiṇāya idaṃ phalaṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Tato suddhā sucivasanā, kāsikuttamadhārinī;</p>

<p rend="gathalast">Vicittavatthābharaṇā, kolitaṃ upasaṅkami.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Abhikkantena <pb ed="T" n="0.0174" /><pb ed="M" n="0.0141" /> vaṇṇena, yā tvaṃ tiṭṭhasi devate;</p>

<p rend="gathalast">Obhāsentī disā sabbā, osadhī viya tārakā.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Kena tetādiso vaṇṇo, kena te idha mijjhati;</p>

<p rend="gathalast">Uppajjanti ca te bhogā, ye keci manaso piyā.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>

<p rend="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Sāriputtassāhaṃ mātā, pubbe aññāsu jātīsu;</p>

<p rend="gathalast">Upapannā pettivisayaṃ, khuppipāsasamappitā.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Chaḍḍitaṃ khipitaṃ kheḷaṃ, siṅghāṇikaṃ silesumaṃ;</p>

<p rend="gathalast">Vasañca ḍayhamānānaṃ, vijātānañca lohitaṃ.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Vaṇikānañca yaṃ ghāna-sīsacchinnāna lohitaṃ;</p>

<p rend="gathalast">Khudāparetā bhuñjāmi, itthipurisanissitaṃ.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Pubbalohitaṃ bhakkhissaṃ, pasūnaṃ mānusāna ca;</p>

<p rend="gathalast">Aleṇā anagārā ca, nīlamañcaparāyaṇā.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Sāriputtassa <pb ed="V" n="0.0104" /><pb ed="P" n="0.0019" /> dānena, modāmi akutobhayā;</p>

<p rend="gathalast">Muniṃ kāruṇikaṃ loke, bhante vanditumāgatā’’ti.</p>

<p rend="centre">Sāriputtattherassa mātupetivatthu dutiyaṃ.</p>

<p rend="subhead">3. Mattāpetivatthu</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Naggā dubbaṇṇarūpāsi, kisā dhamanisanthatā;</p>

<p rend="gathalast">Upphāsulike <pb ed="T" n="0.0175" /> kisike, kā nu tvaṃ idha tiṭṭhasī’’ti.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Ahaṃ mattā tuvaṃ tissā, sapattī te pure ahuṃ;</p>

<p rend="gathalast">Pāpakammaṃ karitvāna, petalokaṃ ito gatā’’ti.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, petalokaṃ ito gatā’’ti.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Caṇḍī <pb ed="M" n="0.0142" /><pb ed="P" n="0.0020" /> ca pharusā cāsiṃ, issukī maccharī saṭhā <note>saṭhī (sī.)</note>;</p>

<p rend="gathalast">Tāhaṃ duruttaṃ vatvāna, petalokaṃ ito gatā’’ti.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Sabbaṃ <note>saccaṃ (ka.)</note> ahampi jānāmi, yathā tvaṃ caṇḍikā ahu;</p>

<p rend="gathalast">Aññañca kho taṃ pucchāmi, kenāsi paṃsukunthitā’’ti.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Sīsaṃnhātā tuvaṃ āsi, sucivatthā alaṅkatā;</p>

<p rend="gathalast">Ahañca kho <note>kho taṃ (sī. ka.)</note> adhimattaṃ, samalaṅkatatarā tayā.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Tassā me pekkhamānāya, sāmikena samantayi;</p>

<p rend="gathalast">Tato me issā vipulā, kodho me samajāyatha.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Tato paṃsuṃ gahetvāna, paṃsunā taṃ hi okiriṃ <note>taṃ vikīrihaṃ (syā. ka.)</note>;</p>

<p rend="gathalast">Tassa <pb ed="T" n="0.0176" /> kammavipākena, tenamhi paṃsukunthitā’’ti.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Saccaṃ ahampi jānāmi, paṃsunā maṃ tvamokiri;</p>

<p rend="gathalast">Aññañca kho taṃ pucchāmi, kena khajjasi kacchuyā’’ti.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Bhesajjahārī ubhayo, vanantaṃ agamimhase;</p>

<p rend="gathalast">Tvañca bhesajjamāhari, ahañca kapikacchuno.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Tassā tyājānamānāya, seyyaṃ tyāhaṃ samokiriṃ;</p>

<p rend="gathalast">Tassa kammavipākena, tena khajjāmi kacchuyā’’ti.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Saccaṃ <pb ed="V" n="0.0105" /> ahampi jānāmi, seyyaṃ me tvaṃ samokiri;</p>

<p rend="gathalast">Aññañca kho taṃ pucchāmi, kenāsi naggiyā tuva’’nti.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Sahāyānaṃ samayo āsi, ñātīnaṃ samitī ahu;</p>

<p rend="gathalast">Tvañca āmantitā āsi, sasāminī no ca kho ahaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Tassā tyājānamānāya, dussaṃ tyāhaṃ apānudiṃ;</p>

<p rend="gathalast">Tassa kammavipākena, tenamhi naggiyā aha’’nti.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Saccaṃ ahampi jānāmi, dussaṃ me tvaṃ apānudi;</p>

<p rend="gathalast">Aññañca kho taṃ pucchāmi, kenāsi gūthagandhinī’’ti.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Tava <pb ed="M" n="0.0143" /> gandhañca mālañca, paccagghañca vilepanaṃ;</p>

<p rend="gatha2">Gūthakūpe adhāresiṃ <note>adhāresiṃ (ka.)</note>, taṃ pāpaṃ pakataṃ mayā;</p>

<p rend="gathalast">Tassa kammavipākena, tenamhi gūthagandhinī’’ti.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Saccaṃ ahampi jānāmi, taṃ pāpaṃ pakataṃ tayā;</p>

<p rend="gathalast">Aññañca kho taṃ pucchāmi, kenāsi duggatā tuva’’nti.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Ubhinnaṃ samakaṃ āsi, yaṃ gehe vijjate dhanaṃ;</p>

<p rend="gatha2">Santesu deyyadhammesu, dīpaṃ nākāsimattano;</p>

<p rend="gathalast">Tassa kammavipākena, tenamhi duggatā ahaṃ.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Tadeva <pb ed="P" n="0.0021" /> maṃ tvaṃ avaca, ‘pāpakammaṃ nisevasi;</p>

<p rend="gathalast">Na hi pāpehi kammehi, sulabhā hoti suggatī’’’ti.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Vāmato maṃ tvaṃ paccesi, athopi maṃ usūyasi;</p>

<p rend="gathalast">Passa <pb ed="T" n="0.0177" /> pāpānaṃ kammānaṃ, vipāko hoti yādiso.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘Te gharā tā ca dāsiyo <note>te gharadāsiyo āsuṃ (sī. syā.), te ghare dāsiyo ceva (ka.)</note>, tānevābharaṇānime;</p>

<p rend="gathalast">Te aññe paricārenti, na bhogā honti sassatā.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Idāni bhūtassa pitā, āpaṇā gehamehiti;</p>

<p rend="gathalast">Appeva te dade kiñci, mā su tāva ito agā’’ti.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Naggā dubbaṇṇarūpāmhi, kisā dhamanisanthatā;</p>

<p rend="gathalast">Kopīnametaṃ itthīnaṃ, mā maṃ bhūtapitāddasā’’ti.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘Handa kiṃ vā tyāhaṃ <note>kiṃ tyāhaṃ (sī. syā.), kiṃ vatāhaṃ (ka.)</note> dammi, kiṃ vā tedha <note>kiṃ vā ca te (sī. syā.), kiṃ vidha te (ka.)</note> karomahaṃ;</p>

<p rend="gathalast">Yena tvaṃ sukhitā assa, sabbakāmasamiddhinī’’ti.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘Cattāro <pb ed="V" n="0.0106" /> bhikkhū saṅghato, cattāro pana puggalā;</p>

<p rend="gatha2">Aṭṭha bhikkhū bhojayitvā, mama dakkhiṇamādisa;</p>

<p rend="gathalast">Tadāhaṃ sukhitā hessaṃ, sabbakāmasamiddhinī’’ti.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Sādhūti sā paṭissutvā, bhojayitvāṭṭha bhikkhavo;</p>

<p rend="gathalast">Vatthehacchādayitvāna, tassā dakkhiṇamādisī.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Samanantarānuddiṭṭhe <pb ed="M" n="0.0144" />, vipāko udapajjatha;</p>

<p rend="gathalast">Bhojanacchādanapānīyaṃ, dakkhiṇāya idaṃ phalaṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Tato suddhā sucivasanā, kāsikuttamadhārinī;</p>

<p rend="gathalast">Vicittavatthābharaṇā, sapattiṃ upasaṅkami.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>

<p rend="gathalast">Obhāsentī <pb ed="T" n="0.0178" /> disā sabbā, osadhī viya tārakā.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Kena tetādiso vaṇṇo, kena te idha mijjhati;</p>

<p rend="gathalast">Uppajjanti ca te bhogā, ye keci manaso piyā.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>

<p rend="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Ahaṃ mattā tuvaṃ tissā, sapattī te pure ahuṃ;</p>

<p rend="gathalast">Pāpakammaṃ karitvāna, petalokaṃ ito gatā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Tava dinnena dānena, modāmi akutobhayā;</p>

<p rend="gatha2">Cīraṃ jīvāhi bhagini, saha sabbehi ñātibhi;</p>

<p rend="gathalast">Asokaṃ virajaṃ ṭhānaṃ, āvāsaṃ vasavattinaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Idha <pb ed="P" n="0.0022" /> dhammaṃ caritvāna, dānaṃ datvāna sobhane;</p>

<p rend="gathalast">Vineyya maccheramalaṃ samūlaṃ, aninditā saggamupehi ṭhāna’’nti.</p>

<p rend="centre">Mattāpetivatthu tatiyaṃ.</p>

<p rend="subhead">4. Nandāpetivatthu</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Kāḷī <pb ed="P" n="0.0023" /> dubbaṇṇarūpāsi, pharusā bhīrudassanā;</p>

<p rend="gathalast">Piṅgalāsi kaḷārāsi, na taṃ maññāmi mānusi’’nti.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Ahaṃ <pb ed="V" n="0.0107" /> nandā nandisena, bhariyā te pure ahuṃ;</p>

<p rend="gathalast">Pāpakammaṃ karitvāna, petalokaṃ ito gatā’’ti.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Kiṃ <pb ed="T" n="0.0179" /><pb ed="M" n="0.0145" /> nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, petalokaṃ ito gatā’’ti.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Caṇḍī ca pharusā cāsiṃ <note>caṇḍī pharusavācā ca (sī.)</note>, tayi cāpi agāravā;</p>

<p rend="gathalast">Tāhaṃ duruttaṃ vatvāna, petalokaṃ ito gatā’’ti.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Handuttarīyaṃ dadāmi te, imaṃ <note>idaṃ (sī. aṭṭha.)</note> dussaṃ nivāsaya;</p>

<p rend="gathalast">Imaṃ dussaṃ nivāsetvā, ehi nessāmi taṃ gharaṃ.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Vatthañca annapānañca, lacchasi tvaṃ gharaṃ gatā;</p>

<p rend="gathalast">Putte ca te passissasi, suṇisāyo ca dakkhasī’’ti.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Hatthena hatthe te dinnaṃ, na mayhaṃ upakappati;</p>

<p rend="gathalast">Bhikkhū ca sīlasampanne, vītarāge bahussute.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Tappehi annapānena, mama dakkhiṇamādisa;</p>

<p rend="gathalast">Tadāhaṃ sukhitā hessaṃ, sabbakāmasamiddhinī’’ti.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Sādhūti so paṭissutvā, dānaṃ vipulamākiri;</p>

<p rend="gatha2">Annaṃ pānaṃ khādanīyaṃ, vatthasenāsanāni ca;</p>

<p rend="gathalast">Chattaṃ gandhañca mālañca, vividhā ca upāhanā.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Bhikkhū ca sīlasampanne, vītarāge bahussute;</p>

<p rend="gathalast">Tappetvā annapānena, tassā dakkhiṇamādisī.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Samanantarānuddiṭṭhe <pb ed="P" n="0.0024" />, vipāko udapajjatha;</p>

<p rend="gathalast">Bhojanacchādanapānīyaṃ, dakkhiṇāya idaṃ phalaṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Tato <pb ed="T" n="0.0180" /> suddhā sucivasanā, kāsikuttamadhārinī;</p>

<p rend="gathalast">Vicittavatthābharaṇā, sāmikaṃ upasaṅkami.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>

<p rend="gathalast">Obhāsentī disā sabbā, osadhī viya tārakā.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Kena tetādiso vaṇṇo, kena te idha mijjhati;</p>

<p rend="gathalast">Uppajjanti ca te bhogā, ye keci manaso piyā.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Pucchāmi <pb ed="M" n="0.0146" /> taṃ devi mahānubhāve, manussabhūtā kimakāsi puññaṃ;</p>

<p rend="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Ahaṃ <pb ed="V" n="0.0108" /> nandā nandisena, bhariyā te pure ahuṃ;</p>

<p rend="gathalast">Pāpakammaṃ karitvāna, petalokaṃ ito gatā.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Tava dinnena dānena, modāmi akutobhayā;</p>

<p rend="gatha2">Ciraṃ jīva gahapati, saha sabbehi ñātibhi;</p>

<p rend="gathalast">Asokaṃ virajaṃ khemaṃ, āvāsaṃ vasavattinaṃ.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Idha dhammaṃ caritvāna, dānaṃ datvā gahapati;</p>

<p rend="gathalast">Vineyya maccheramalaṃ samūlaṃ, anindito saggamupehi ṭhāna’’nti.</p>

<p rend="centre">Nandāpetivatthu catutthaṃ.</p>

<p rend="subhead">5. Maṭṭhakuṇḍalīpetavatthu</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"><note>vi. va. 1207</note> ‘‘Alaṅkato <pb ed="T" n="0.0181" /> maṭṭhakuṇḍalī, māladhārī haricandanussado;</p>

<p rend="gathalast">Bāhā paggayha kandasi, vanamajjhe kiṃ dukkhito tuva’’nti.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Sovaṇṇamayo pabhassaro, uppanno rathapañjaro mama;</p>

<p rend="gathalast">Tassa cakkayugaṃ na vindāmi, tena dukkhena jahāmi jīvita’’nti.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Sovaṇṇamayaṃ maṇimayaṃ, lohitakamayaṃ <note>lohitaṅgamayaṃ (syā.), lohitaṅkamayaṃ (sī.), lohamayaṃ (katthaci)</note> atha rūpiyamayaṃ;</p>

<p rend="gathalast">Ācikkha me bhaddamāṇava, cakkayugaṃ paṭipādayāmi te’’ti.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> So <pb ed="M" n="0.0147" /> māṇavo tassa pāvadi, ‘‘candasūriyā ubhayettha dissare;</p>

<p rend="gathalast">Sovaṇṇamayo ratho mama, tena cakkayugena sobhatī’’ti.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘Bālo kho tvaṃ asi māṇava, yo tvaṃ patthayase apatthiyaṃ;</p>

<p rend="gathalast">Maññāmi tuvaṃ marissasi, na hi tvaṃ lacchasi candasūriye’’ti.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘Gamanāgamanampi dissati, vaṇṇadhātu ubhayattha vīthiyā;</p>

<p rend="gathalast">Peto kālakato na dissati, ko nidha kandataṃ bālyataro’’ti.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘Saccaṃ kho vadesi māṇava, ahameva kandataṃ bālyataro;</p>

<p rend="gathalast">Candaṃ viya dārako rudaṃ, petaṃ kālakatābhipatthayi’’nti.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘Ādittaṃ vata maṃ santaṃ, ghatasittaṃva pāvakaṃ;</p>

<p rend="gathalast">Vārinā viya osiñcaṃ, sabbaṃ nibbāpaye daraṃ.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Abbahī <note>abbūḷhaṃ (syā. ka.)</note> vata me sallaṃ, sokaṃ hadayanissitaṃ;</p>

<p rend="gathalast">Yo me sokaparetassa, puttasokaṃ apānudi.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Svāhaṃ abbūḷhasallosmi, sītibhūtosmi nibbuto;</p>

<p rend="gathalast">Na socāmi na rodāmi, tava sutvāna māṇavā’’ti.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> ‘‘Devatā <pb ed="V" n="0.0109" /> nusi gandhabbo, adu sakko purindado;</p>

<p rend="gathalast">Ko vā tvaṃ kassa vā putto, kathaṃ jānemu taṃ maya’’nti.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> ‘‘Yañca kandasi yañca rodasi, puttaṃ āḷāhane sayaṃ dahitvā;</p>

<p rend="gathalast">Svāhaṃ kusalaṃ karitvā kammaṃ, tidasānaṃ sahabyataṃ gato’’ti.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘Appaṃ <pb ed="M" n="0.0148" /> vā bahuṃ vā nāddasāma, dānaṃ dadantassa sake agāre;</p>

<p rend="gathalast">Uposathakammaṃ vā tādisaṃ, kena kammena gatosi devaloka’’nti.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> ‘‘Ābādhikohaṃ dukkhito gilāno, āturarūpomhi sake nivesane;</p>

<p rend="gathalast">Buddhaṃ vigatarajaṃ vitiṇṇakaṅkhaṃ, addakkhiṃ sugataṃ anomapaññaṃ.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘Svāhaṃ muditamano pasannacitto, añjaliṃ akariṃ tathāgatassa;</p>

<p rend="gathalast">Tāhaṃ kusalaṃ karitvāna kammaṃ, tidasānaṃ sahabyataṃ gato’’ti.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> ‘‘Acchariyaṃ vata abbhutaṃ vata, añjalikammassa ayamīdiso vipāko;</p>

<p rend="gathalast">Ahampi muditamano pasannacitto, ajjeva buddhaṃ saraṇaṃ vajāmī’’ti.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘Ajjeva buddhaṃ saraṇaṃ vajāhi, dhammañca saṅghañca pasannacitto;</p>

<p rend="gathalast">Tatheva sikkhāya padāni pañca, akhaṇḍaphullāni samādiyassu.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> ‘‘Pāṇātipātā viramassu khippaṃ, loke adinnaṃ parivajjayassu;</p>

<p rend="gathalast">Amajjapo mā ca musā bhaṇāhi, sakena dārena ca hohi tuṭṭho’’ti.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> ‘‘Atthakāmosi me yakkha, hitakāmosi devate;</p>

<p rend="gathalast">Karomi tuyhaṃ vacanaṃ, tvaṃsi ācariyo mamāti.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> ‘‘Upemi saraṇaṃ buddhaṃ, dhammañcāpi anuttaraṃ;</p>

<p rend="gathalast">Saṅghañca naradevassa, gacchāmi saraṇaṃ ahaṃ.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> ‘‘Pāṇātipātā <pb ed="M" n="0.0149" /> viramāmi khippaṃ, loke adinnaṃ parivajjayāmi;</p>

<p rend="gathalast">Amajjapo no ca musā bhaṇāmi; Sakena dārena ca homi tuṭṭho’’ti.</p>

<p rend="centre">Maṭṭhakuṇḍalīpetavatthu pañcamaṃ.</p>

<p rend="subhead">6. Kaṇhapetavatthu</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> ‘‘Uṭṭhehi <pb ed="P" n="0.0025" /> kaṇha kiṃ sesi, ko attho supanena te;</p>

<p rend="gatha2">Yo ca tuyhaṃ sako bhātā, hadayaṃ cakkhu ca <note>cakkhuṃva (aṭṭha.)</note> dakkhiṇaṃ;</p>

<p rend="gathalast">Tassa vātā balīyanti, sasaṃ jappati <note>ghaṭo jappati (ka.)</note> kesavā’’ti.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ‘‘Tassa <pb ed="V" n="0.0110" /> taṃ vacanaṃ sutvā, rohiṇeyyassa kesavo;</p>

<p rend="gathalast">Taramānarūpo vuṭṭhāsi, bhātusokena aṭṭito.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> ‘‘Kiṃ nu ummattarūpova, kevalaṃ dvārakaṃ imaṃ;</p>

<p rend="gathalast">Saso sasoti lapasi, kīdisaṃ sasamicchasi.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> ‘‘Sovaṇṇamayaṃ maṇimayaṃ, lohamayaṃ atha rūpiyamayaṃ;</p>

<p rend="gathalast">Saṅkhasilāpavāḷamayaṃ, kārayissāmi te sasaṃ.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ‘‘Santi aññepi sasakā, araññavanagocarā;</p>

<p rend="gathalast">Tepi te ānayissāmi, kīdisaṃ sasamicchasī’’ti.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> ‘‘Nāhamete sase icche, ye sasā pathavissitā;</p>

<p rend="gathalast">Candato sasamicchāmi, taṃ me ohara kesavā’’ti.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ‘‘So nūna madhuraṃ ñāti, jīvitaṃ vijahissasi;</p>

<p rend="gathalast">Apatthiyaṃ patthayasi, candato sasamicchasī’’ti.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> ‘‘Evaṃ ce kaṇha jānāsi, yathaññamanusāsasi;</p>

<p rend="gathalast">Kasmā <pb ed="T" n="0.0182" /> pure mataṃ puttaṃ, ajjāpi manusocasi.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> ‘‘Na yaṃ labbhā manussena, amanussena vā pana;</p>

<p rend="gathalast">Jāto me mā mari putto, kuto labbhā alabbhiyaṃ.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> ‘‘Na <pb ed="M" n="0.0150" /> mantā mūlabhesajjā, osadhehi dhanena vā;</p>

<p rend="gathalast">Sakkā ānayituṃ kaṇha, yaṃ petamanusocasi.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> ‘‘Mahaddhanā <pb ed="P" n="0.0026" /> mahābhogā, raṭṭhavantopi khattiyā;</p>

<p rend="gathalast">Pahūtadhanadhaññāse, tepi no <note>natthetthapāṭhabhedo</note> ajarāmarā.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> ‘‘Khattiyā brāhmaṇā vessā, suddā caṇḍālapukkusā;</p>

<p rend="gathalast">Ete caññe ca jātiyā, tepi no ajarāmarā.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> ‘‘Ye mantaṃ parivattenti, chaḷaṅgaṃ brahmacintitaṃ;</p>

<p rend="gathalast">Ete caññe ca vijjāya, tepi no ajarāmarā.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> ‘‘Isayo vāpi <note>isayo cāpi (vimānavatthu 99)</note> ye santā, saññatattā tapassino;</p>

<p rend="gathalast">Sarīraṃ tepi kālena, vijahanti tapassino.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> ‘‘Bhāvitattā arahanto, katakiccā anāsavā;</p>

<p rend="gathalast">Nikkhipanti imaṃ dehaṃ, puññapāpaparikkhayā’’ti.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> ‘‘Ādittaṃ vata maṃ santaṃ, ghatasittaṃva pāvakaṃ;</p>

<p rend="gathalast">Vārinā viya osiñcaṃ, sabbaṃ nibbāpaye daraṃ.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> ‘‘Abbahī <pb ed="V" n="0.0111" /> vata me sallaṃ, sokaṃ hadayanissitaṃ;</p>

<p rend="gathalast">Yo me sokaparetassa, puttasokaṃ apānudi.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> ‘‘Svāhaṃ <pb ed="T" n="0.0183" /> abbūḷhasallosmi, sītibhūtosmi nibbuto;</p>

<p rend="gathalast">Na socāmi na rodāmi, tava sutvāna bhātika’’ <note>bhāsitaṃ (syā.)</note>.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Evaṃ karonti sappaññā, ye honti anukampakā;</p>

<p rend="gathalast">Nivattayanti sokamhā, ghaṭo jeṭṭhaṃva bhātaraṃ.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Yassa etādisā honti, amaccā paricārakā;</p>

<p rend="gathalast">Subhāsitena anventi, ghaṭo jeṭṭhaṃva bhātaranti.</p>

<p rend="centre">Kaṇhapetavatthu chaṭṭhaṃ.</p>

<p rend="subhead">7. Dhanapālaseṭṭhipetavatthu</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> ‘‘Naggo <pb ed="M" n="0.0151" /><pb ed="P" n="0.0027" /> dubbaṇṇarūposi, kiso dhamanisanthato;</p>

<p rend="gathalast">Upphāsuliko kisiko, ko nu tvamasi mārisa’’.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> ‘‘Ahaṃ bhadante petomhi, duggato yamalokiko;</p>

<p rend="gathalast">Pāpakammaṃ karitvāna, petalokaṃ ito gato’’.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, petalokaṃ ito gato’’.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> ‘‘Nagaraṃ atthi paṇṇānaṃ <note>dasannānaṃ (sī. syā. pī.)</note>, erakacchanti vissutaṃ;</p>

<p rend="gathalast">Tattha seṭṭhi pure āsiṃ, dhanapāloti maṃ vidū.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> ‘‘Asīti sakaṭavāhānaṃ, hiraññassa ahosi me;</p>

<p rend="gathalast">Pahūtaṃ me jātarūpaṃ, muttā veḷuriyā bahū.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> ‘‘Tāva mahaddhanassāpi, na me dātuṃ piyaṃ ahu;</p>

<p rend="gathalast">Pidahitvā <pb ed="T" n="0.0184" /> dvāraṃ bhuñjiṃ <note>bhuñjāmi (sī. syā.)</note>, mā maṃ yācanakāddasuṃ.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> ‘‘Assaddho maccharī cāsiṃ, kadariyo paribhāsako;</p>

<p rend="gathalast">Dadantānaṃ karontānaṃ, vārayissaṃ bahu jane <note>bahujjanaṃ (sī. syā.)</note>.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> ‘‘Vipāko <pb ed="P" n="0.0028" /> natthi dānassa, saṃyamassa kuto phalaṃ;</p>

<p rend="gatha2">Pokkharaññodapānāni, ārāmāni ca ropite;</p>

<p rend="gathalast">Papāyo ca vināsesiṃ, dugge saṅkamanāni ca.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> ‘‘Svāhaṃ <pb ed="V" n="0.0112" /> akatakalyāṇo, katapāpo tato cuto;</p>

<p rend="gathalast">Upapanno pettivisayaṃ, khuppipāsasamappito.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> ‘‘Pañcapaṇṇāsavassāni, yato kālaṅkato ahaṃ;</p>

<p rend="gathalast">Nābhijānāmi bhuttaṃ vā, pītaṃ vā pana pāniyaṃ.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> ‘‘Yo saṃyamo so vināso,yo vināso so saṃyamo;</p>

<p rend="gathalast">Petā hi kira jānanti, yo saṃyamo so vināso.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> ‘‘Ahaṃ <pb ed="M" n="0.0152" /> pure saṃyamissaṃ, nādāsiṃ bahuke dhane;</p>

<p rend="gatha2">Santesu deyyadhammesu, dīpaṃ nākāsimattano;</p>

<p rend="gathalast">Svāhaṃ pacchānutappāmi, attakammaphalūpago.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"><note>pe. va. 69</note> ‘‘Uddhaṃ catūhi māsehi, kālaṃkiriyā bhavissati;</p>

<p rend="gathalast">Ekantakaṭukaṃ ghoraṃ, nirayaṃ papatissahaṃ.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"><note>pe. va. 70</note> ‘‘Catukkaṇṇaṃ catudvāraṃ, vibhattaṃ bhāgaso mitaṃ;</p>

<p rend="gathalast">Ayopākārapariyantaṃ, ayasā paṭikujjitaṃ.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"><note>pe. va. 71</note> ‘‘Tassa <pb ed="T" n="0.0185" /> ayomayā bhūmi, jalitā tejasā yutā;</p>

<p rend="gathalast">Samantā yojanasataṃ, pharitvā tiṭṭhati sabbadā.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"><note>pe. va. 72</note> ‘‘Tatthāhaṃ dīghamaddhānaṃ, dukkhaṃ vedissa vedanaṃ;</p>

<p rend="gathalast">Phalaṃ pāpassa kammassa, tasmā socāmahaṃ bhusaṃ.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> ‘‘Taṃ vo vadāmi bhaddaṃ vo, yāvantettha samāgatā;</p>

<p rend="gathalast">Mākattha pāpakaṃ kammaṃ, āvi vā yadi vā raho.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> ‘‘Sace taṃ pāpakaṃ kammaṃ, karissatha karotha vā;</p>

<p rend="gathalast">Na vo dukkhā pamutyatthi <note>pamuttatthi (sabbattha) udā. 44 passitabbaṃ</note>, uppaccāpi <note>upeccāpi (syā. ka.)</note> palāyataṃ.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> ‘‘Matteyyā hotha petteyyā, kule jeṭṭhāpacāyikā;</p>

<p rend="gathalast">Sāmaññā hotha brahmaññā, evaṃ saggaṃ gamissathā’’ti.</p>

<p rend="centre">Dhanapālaseṭṭhipetavatthu sattamaṃ.</p>

<p rend="subhead">8. Cūḷaseṭṭhipetavatthu</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> ‘‘Naggo <pb ed="P" n="0.0029" /> kiso pabbajitosi bhante, rattiṃ kuhiṃ gacchasi kissa hetu;</p>

<p rend="gathalast">Ācikkha me taṃ api sakkuṇemu, sabbena vittaṃ paṭipādaye tuva’’nti.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> ‘‘Bārāṇasī <pb ed="T" n="0.0186" /><pb ed="M" n="0.0153" /><pb ed="V" n="0.0113" /> nagaraṃ dūraghuṭṭhaṃ, tatthāhaṃ gahapati aḍḍhako ahu dīno;</p>

<p rend="gathalast">Adātā gedhitamano āmisasmiṃ, dussīlyena yamavisayamhi patto.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> ‘‘So sūcikāya kilamito tehi,</p>

<p rend="gatha2">Teneva ñātīsu yāmi āmisakiñcikkhahetu;</p>

<p rend="gatha3">Adānasīlā na ca saddahanti,</p>

<p rend="gathalast">Dānaphalaṃ hoti paramhi loke.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> ‘‘Dhītā <pb ed="P" n="0.0030" /> ca mayhaṃ lapate abhikkhaṇaṃ, ‘dassāmi dānaṃ pitūnaṃ pitāmahānaṃ’;</p>

<p rend="gathalast">Tamupakkhaṭaṃ parivisayanti brāhmaṇā <note>brāhmaṇe (sī.)</note>, ‘yāmi ahaṃ andhakavindaṃ bhottu’’’nti.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Tamavoca rājā ‘‘anubhaviyāna tampi,</p>

<p rend="gatha2">Eyyāsi khippaṃ ahamapi kassaṃ pūjaṃ;</p>

<p rend="gatha3">Ācikkha me taṃ yadi atthi hetu,</p>

<p rend="gathalast">Saddhāyitaṃ hetuvaco suṇomā’’ti.</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> ‘Tathā’ti vatvā agamāsi tattha, bhuñjiṃsu bhattaṃ na ca dakkhiṇārahā;</p>

<p rend="gathalast">Paccāgami <pb ed="T" n="0.0187" /> rājagahaṃ punāparaṃ, pāturahosi purato janādhipassa.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> Disvāna petaṃ punadeva āgataṃ, rājā avoca ‘‘ahamapi kiṃ dadāmi;</p>

<p rend="gathalast">Ācikkha me taṃ yadi atthi hetu, yena tuvaṃ cirataraṃ pīṇito siyā’’ti.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> ‘‘Buddhañca saṅghaṃ parivisiyāna rāja, annena pānena ca cīvarena;</p>

<p rend="gathalast">Taṃ dakkhiṇaṃ ādisa me hitāya, evaṃ ahaṃ cirataraṃ pīṇito siyā’’ti.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> Tato <pb ed="M" n="0.0154" /> ca rājā nipatitvā tāvade <note>tāvadeva (syā.), tadeva (ka.)</note>, dānaṃ sahatthā atulaṃ daditvā <note>atulañca datvā (syā. ka.)</note> saṅghe;</p>

<p rend="gathalast">Ārocesi pakataṃ <note>ārocayī pakatiṃ (sī. syā.)</note> tathāgatassa, tassa ca petassa dakkhiṇaṃ ādisittha.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> So pūjito ativiya sobhamāno, pāturahosi purato janādhipassa;</p>

<p rend="gatha1">‘‘Yakkhohamasmi paramiddhipatto, na mayhamatthi samā sadisā <note>mayhamiddhisamasadisā (sī. syā.)</note> mānusā.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> ‘‘Passānubhāvaṃ aparimitaṃ mamayidaṃ, tayānudiṭṭhaṃ <pb ed="T" n="0.0188" /> atulaṃ datvā saṅghe;</p>

<p rend="gathalast">Santappito satataṃ sadā bahūhi, yāmi ahaṃ sukhito manussadevā’’ti.</p>

<p rend="centre">Cūḷaseṭṭhipetavatthu aṭṭhamaṃ niṭṭhitaṃ.</p>

<p rend="centre">Bhāṇavāraṃ paṭhamaṃ niṭṭhitaṃ.</p>

<p rend="subhead">9. Aṅkurapetavatthu</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> ‘‘Yassa <pb ed="V" n="0.0114" /><pb ed="P" n="0.0032" /> atthāya gacchāma, kambojaṃ dhanahārakā;</p>

<p rend="gathalast">Ayaṃ kāmadado yakkho, imaṃ yakkhaṃ nayāmase.</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> ‘‘Imaṃ yakkhaṃ gahetvāna, sādhukena pasayha vā;</p>

<p rend="gathalast">Yānaṃ āropayitvāna, khippaṃ gacchāma dvāraka’’nti.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"><note>jā. 1.10.151; 1.14.196; 2.18.153; 2.22.10</note> ‘‘Yassa rukkhassa chāyāya, nisīdeyya sayeyya vā;</p>

<p rend="gathalast">Na tassa sākhaṃ bhañjeyya, mittadubbho hi pāpako’’ti.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> ‘‘Yassa rukkhassa chāyāya, nisīdeyya sayeyya vā;</p>

<p rend="gathalast">Khandhampi tassa chindeyya, attho ce tādiso siyā’’ti.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> ‘‘Yassa <pb ed="M" n="0.0155" /> rukkhassa chāyāya, nisīdeyya sayeyya vā;</p>

<p rend="gathalast">Na tassa pattaṃ bhindeyya <note>hiṃseyya (ka.)</note>, mittadubbho hi pāpako’’ti.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> ‘‘Yassa rukkhassa chāyāya, nisīdeyya sayeyya vā;</p>

<p rend="gathalast">Samūlampi taṃ abbuhe <note>ubbahe (?)</note>, attho ce tādiso siyā’’ti.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> ‘‘Yassekarattimpi ghare vaseyya, yatthannapānaṃ puriso labhetha;</p>

<p rend="gathalast">Na tassa pāpaṃ manasāpi cintaye, kataññutā <pb ed="T" n="0.0189" /> sappurisehi vaṇṇitā.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> ‘‘Yassekarattimpi ghare vaseyya, annena pānena upaṭṭhito siyā;</p>

<p rend="gathalast">Na tassa pāpaṃ manasāpi cintaye, adubbhapāṇī dahate mittadubbhiṃ.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> ‘‘Yo pubbe katakalyāṇo, pacchā pāpena hiṃsati;</p>

<p rend="gathalast">Allapāṇihato <note>adubbhipāṇīhato (ka)</note> poso, na so bhadrāni passatī’’ti.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> ‘‘Nāhaṃ devena vā manussena vā, issariyena vāhaṃ suppasayho;</p>

<p rend="gathalast">Yakkhohamasmi paramiddhipatto, dūraṅgamo vaṇṇabalūpapanno’’ti.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> ‘‘Pāṇi te sabbaso vaṇṇo, pañcadhāro madhussavo;</p>

<p rend="gathalast">Nānārasā paggharanti, maññehaṃ taṃ purindada’’nti.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> ‘‘Nāmhi devo na gandhabbo, nāpi sakko purindado;</p>

<p rend="gathalast">Petaṃ maṃ aṅkura jānāhi, roruvamhā <note>heruvamhā (sī.)</note> idhāgata’’nti.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> ‘‘Kiṃsīlo <pb ed="T" n="0.0190" /><pb ed="P" n="0.0033" /> kiṃsamācāro, roruvasmiṃ pure tuvaṃ;</p>

<p rend="gathalast">Kena te brahmacariyena, puññaṃ pāṇimhi ijjhatī’’ti.</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> ‘‘Tunnavāyo pure āsiṃ, roruvasmiṃ tadā ahaṃ;</p>

<p rend="gathalast">Sukicchavutti kapaṇo, na me vijjati dātave.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> ‘‘Nivesanañca <pb ed="M" n="0.0156" /><pb ed="V" n="0.0115" /><note>āvesanañca (sī.)</note> me āsi, asayhassa upantike;</p>

<p rend="gathalast">Saddhassa dānapatino, katapuññassa lajjino.</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> ‘‘Tattha yācanakā yanti, nānāgottā vanibbakā;</p>

<p rend="gathalast">Te ca maṃ tattha pucchanti, asayhassa nivesanaṃ.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> ‘‘Kattha gacchāma bhaddaṃ vo, kattha dānaṃ padīyati;</p>

<p rend="gathalast">Tesāhaṃ puṭṭho akkhāmi, asayhassa nivesanaṃ.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> ‘‘Paggayha dakkhiṇaṃ bāhuṃ, ettha gacchatha bhaddaṃ vo;</p>

<p rend="gathalast">Ettha dānaṃ padīyati, asayhassa nivesane.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> ‘‘Tena pāṇi kāmadado, tena pāṇi madhussavo;</p>

<p rend="gathalast">Tena me brahmacariyena, puññaṃ pāṇimhi ijjhatī’’ti.</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> ‘‘Na kira tvaṃ adā dānaṃ, sakapāṇīhi kassaci;</p>

<p rend="gathalast">Parassa dānaṃ anumodamāno, pāṇiṃ paggayha pāvadi.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> ‘‘Tena pāṇi kāmadado, tena pāṇi madhussavo;</p>

<p rend="gathalast">Tena te brahmacariyena, puññaṃ pāṇimhi ijjhati.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> ‘‘Yo <pb ed="T" n="0.0191" /> so dānamadā bhante, pasanno sakapāṇibhi;</p>

<p rend="gathalast">So hitvā mānusaṃ dehaṃ, kiṃ nu so disataṃ gato’’ti.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> ‘‘Nāhaṃ pajānāmi asayhasāhino, aṅgīrasassa gatiṃ āgatiṃ vā;</p>

<p rend="gathalast">Sutañca me vessavaṇassa santike, sakkassa sahabyataṃ gato asayho’’ti.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> ‘‘Alameva kātuṃ kalyāṇaṃ, dānaṃ dātuṃ yathārahaṃ;</p>

<p rend="gathalast">Pāṇiṃ kāmadadaṃ disvā, ko puññaṃ na karissati.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> ‘‘So hi nūna ito gantvā, anuppatvāna dvārakaṃ;</p>

<p rend="gathalast">Dānaṃ paṭṭhapayissāmi, yaṃ mamassa sukhāvahaṃ.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> ‘‘Dassāmannañca pānañca, vatthasenāsanāni ca;</p>

<p rend="gathalast">Papañca udapānañca, dugge saṅkamanāni cā’’ti.</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> ‘‘Kena <pb ed="M" n="0.0157" /> te aṅgulī kuṇā <note>kuṇṭhā (sī. syā.)</note>, mukhañca kuṇalīkataṃ <note>kuṇḍalīkataṃ (sī. syā. ka.)</note>;</p>

<p rend="gathalast">Akkhīni ca paggharanti, kiṃ pāpaṃ pakataṃ tayā’’ti.</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> ‘‘Aṅgīrasassa <pb ed="P" n="0.0034" /> gahapatino, saddhassa gharamesino;</p>

<p rend="gathalast">Tassāhaṃ dānavissagge, dāne adhikato ahuṃ.</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> ‘‘Tattha yācanake disvā, āgate bhojanatthike;</p>

<p rend="gathalast">Ekamantaṃ apakkamma, akāsiṃ kuṇaliṃ mukhaṃ.</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> ‘‘Tena <pb ed="V" n="0.0116" /> me aṅgulī kuṇā, mukhañca kuṇalīkataṃ;</p>

<p rend="gathalast">Akkhīni me paggharanti, taṃ pāpaṃ pakataṃ mayā’’ti.</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> ‘‘Dhammena <pb ed="T" n="0.0192" /> te kāpurisa, mukhañca kuṇalīkataṃ;</p>

<p rend="gatha2">Akkhīni ca paggharanti, yaṃ taṃ parassa dānassa;</p>

<p rend="gathalast">Akāsi kuṇaliṃ mukhaṃ.</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> ‘‘Kathaṃ hi dānaṃ dadamāno, kareyya parapattiyaṃ;</p>

<p rend="gathalast">Annaṃ pānaṃ khādanīyaṃ, vatthasenāsanāni ca.</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> ‘‘So hi nūna ito gantvā, anuppatvāna dvārakaṃ;</p>

<p rend="gathalast">Dānaṃ paṭṭhapayissāmi, yaṃ mamassa sukhāvahaṃ.</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> ‘‘Dassāmannañca pānañca, vatthasenāsanāni ca;</p>

<p rend="gathalast">Papañca udapānañca, dugge saṅkamanāni cā’’ti.</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> Tato hi so nivattitvā, anuppatvāna dvārakaṃ;</p>

<p rend="gathalast">Dānaṃ paṭṭhapayi aṅkuro, yaṃtumassa <note>yaṃ taṃ assa (syā.), yantamassa (ka.)</note> sukhāvahaṃ.</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> Adā annañca pānañca, vatthasenāsanāni ca;</p>

<p rend="gathalast">Papañca udapānañca, vippasannena cetasā.</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> ‘‘Ko chāto ko ca tasito, ko vatthaṃ paridahissati;</p>

<p rend="gathalast">Kassa santāni yoggāni, ito yojentu vāhanaṃ.</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> ‘‘Ko chatticchati gandhañca, ko mālaṃ ko upāhanaṃ;</p>

<p rend="gatha2">Itissu tattha ghosenti, kappakā sūdamāgadhā <note>pāṭavā (ka.)</note>;</p>

<p rend="gathalast">Sadā sāyañca pāto ca, aṅkurassa nivesane.</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> ‘‘‘Sukhaṃ <pb ed="M" n="0.0158" /> supati aṅkuro’, iti jānāti maṃ jano;</p>

<p rend="gathalast">Dukkhaṃ <pb ed="T" n="0.0193" /> supāmi sindhaka <note>sanduka, sindhuka (ka.)</note>, yaṃ na passāmi yācake.</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> ‘‘‘Sukhaṃ supati aṅkuro’, iti jānāti maṃ jano;</p>

<p rend="gathalast">Dukkhaṃ sindhaka supāmi, appake su vanibbake’’ti.</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> ‘‘Sakko ce te varaṃ dajjā, tāvatiṃsānamissaro;</p>

<p rend="gathalast">Kissa sabbassa lokassa, varamāno varaṃ vare’’ti.</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> ‘‘Sakko ce me varaṃ dajjā, tāvatiṃsānamissaro;</p>

<p rend="gatha2">Kāluṭṭhitassa me sato, suriyuggamanaṃ pati;</p>

<p rend="gathalast">Dibbā bhakkhā pātubhaveyyuṃ, sīlavanto ca yācakā.</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> ‘‘Dadato <pb ed="V" n="0.0117" /><pb ed="P" n="0.0035" /> me na khīyetha, datvā nānutapeyyahaṃ;</p>

<p rend="gathalast">Dadaṃ cittaṃ pasādeyyaṃ, etaṃ sakkaṃ varaṃ vare’’ti.</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> ‘‘Na sabbavittāni pare pavecche, dadeyya dānañca dhanañca rakkhe;</p>

<p rend="gathalast">Tasmā hi dānā dhanameva seyyo, atippadānena kulā na honti.</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> ‘‘Adānamatidānañca, nappasaṃsanti paṇḍitā;</p>

<p rend="gathalast">Tasmā hi dānā dhanameva seyyo, samena vatteyya sa dhīradhammo’’ti.</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> ‘‘Aho vata re ahameva dajjaṃ, santo ca maṃ sappurisā bhajeyyuṃ;</p>

<p rend="gathalast">Meghova <pb ed="T" n="0.0194" /> ninnāni paripūrayanto <note>bhipūrayanto (sī.), hi pūrayanto (syā.)</note>, santappaye sabbavanibbakānaṃ.</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> ‘‘Yassa yācanake disvā, mukhavaṇṇo pasīdati;</p>

<p rend="gathalast">Datvā attamano hoti, taṃ gharaṃ vasato sukhaṃ.</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> ‘‘Yassa yācanake disvā, mukhavaṇṇo pasīdati;</p>

<p rend="gathalast">Datvā attamano hoti, esā yaññassa <note>puññassa (sī.)</note> sampadā.</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"><note>a. ni. 6.37</note> ‘‘Pubbeva <pb ed="M" n="0.0159" /> dānā sumano, dadaṃ cittaṃ pasādaye;</p>

<p rend="gathalast">Datvā attamano hoti, esā yaññassa <note>puññassa (sī.)</note> sampadā’’ti.</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> Saṭṭhi vāhasahassāni, aṅkurassa nivesane;</p>

<p rend="gathalast">Bhojanaṃ dīyate niccaṃ, puññapekkhassa jantuno.</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> Tisahassāni sūdāni hi <note>sūdāni (syā. ka.)</note>, āmuttamaṇikuṇḍalā;</p>

<p rend="gathalast">Aṅkuraṃ upajīvanti, dāne yaññassa vāvaṭā <note>byāvaṭā (sī.), pāvaṭā (syā.)</note>.</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> Saṭṭhi purisasahassāni, āmuttamaṇikuṇḍalā;</p>

<p rend="gathalast">Aṅkurassa mahādāne, kaṭṭhaṃ phālenti māṇavā.</p>

<p rend="hangnum" n="309"><hi rend="paranum">309</hi><hi rend="dot">.</hi></p>

<p rend="gatha1"> Soḷasitthisahassāni, sabbālaṅkārabhūsitā;</p>

<p rend="gathalast">Aṅkurassa mahādāne, vidhā piṇḍenti nāriyo.</p>

<p rend="hangnum" n="310"><hi rend="paranum">310</hi><hi rend="dot">.</hi></p>

<p rend="gatha1"> Soḷasitthisahassāni, sabbālaṅkārabhūsitā;</p>

<p rend="gathalast">Aṅkurassa mahādāne, dabbigāhā upaṭṭhitā.</p>

<p rend="hangnum" n="311"><hi rend="paranum">311</hi><hi rend="dot">.</hi></p>

<p rend="gatha1"> Bahuṃ <pb ed="T" n="0.0195" /> bahūnaṃ pādāsi, ciraṃ pādāsi khattiyo;</p>

<p rend="gathalast">Sakkaccañca sahatthā ca, cittīkatvā punappunaṃ.</p>

<p rend="hangnum" n="312"><hi rend="paranum">312</hi><hi rend="dot">.</hi></p>

<p rend="gatha1"> Bahū māse ca pakkhe ca, utusaṃvaccharāni ca;</p>

<p rend="gathalast">Mahādānaṃ pavattesi, aṅkuro dīghamantaraṃ.</p>

<p rend="hangnum" n="313"><hi rend="paranum">313</hi><hi rend="dot">.</hi></p>

<p rend="gatha1"> Evaṃ <pb ed="V" n="0.0118" /><pb ed="P" n="0.0036" /> datvā yajitvā ca, aṅkuro dīghamantaraṃ;</p>

<p rend="gathalast">So hitvā mānusaṃ dehaṃ, tāvatiṃsūpago ahu.</p>

<p rend="hangnum" n="314"><hi rend="paranum">314</hi><hi rend="dot">.</hi></p>

<p rend="gatha1"> Kaṭacchubhikkhaṃ datvāna, anuruddhassa indako;</p>

<p rend="gathalast">So hitvā mānusaṃ dehaṃ, tāvatiṃsūpago ahu.</p>

<p rend="hangnum" n="315"><hi rend="paranum">315</hi><hi rend="dot">.</hi></p>

<p rend="gatha1"> Dasahi ṭhānehi aṅkuraṃ, indako atirocati;</p>

<p rend="gathalast">Rūpe sadde rase gandhe, phoṭṭhabbe ca manorame.</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> Āyunā yasasā ceva, vaṇṇena ca sukhena ca;</p>

<p rend="gathalast">Ādhipaccena aṅkuraṃ, indako atirocati.</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> Tāvatiṃse yadā buddho, silāyaṃ paṇḍukambale;</p>

<p rend="gathalast">Pāricchattakamūlamhi, vihāsi purisuttamo.</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> Dasasu <pb ed="M" n="0.0160" /> lokadhātūsu, sannipatitvāna devatā;</p>

<p rend="gathalast">Payirupāsanti sambuddhaṃ, vasantaṃ nagamuddhani.</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> Na koci devo vaṇṇena, sambuddhaṃ atirocati;</p>

<p rend="gathalast">Sabbe deve atikkamma <note>adhigayha (sī.), atiggayha (ka)</note>, sambuddhova virocati.</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> Yojanāni <pb ed="T" n="0.0196" /> dasa dve ca, aṅkuroyaṃ tadā ahu;</p>

<p rend="gathalast">Avidūreva buddhassa <note>avidūre sambuddhassa (ka.)</note>, indako atirocati.</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> Oloketvāna sambuddho, aṅkurañcāpi indakaṃ;</p>

<p rend="gathalast">Dakkhiṇeyyaṃ sambhāvento <note>pabhāvento (sī.)</note>, idaṃ vacanamabravi.</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> ‘‘Mahādānaṃ tayā dinnaṃ, aṅkura dīghamantaraṃ;</p>

<p rend="gathalast">Atidūre <note>suvidūre (ka.)</note> nisinnosi, āgaccha mama santike’’ti.</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> Codito bhāvitattena, aṅkuro idamabravi;</p>

<p rend="gatha1">‘‘Kiṃ mayhaṃ tena dānena, dakkhiṇeyyena suññataṃ.</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> ‘‘Ayaṃ so indako yakkho, dajjā dānaṃ parittakaṃ;</p>

<p rend="gathalast">Atirocati amhehi, cando tāragaṇe yathā’’ti.</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> ‘‘Ujjaṅgale yathā khette, bījaṃ bahumpi ropitaṃ;</p>

<p rend="gathalast">Na vipulaphalaṃ hoti, napi toseti kassakaṃ.</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> ‘‘Tatheva dānaṃ bahukaṃ, dussīlesu patiṭṭhitaṃ;</p>

<p rend="gathalast">Na vipulaphalaṃ hoti, napi toseti dāyakaṃ.</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> ‘‘Yathāpi <pb ed="V" n="0.0119" /> bhaddake khette, bījaṃ appampi ropitaṃ;</p>

<p rend="gathalast">Sammā dhāraṃ pavecchante, phalaṃ toseti kassakaṃ.</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> ‘‘Tatheva sīlavantesu, guṇavantesu tādisu;</p>

<p rend="gathalast">Appakampi kataṃ kāraṃ, puññaṃ hoti mahapphala’’nti.</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> Viceyya <pb ed="T" n="0.0197" /><pb ed="P" n="0.0037" /> dānaṃ dātabbaṃ, yattha dinnaṃ mahapphalaṃ;</p>

<p rend="gathalast">Viceyya dānaṃ datvāna, saggaṃ gacchanti dāyakā.</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> Viceyya <pb ed="M" n="0.0161" /> dānaṃ sugatappasatthaṃ, ye dakkhiṇeyyā idha jīvaloke;</p>

<p rend="gathalast">Etesu dinnāni mahapphalāni, bījāni vuttāni yathā sukhetteti.</p>

<p rend="centre">Aṅkurapetavatthu navamaṃ.</p>

<p rend="subhead">10. Uttaramātupetivatthu</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> Divāvihāragataṃ <pb ed="P" n="0.0039" /> bhikkhuṃ, gaṅgātīre nisinnakaṃ;</p>

<p rend="gathalast">Taṃ petī upasaṅkamma, dubbaṇṇā bhīrudassanā.</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> Kesā cassā atidīghā <note>ahū dīghā (ka.)</note>, yāvabhūmāvalambare <note>yāva bhūmyā’valambare (?)</note>;</p>

<p rend="gathalast">Kesehi sā paṭicchannā, samaṇaṃ etadabravi.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> ‘‘Pañcapaṇṇāsavassāni, yato kālaṅkatā ahaṃ;</p>

<p rend="gatha2">Nābhijānāmi bhuttaṃ vā, pītaṃ vā pana pāniyaṃ;</p>

<p rend="gathalast">Dehi tvaṃ pāniyaṃ bhante, tasitā pāniyāya me’’ti.</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> ‘‘Ayaṃ sītodikā gaṅgā, himavantato <note>himavantāva (ka.)</note> sandati;</p>

<p rend="gathalast">Piva etto gahetvāna, kiṃ maṃ yācasi pāniya’’nti.</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> ‘‘Sacāhaṃ bhante gaṅgāya, sayaṃ gaṇhāmi pāniyaṃ;</p>

<p rend="gathalast">Lohitaṃ me parivattati, tasmā yācāmi pāniya’’nti.</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, gaṅgā te hoti lohita’’nti.</p>

<p rend="hangnum" n="337"><hi rend="paranum">337</hi><hi rend="dot">.</hi></p>

<p rend="gatha1"> ‘‘Putto me uttaro nāma <note>putto me bhante uttaro (ka.)</note>, saddho āsi upāsako;</p>

<p rend="gathalast">So <pb ed="T" n="0.0198" /> ca mayhaṃ akāmāya, samaṇānaṃ pavecchati.</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"> ‘‘Cīvaraṃ <pb ed="V" n="0.0120" /> piṇḍapātañca, paccayaṃ sayanāsanaṃ;</p>

<p rend="gathalast">Tamahaṃ paribhāsāmi, maccherena upaddutā.</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"> ‘‘Yaṃ tvaṃ mayhaṃ akāmāya, samaṇānaṃ pavecchasi;</p>

<p rend="gathalast">Cīvaraṃ piṇḍapātañca, paccayaṃ sayanāsanaṃ.</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"> ‘‘Etaṃ <pb ed="M" n="0.0162" /> te paralokasmiṃ, lohitaṃ hotu uttara;</p>

<p rend="gathalast">Tassa kammassa vipākena, gaṅgā me hoti lohita’’nti.</p>

<p rend="centre">Uttaramātupetivatthu dasamaṃ.</p>

<p rend="subhead">11. Suttapetavatthu</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"> ‘‘Ahaṃ <pb ed="P" n="0.0040" /> pure pabbajitassa bhikkhuno, suttaṃ adāsiṃ upasaṅkamma yācitā;</p>

<p rend="gathalast">Tassa vipāko vipulaphalūpalabbhati, bahukā ca me uppajjare <note>bahū ca me upapajjare (sī.)</note> vatthakoṭiyo.</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"> ‘‘Pupphābhikiṇṇaṃ ramitaṃ <note>rammamidaṃ (ka.)</note> vimānaṃ, anekacittaṃ naranārisevitaṃ;</p>

<p rend="gathalast">Sāhaṃ bhuñjāmi ca pārupāmi ca, pahūtavittā na ca tāva khīyati.</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"> ‘‘Tasseva kammassa vipākamanvayā, sukhañca sātañca idhūpalabbhati;</p>

<p rend="gathalast">Sāhaṃ gantvā punadeva mānusaṃ, kāhāmi <pb ed="T" n="0.0199" /> puññāni nayayyaputta ma’’nti.</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"> ‘‘Satta tuvaṃ vassasatā idhāgatā,</p>

<p rend="gatha2">Jiṇṇā ca vuḍḍhā ca tahiṃ bhavissasi;</p>

<p rend="gatha3">Sabbeva te kālakatā ca ñātakā,</p>

<p rend="gathalast">Kiṃ tattha gantvāna ito karissasī’’ti.</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"> ‘‘Satteva vassāni idhāgatāya me, dibbañca sukhañca samappitāya;</p>

<p rend="gathalast">Sāhaṃ gantvāna punadeva mānusaṃ, kāhāmi puññāni nayayyaputta ma’’nti.</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"> So <pb ed="P" n="0.0041" /> taṃ gahetvāna pasayha bāhāyaṃ, paccānayitvāna theriṃ sudubbalaṃ;</p>

<p rend="gathalast">‘‘Vajjesi aññampi janaṃ idhāgataṃ, ‘karotha puññāni sukhūpalabbhati’’.</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"> ‘‘Diṭṭhā <pb ed="M" n="0.0163" /> mayā akatena sādhunā, petā vihaññanti tatheva manussā;</p>

<p rend="gathalast">Kammañca katvā sukhavedanīyaṃ, devā manussā ca sukhe ṭhitā pajā’’ti.</p>

<p rend="centre">Suttapetavatthu ekādasamaṃ.</p>

<p rend="subhead">12. Kaṇṇamuṇḍapetivatthu</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"> ‘‘Soṇṇasopānaphalakā <pb ed="T" n="0.0200" /><pb ed="V" n="0.0121" />, soṇṇavālukasanthatā;</p>

<p rend="gathalast">Tattha sogandhiyā vaggū, sucigandhā manoramā.</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"> ‘‘Nānārukkhehi sañchannā, nānāgandhasameritā;</p>

<p rend="gathalast">Nānāpadumasañchannā, puṇḍarīkasamotatā <note>samohatā (ka.)</note>.</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"> ‘‘Surabhiṃ sampavāyanti, manuññā māluteritā;</p>

<p rend="gathalast">Haṃsakoñcābhirudā ca, cakkavakkābhikūjitā.</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"> ‘‘Nānādijagaṇākiṇṇā <pb ed="P" n="0.0042" />, nānāsaragaṇāyutā;</p>

<p rend="gathalast">Nānāphaladharā rukkhā, nānāpupphadharā vanā.</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"> ‘‘Na manussesu īdisaṃ, nagaraṃ yādisaṃ idaṃ;</p>

<p rend="gatha2">Pāsādā bahukā tuyhaṃ, sovaṇṇarūpiyāmayā;</p>

<p rend="gathalast">Daddallamānā ābhenti <note>ābhanti (ka.)</note>, samantā caturo disā.</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"> ‘‘Pañca dāsisatā tuyhaṃ, yā temā paricārikā;</p>

<p rend="gathalast">Tā <note>kā (ka.)</note> kambukāyūradharā <note>kambukeyūradharā (sī.)</note>, kañcanāveḷabhūsitā.</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"> ‘‘Pallaṅkā bahukā tuyhaṃ, sovaṇṇarūpiyāmayā;</p>

<p rend="gathalast">Kadalimigasañchannā <note>kādalimigasañchannā (sī.)</note>, sajjā gonakasanthatā.</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"> ‘‘Yattha tvaṃ vāsūpagatā, sabbakāmasamiddhinī;</p>

<p rend="gathalast">Sampattāyaḍḍharattāya <note>… rattiyā (ka.)</note>, tato uṭṭhāya gacchasi.</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"> ‘‘Uyyānabhūmiṃ <pb ed="M" n="0.0164" /> gantvāna, pokkharaññā samantato;</p>

<p rend="gathalast">Tassā <pb ed="T" n="0.0201" /> tīre tuvaṃ ṭhāsi, harite saddale subhe.</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"> ‘‘Tato te kaṇṇamuṇḍo sunakho, aṅgamaṅgāni khādati;</p>

<p rend="gatha2">Yadā ca khāyitā āsi, aṭṭhisaṅkhalikā katā;</p>

<p rend="gathalast">Ogāhasi pokkharaṇiṃ, hoti kāyo yathā pure.</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"> ‘‘Tato tvaṃ aṅgapaccaṅgī <note>aṅgapaccaṅgā (ka.)</note>, sucāru piyadassanā;</p>

<p rend="gathalast">Vatthena pārupitvāna, āyāsi mama santikaṃ.</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, kaṇṇamuṇḍo sunakho tavaaṅgamaṅgāni khādatī’’ti.</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"> ‘‘Kimilāyaṃ <note>kimbilāyaṃ (sī. syā.)</note> gahapati, saddho āsi upāsako;</p>

<p rend="gathalast">Tassāhaṃ bhariyā āsiṃ, dussīlā aticārinī.</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"> ‘‘So <pb ed="V" n="0.0122" /> maṃ aticaramānāya <note>evamāticaramānāya (syā. pī.)</note>, sāmiko etadabravi;</p>

<p rend="gathalast">‘Netaṃ channaṃ <note>netaṃ channaṃ na (sī.), netaṃ channaṃ netaṃ (ka.)</note> patirūpaṃ, yaṃ tvaṃ aticarāsi maṃ’.</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"> ‘‘Sāhaṃ ghorañca sapathaṃ, musāvādañca bhāsisaṃ;</p>

<p rend="gatha2">‘Nāhaṃ taṃ aticarāmi, kāyena uda cetasā.</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"> ‘‘‘Sacāhaṃ taṃ aticarāmi, kāyena uda cetasā;</p>

<p rend="gathalast">Kaṇṇamuṇḍo yaṃ sunakho, aṅgamaṅgāni khādatu’.</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"> ‘‘Tassa kammassa vipākaṃ, musāvādassa cūbhayaṃ;</p>

<p rend="gatha2">Satteva vassasatāni, anubhūtaṃ yato hi me;</p>

<p rend="gathalast">Kaṇṇamuṇḍo <pb ed="T" n="0.0202" /> ca sunakho, aṅgamaṅgāni khādati.</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"> ‘‘Tvañca deva bahukāro, atthāya me idhāgato;</p>

<p rend="gathalast">Sumuttāhaṃ kaṇṇamuṇḍassa, asokā akutobhayā.</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"> ‘‘Tāhaṃ <pb ed="P" n="0.0043" /> deva namassāmi, yācāmi pañjalīkatā;</p>

<p rend="gathalast">Bhuñja amānuse kāme, rama deva mayā sahā’’ti.</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"> ‘‘Bhuttā <pb ed="M" n="0.0165" /> amānusā kāmā, ramitomhi tayā saha;</p>

<p rend="gathalast">Tāhaṃ subhage yācāmi, khippaṃ paṭinayāhi ma’’nti.</p>

<p rend="centre">Kaṇṇamuṇḍapetivatthu dvādasamaṃ.</p>

<p rend="subhead">13. Ubbaripetavatthu</p>

<p rend="hangnum" n="368"><hi rend="paranum">368</hi><hi rend="dot">.</hi></p>

<p rend="gatha1"> Ahu <pb ed="P" n="0.0044" /> rājā brahmadatto, pañcālānaṃ rathesabho;</p>

<p rend="gathalast">Ahorattānamaccayā, rājā kālamakrubbatha <note>rājā kālaṅkarī tadā (sī.)</note>.</p>

<p rend="hangnum" n="369"><hi rend="paranum">369</hi><hi rend="dot">.</hi></p>

<p rend="gatha1"> Tassa āḷāhanaṃ gantvā, bhariyā kandati ubbarī <note>uppari (ka.)</note>;</p>

<p rend="gathalast">Brahmadattaṃ apassantī, brahmadattāti kandati.</p>

<p rend="hangnum" n="370"><hi rend="paranum">370</hi><hi rend="dot">.</hi></p>

<p rend="gatha1"> Isi ca tattha āgacchi, sampannacaraṇo muni;</p>

<p rend="gathalast">So ca tattha apucchittha, ye tattha susamāgatā.</p>

<p rend="hangnum" n="371"><hi rend="paranum">371</hi><hi rend="dot">.</hi></p>

<p rend="gatha1"> ‘‘Kassa idaṃ āḷāhanaṃ, nānāgandhasameritaṃ;</p>

<p rend="gatha2">Kassāyaṃ kandati bhariyā, ito dūragataṃ patiṃ;</p>

<p rend="gathalast">Brahmadattaṃ apassantī, ‘brahmadattā’ti kandati’’.</p>

<p rend="hangnum" n="372"><hi rend="paranum">372</hi><hi rend="dot">.</hi></p>

<p rend="gatha1"> Te <pb ed="V" n="0.0123" /> ca tattha viyākaṃsu, ye tattha susamāgatā;</p>

<p rend="gatha1">‘‘Brahmadattassa bhadante <note>bhaddante (ka.)</note>, brahmadattassa mārisa.</p>

<p rend="hangnum" n="373"><hi rend="paranum">373</hi><hi rend="dot">.</hi></p>

<p rend="gatha1"> ‘‘Tassa <pb ed="T" n="0.0203" /> idaṃ āḷāhanaṃ, nānāgandhasameritaṃ;</p>

<p rend="gatha2">Tassāyaṃ kandati bhariyā, ito dūragataṃ patiṃ;</p>

<p rend="gathalast">Brahmadattaṃ apassantī, ‘brahmadattā’ti kandati’’.</p>

<p rend="hangnum" n="374"><hi rend="paranum">374</hi><hi rend="dot">.</hi></p>

<p rend="gatha1"> ‘‘Chaḷāsītisahassāni, brahmadattassanāmakā;</p>

<p rend="gathalast">Imasmiṃ āḷāhane daḍḍhā, tesaṃ kamanusocasī’’ti.</p>

<p rend="hangnum" n="375"><hi rend="paranum">375</hi><hi rend="dot">.</hi></p>

<p rend="gatha1"> ‘‘Yo rājā cūḷanīputto, pañcālānaṃ rathesabho;</p>

<p rend="gathalast">Taṃ bhante anusocāmi, bhattāraṃ sabbakāmada’’nti.</p>

<p rend="hangnum" n="376"><hi rend="paranum">376</hi><hi rend="dot">.</hi></p>

<p rend="gatha1"> ‘‘Sabbe vāhesuṃ rājāno, brahmadattassanāmakā;</p>

<p rend="gathalast">Sabbevacūḷanīputtā, pañcālānaṃ rathesabhā.</p>

<p rend="hangnum" n="377"><hi rend="paranum">377</hi><hi rend="dot">.</hi></p>

<p rend="gatha1"> ‘‘Sabbesaṃ <pb ed="P" n="0.0045" /> anupubbena, mahesittamakārayi;</p>

<p rend="gathalast">Kasmā purimake hitvā, pacchimaṃ anusocasī’’ti.</p>

<p rend="hangnum" n="378"><hi rend="paranum">378</hi><hi rend="dot">.</hi></p>

<p rend="gatha1"> ‘‘Ātume <pb ed="M" n="0.0166" /> itthibhūtāya, dīgharattāya mārisa;</p>

<p rend="gathalast">Yassā me itthibhūtāya, saṃsāre bahubhāsasī’’ti.</p>

<p rend="hangnum" n="379"><hi rend="paranum">379</hi><hi rend="dot">.</hi></p>

<p rend="gatha1"> ‘‘Ahu itthī ahu puriso, pasuyonimpi āgamā;</p>

<p rend="gatha2">Evametaṃ atītānaṃ, pariyanto na dissatī’’ti.</p>

<p rend="hangnum" n="380"><hi rend="paranum">380</hi><hi rend="dot">.</hi></p>

<p rend="gatha1"> ‘‘Ādittaṃ vata maṃ santaṃ, ghatasittaṃva pāvakaṃ;</p>

<p rend="gathalast">Vārinā viya osiñcaṃ, sabbaṃ nibbāpaye daraṃ.</p>

<p rend="hangnum" n="381"><hi rend="paranum">381</hi><hi rend="dot">.</hi></p>

<p rend="gatha1"> ‘‘Abbahī vata me sallaṃ, sokaṃ hadayanissitaṃ;</p>

<p rend="gathalast">Yo me sokaparetāya, patisokaṃ apānudi.</p>

<p rend="hangnum" n="382"><hi rend="paranum">382</hi><hi rend="dot">.</hi></p>

<p rend="gatha1"> ‘‘Sāhaṃ <pb ed="T" n="0.0204" /> abbūḷhasallāsmi, sītibhūtāsmi nibbutā;</p>

<p rend="gathalast">Na socāmi na rodāmi, tava sutvā mahāmunī’’ti.</p>

<p rend="hangnum" n="383"><hi rend="paranum">383</hi><hi rend="dot">.</hi></p>

<p rend="gatha1"> Tassa taṃ vacanaṃ sutvā, samaṇassa subhāsitaṃ;</p>

<p rend="gathalast">Pattacīvaramādāya, pabbaji anagāriyaṃ.</p>

<p rend="hangnum" n="384"><hi rend="paranum">384</hi><hi rend="dot">.</hi></p>

<p rend="gatha1"> Sā ca pabbajitā santā, agārasmā anagāriyaṃ;</p>

<p rend="gathalast">Mettācittaṃ abhāvesi, brahmalokūpapattiyā.</p>

<p rend="hangnum" n="385"><hi rend="paranum">385</hi><hi rend="dot">.</hi></p>

<p rend="gatha1"> Gāmā gāmaṃ vicarantī, nigame rājadhāniyo;</p>

<p rend="gathalast">Uruvelā nāma so gāmo, yattha kālamakrubbatha.</p>

<p rend="hangnum" n="386"><hi rend="paranum">386</hi><hi rend="dot">.</hi></p>

<p rend="gatha1"> Mettācittaṃ <pb ed="V" n="0.0124" /> ābhāvetvā, brahmalokūpapattiyā;</p>

<p rend="gathalast">Itthicittaṃ virājetvā, brahmalokūpagā ahūti.</p>

<p rend="centre">Ubbaripetavatthu terasamaṃ.</p>

<p rend="centre">Ubbarivaggo dutiyo niṭṭhito.</p>

<p rend="bodytext">Tassuddānaṃ –</p>

<p rend="gatha2">Mocakaṃ <note>paṇḍu (sabbattha)</note> mātā mattā <note>pitā (sī. ka.), patiyā (syā.)</note> ca, nandā kuṇḍalīnā ghaṭo;</p>

<p rend="gathalast">Dve seṭṭhī tunnavāyo ca, uttara <note>vihāra (sabbattha)</note> suttakaṇṇa <note>sopāna (sabbattha)</note> ubbarīti.</p>
</body>
<back></back>
</text>
</TEI.2>