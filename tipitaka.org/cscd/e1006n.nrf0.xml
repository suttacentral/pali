<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="chapter">Suttantanīti</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Parā <pb ed="M" n="0.0003" /> bhavantaṃ purisaṃ,</p>

<p rend="gatha2">Mayaṃ pucchāma gotamaṃ;</p>

<p rend="gatha3">Bhavantaṃ puṭṭhu māgamma,</p>

<p rend="gathalast">Kiṃ parābhavato mukhaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Suvijāno <pb ed="M" n="0.0004" /> bhavaṃhoti,</p>

<p rend="gatha2">Duvijāno parābhavo;</p>

<p rend="gatha3">Dhammakāmo bhavaṃ hoti,</p>

<p rend="gathalast">Dhammadessī parābhavo.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Itihe <pb ed="M" n="0.0008" /> taṃ vijānāma,</p>

<p rend="gatha2">Pathamo so parābhavo;</p>

<p rend="gatha3">Dutīyaṃ bhagavā brūhi,</p>

<p rend="gathalast">Kiṃ parābhavato mukhaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Asantassa <pb ed="M" n="0.0009" /> piyo hoti,</p>

<p rend="gatha2">Sante na kurute piyaṃ;</p>

<p rend="gatha3">Asataṃ dhammaṃ roceti,</p>

<p rend="gathalast">Taṃ parābhavato mukhaṃ.</p>

<p rend="gatha1">Kammāparādhasattānaṃ <pb ed="M" n="0.0012" />,</p>

<p rend="gatha2">Vināse paccupaṭṭhite;</p>

<p rend="gatha3">Anayo nayarūpena,</p>

<p rend="gathalast">Buddhimākamya tiṭṭhati.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Niddāsīlī <pb ed="M" n="0.0013" /> sabhāsīlī,</p>

<p rend="gatha2">Anuṭṭhātā ca yo naro;</p>

<p rend="gatha3">Alaso kodhapaññāṇo,</p>

<p rend="gathalast">Taṃ parābhavato mukhaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yo <pb ed="M" n="0.0025" /> mātaraṃ pitaraṃ vā,</p>

<p rend="gatha2">Jiṇṇakaṃ gatayobbanaṃ;</p>

<p rend="gatha3">Pahusanto na bharati,</p>

<p rend="gathalast">Taṃ parābhavato mukhaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Yo <pb ed="M" n="0.0030" /> brāhmaṇaṃ samaṇaṃ vā,</p>

<p rend="gatha2">Aññaṃ vāpi vaṇibbakaṃ;</p>

<p rend="gatha3">Musāvādena vañceti,</p>

<p rend="gathalast">Taṃ parābhavato mukhaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Pahutavitto <pb ed="M" n="0.0033" /> puriso,</p>

<p rend="gatha2">Sahirañño sabhojano;</p>

<p rend="gatha3">Eko bhuñjati sādūni,</p>

<p rend="gathalast">Taṃ parābhavato mukhaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Jātithaddho <pb ed="M" n="0.0036" /> dhanathaddho,</p>

<p rend="gatha2">Gottathaddho ca yo naro;</p>

<p rend="gatha3">Sañātiṃ atimaññeti,</p>

<p rend="gathalast">Taṃ parābhavato mukhaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Itthidhutto <pb ed="M" n="0.0040" /> surādhutto,</p>

<p rend="gatha2">Akkhadhutto ca yo naro;</p>

<p rend="gatha3">Laddhaṃladdhaṃ vināseti,</p>

<p rend="gathalast">Taṃ parābhavato mukhaṃ.</p>

<p rend="gatha1">Na <pb ed="M" n="0.0044" /> bāḷhaṃ itthiṃ gaccheyya,</p>

<p rend="gatha2">Sampassaṃ tejasaṅkhayaṃ;</p>

<p rend="gatha3">Kāsaṃ sāsaṃ daraṃ bālyaṃ,</p>

<p rend="gathalast">Khīṇamedo nigacchati.</p>

<p rend="bodytext">(Ka)</p>

<p rend="gatha1">Māyācetā <pb ed="M" n="0.0045" /> marīcī ca,</p>

<p rend="gatha2">Soko rogo upaddavo;</p>

<p rend="gatha3">Kharā ca bandhanācetā,</p>

<p rend="gathalast">Maccupāso guhāsayo.</p>

<p rend="bodytext">(Kha)</p>

<p rend="gatha1">Balavanto dubbalā honti,</p>

<p rend="gatha2">Thāmavantopi hāyare;</p>

<p rend="gatha3">Cakkhumā andhakā honti,</p>

<p rend="gathalast">Mātugāmavasaṃgatā.</p>

<p rend="bodytext">(Ga)</p>

<p rend="gatha1">Guṇavanto <pb ed="M" n="0.0046" /> nigguṇā honti,</p>

<p rend="gatha2">Paññavantopi hāyare;</p>

<p rend="gatha3">Pamuttā bandhanā senti,</p>

<p rend="gathalast">Mātugāmavasaṃgatā.</p>

<p rend="bodytext">(Gha)</p>

<p rend="gatha1">Yasaṃ <pb ed="M" n="0.0047" /> kittiṃ dhitiṃ sūraṃ;</p>

<p rend="gatha2">Bāhussaccaṃ pajānanaṃ;</p>

<p rend="gatha3">Hāpayanti pamattassa;</p>

<p rend="gathalast">Kaṭṭhapuñcaṃva pāvako.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sehi <pb ed="M" n="0.0051" /> dārehi santuṭṭho,</p>

<p rend="gatha2">Vesiyāsu padussati;</p>

<p rend="gatha3">Dussati paradāresu,</p>

<p rend="gathalast">Taṃ parābhavato mukhaṃ.</p>

<p rend="bodytext">(Ka)</p>

<p rend="gatha1">Mayañca <pb ed="M" n="0.0060" /> bhariyaṃ nātikkamāma,</p>

<p rend="gatha2">Amheca bhariyā nātikkamanti;</p>

<p rend="gatha3">Aññatra tāhi brahmacariyaṃ carāma,</p>

<p rend="gathalast">Tasmā hi amhaṃ daharā na miyyare.</p>

<p rend="bodytext">(Kha)</p>

<p rend="gatha1">Etāsu <pb ed="M" n="0.0063" /> jāyare suttamāsu,</p>

<p rend="gatha2">Medhāvino honti pahutapaññā;</p>

<p rend="gatha3">Bahussutā theraguṇā ca honti,</p>

<p rend="gathalast">Tasmā hi amhaṃ daharā na miyyare.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Atītayobbano <pb ed="M" n="0.0065" /> poso,</p>

<p rend="gatha2">Āneti timbarutthaniṃ;</p>

<p rend="gatha3">Tassa issā na supati,</p>

<p rend="gathalast">Taṃ parābhavato mukhaṃ.</p>

<p rend="bodytext">(Ka)</p>

<p rend="gatha1">Na <pb ed="M" n="0.0069" /> dukkhaṃ ahinā daṭṭhaṃ,</p>

<p rend="gatha2">Na dukkhaṃ sattiyā hataṃ;</p>

<p rend="gatha3">Tañca dukkhañca tibbañca,</p>

<p rend="gathalast">Yaṃ passe jiṇṇakaṃ patiṃ.</p>

<p rend="bodytext">(Kha)</p>

<p rend="gatha1">Natthi <pb ed="M" n="0.0070" /> khiṭṭā natthi rati,</p>

<p rend="gatha2">Jiṇṇena patinā saha;</p>

<p rend="gatha3">Natthi allāpasallāpo,</p>

<p rend="gathalast">Jagghituṃpi na sobhati.</p>

<p rend="bodytext">(Ga)</p>

<p rend="gatha1">Yadā ca daharo daharī,</p>

<p rend="gatha2">Mantayiṃsu rahogatā;</p>

<p rend="gatha3">Sabbe sokā vinassanti,</p>

<p rend="gathalast">Yekeci hadayassitā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Itthiṃ <pb ed="M" n="0.0075" /> soṇḍiṃ vikiraṇiṃ,</p>

<p rend="gatha2">Purisaṃ vāpi tādisaṃ;</p>

<p rend="gatha3">Issariyasmiṃ thapeti,</p>

<p rend="gathalast">Taṃ parābhavato mukhaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Appabhogo <pb ed="M" n="0.0076" /> mahātaṇho,</p>

<p rend="gatha2">Khattiye jāyate kule;</p>

<p rend="gatha3">So ca rajjaṃ patthayati,</p>

<p rend="gathalast">Taṃ parābhavato mukhaṃ.</p>

<p rend="gatha1">‘‘Suvijāno <pb ed="M" n="0.0081" /> bhavaṃhoti,</p>

<p rend="gatha2">Duvijāno parābhavo’’;</p>

<p rend="gathalast">Appabhogo mahātaṇho.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Ete <pb ed="M" n="0.0082" /> parābhave loke,</p>

<p rend="gatha2">Paṇḍito samavekkhiya;</p>

<p rend="gatha3">Ariyo dassanasampanno,</p>

<p rend="gathalast">Sa lokaṃ bhajate sivaṃ.</p>
</body>
<back></back>
</text>
</TEI.2>