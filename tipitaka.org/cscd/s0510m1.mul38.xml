<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">39. Avaṭaphalavaggo</p>

<p rend="subhead">1. Avaṭaphaladāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Sataraṃsi <pb ed="M" n="1.0341" /><pb ed="V" n="1.0323" /> nāma bhagavā, sayambhū aparājito;</p>

<p rend="gathalast">Vivekakāmo sambuddho, gocarāyābhinikkhami.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Phalahattho ahaṃ disvā, upagacchiṃ narāsabhaṃ;</p>

<p rend="gathalast">Pasannacitto sumano, avaṭaṃ <note>avaṇṭaṃ (sī.), ambaṭaṃ (syā.)</note> adadiṃ phalaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ phalamadadiṃ ahaṃ;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0295" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0463" /> sudaṃ āyasmā avaṭaphaladāyako thero imā gāthāyo abhāsitthāti.</p>

<p rend="centre">Avaṭaphaladāyakattherassāpadānaṃ paṭhamaṃ.</p>

<p rend="subhead">2. Labujadāyakattheraapadānaṃ</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Nagare bandhumatiyā, āsiṃ ārāmiko tadā;</p>

<p rend="gathalast">Addasaṃ virajaṃ buddhaṃ, gacchantaṃ anilañjase.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Labujassa phalaṃ gayha, buddhaseṭṭhassadāsahaṃ;</p>

<p rend="gathalast">Ākāse ṭhitako santo, paṭigaṇhi mahāyaso.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Vittisañjananaṃ <pb ed="V" n="1.0324" /> mayhaṃ, diṭṭhadhammasukhāvahaṃ;</p>

<p rend="gathalast">Phalaṃ buddhassa datvāna, vippasannena cetasā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Adhigacchiṃ <pb ed="M" n="1.0342" /> tadā pītiṃ, vipulañca sukhuttamaṃ;</p>

<p rend="gathalast">Uppajjateva ratanaṃ, nibbattassa tahiṃ tahiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0464" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā labujadāyako thero imā gāthāyo abhāsitthāti.</p>

<p rend="centre">Labujadāyakattherassāpadānaṃ dutiyaṃ.</p>

<p rend="subhead">3. Udumbaraphaladāyakattheraapadānaṃ</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Vinatānadiyā tīre, vihāsi purisuttamo;</p>

<p rend="gathalast">Addasaṃ virajaṃ buddhaṃ, ekaggaṃ susamāhitaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Tasmiṃ pasannamānaso, kilesamaladhovane;</p>

<p rend="gathalast">Udumbaraphalaṃ gayha, buddhaseṭṭhassadāsahaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0465" /> sudaṃ āyasmā udumbaraphaladāyako thero imā gāthāyo abhāsitthāti.</p>

<p rend="centre">Udumbaraphaladāyakattherassāpadānaṃ tatiyaṃ.</p>

<p rend="subhead">4. Pilakkhaphaladāyakattheraapadānaṃ</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Vanantare <pb ed="M" n="1.0343" /><pb ed="V" n="1.0325" /><pb ed="P" n="1.0296" /> buddhaṃ disvā, atthadassiṃ mahāyasaṃ;</p>

<p rend="gathalast">Pasannacitto sumano, pilakkhassādadiṃ phalaṃ <note>pilakkhassa phalaṃ adaṃ (sī.), pilakkhussa phalaṃ adaṃ (syā.)</note>.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Aṭṭhārase kappasate, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pilakkhaphaladāyako thero imā gāthāyo abhāsitthāti.</p>

<p rend="centre">Pilakkhaphaladāyakattherassāpadānaṃ catutthaṃ.</p>

<p rend="subhead">5. Phārusaphaladāyakattheraapadānaṃ</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="1.0466" /> sambuddhaṃ, āhutīnaṃ paṭiggahaṃ;</p>

<p rend="gathalast">Rathiyaṃ paṭipajjantaṃ, phārusaphalamadāsahaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalamadadiṃ ahaṃ;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā phārusaphaladāyako thero imā gāthāyo abhāsitthāti.</p>

<p rend="centre">Phārusaphaladāyakattherassāpadānaṃ pañcamaṃ.</p>

<p rend="subhead">6. Valliphaladāyakattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Sabbe <pb ed="M" n="1.0344" /> janā samāgamma, agamiṃsu vanaṃ tadā;</p>

<p rend="gathalast">Phalamanvesamānā te, alabhiṃsu phalaṃ tadā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Tatthaddasāsiṃ <pb ed="T" n="1.0467" /><pb ed="V" n="1.0326" /> sambuddhaṃ, sayambhuṃ aparājitaṃ;</p>

<p rend="gathalast">Pasannacitto sumano, valliphalamadāsahaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0297" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā valliphaladāyako thero imā gāthāyo abhāsitthāti.</p>

<p rend="centre">Valliphaladāyakattherassāpadānaṃ chaṭṭhaṃ.</p>

<p rend="subhead">7. Kadaliphaladāyakattheraapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Kaṇikāraṃva jalitaṃ, puṇṇamāyeva <note>puṇṇamāseva (sī. ka.)</note> candimaṃ;</p>

<p rend="gathalast">Jalantaṃ dīparukkhaṃva, addasaṃ lokanāyakaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Kadaliphalaṃ paggayha, adāsiṃ satthuno ahaṃ;</p>

<p rend="gathalast">Pasannacitto sumano, vanditvāna apakkamiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="T" n="1.0468" /> ito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kadaliphaladāyako thero imā gāthāyo abhāsitthāti.</p>

<p rend="centre">Kadaliphaladāyakattherassāpadānaṃ sattamaṃ.</p>

<p rend="subhead">8. Panasaphaladāyakattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Ajjuno <pb ed="M" n="1.0345" /> nāma sambuddho, himavante vasī tadā;</p>

<p rend="gathalast">Caraṇena ca sampanno, samādhikusalo muni.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Kumbhamattaṃ <pb ed="V" n="1.0327" /> gahetvāna, panasaṃ jīvajīvakaṃ <note>devagandhikaṃ (41 vagge, 5 apadāne)</note>;</p>

<p rend="gathalast">Chattapaṇṇe ṭhapetvāna, adāsiṃ satthuno ahaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="1.0469" /> vata me āsi…pe… kataṃ buddhassa sāsanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā panasaphaladāyako thero imā gāthāyo abhāsitthāti.</p>

<p rend="centre">Panasaphaladāyakattherassāpadānaṃ aṭṭhamaṃ.</p>

<p rend="subhead">9. Soṇakoṭivīsattheraapadānaṃ</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Vipassino <pb ed="P" n="1.0298" /> pāvacane, ekaṃ leṇaṃ mayā kataṃ;</p>

<p rend="gathalast">Cātuddisassa saṅghassa, bandhumārājadhāniyā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Dussehi bhūmiṃ leṇassa, santharitvā pariccajiṃ;</p>

<p rend="gathalast">Udaggacitto sumano, akāsiṃ paṇidhiṃ tadā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Ārādhayeyyaṃ sambuddhaṃ, pabbajjañca labheyyahaṃ;</p>

<p rend="gathalast">Anuttarañca nibbānaṃ, phuseyyaṃ santimuttamaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Teneva sukkamūlena, kappe <note>kappaṃ (sī.), kappa (ka.)</note> navuti saṃsariṃ;</p>

<p rend="gathalast">Devabhūto manusso ca, katapuñño virocahaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Tato <pb ed="T" n="1.0470" /> kammāvasesena, idha pacchimake bhave;</p>

<p rend="gathalast">Campāyaṃ aggaseṭṭhissa, jātomhi ekaputtako.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Jātamattassa <pb ed="M" n="1.0346" /> me sutvā, pitu chando ayaṃ ahu;</p>

<p rend="gathalast">Dadāmahaṃ kumārassa, vīsakoṭī anūnakā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Caturaṅgulā ca me lomā, jātā pādatale ubho;</p>

<p rend="gathalast">Sukhumā mudusamphassā, tūlāpicusamā subhā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Atītā navuti kappā, ayaṃ eko ca uttari;</p>

<p rend="gathalast">Nābhijānāmi nikkhitte, pāde bhūmyā asanthate.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Ārādhito <pb ed="V" n="1.0328" /> me sambuddho, pabbajiṃ anagāriyaṃ;</p>

<p rend="gathalast">Arahattañca me pattaṃ, sītibhūtomhi nibbuto.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Aggo āraddhavīriyānaṃ, niddiṭṭho sabbadassinā;</p>

<p rend="gathalast">Khīṇāsavomhi arahā, chaḷabhiñño mahiddhiko.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, leṇadānassidaṃ phalaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Thero <pb ed="T" n="1.0471" /> koṭivīso <note>koṭiviso (syā. ka.), koḷiviso (aññaṭṭhānesu)</note> soṇo, bhikkhusaṅghassa aggato;</p>

<p rend="gathalast">Pañhaṃ puṭṭho viyākāsi, anotatte mahāsare’’ti.</p>

<p rend="bodytext">Itthaṃ sudaṃ āyasmā soṇo koṭivīso thero imā gāthāyo abhāsitthāti.</p>

<p rend="centre">Soṇakoṭivīsattherassāpadānaṃ navamaṃ.</p>

<p rend="subhead">10. Pubbakammapilotikabuddhaapadānaṃ</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Anotattasarāsanne <pb ed="P" n="1.0299" />, ramaṇīye silātale;</p>

<p rend="gathalast">Nānāratanapajjote, nānāgandhavanantare.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Mahatā bhikkhusaṅghena, pareto <note>upeto (udānaṭṭhakathāyaṃ 4 vagge, 8 sutte)</note> lokanāyako;</p>

<p rend="gathalast">Āsīno byākarī tattha, pubbakammāni attano.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"><note>suṇātha bhikkhave mayhaṃ, yaṃ kammaṃ pakataṃ mayā; ekaṃ araññikaṃ bhikkhuṃ, disvā dinnaṃ pilotikaṃ; patthitaṃ paṭhamaṃ buddhaṃ, buddhattāya mayā tadā; pilotiyassa kammassa, buddhattepi vipaccati; gopālako pure āsiṃ, gāviṃ pājeti gocaraṃ; pivantiṃ udakaṃ āvilaṃ, gāviṃ disvā nivārayiṃ; tena kammavipākena, idha pacchimake bhave; vipāsito yadicchakaṃ, na hi pātuṃ labhāmahaṃ (syā.)</note> ‘‘Suṇātha <pb ed="M" n="1.0347" /> bhikkhavo mayhaṃ, yaṃ kammaṃ pakataṃ mayā;</p>

<p rend="gathalast">Pilotikassa kammassa, buddhattepi vipaccati <note>suṇātha bhikkhave mayhaṃ, yaṃ kammaṃ pakataṃ mayā; ekaṃ araññikaṃ bhikkhuṃ, disvā dinnaṃ pilotikaṃ; patthitaṃ paṭhamaṃ buddhaṃ, buddhattāya mayā tadā; pilotiyassa kammassa, buddhattepi vipaccati; gopālako pure āsiṃ, gāviṃ pājeti gocaraṃ; pivantiṃ udakaṃ āvilaṃ, gāviṃ disvā nivārayiṃ; tena kammavipākena, idha pacchimake bhave; vipāsito yadicchakaṃ, na hi pātuṃ labhāmahaṃ (syā.)</note>.</p>

<p rend="centre">[1]</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Munāḷi <pb ed="T" n="1.0472" /> nāmahaṃ dhutto, pubbe aññāsu jātisu <note>aññāya jātiyā (udāna aṭṭha.)</note>;</p>

<p rend="gathalast">Paccekabuddhaṃ surabhiṃ <note>sarabhuṃ (sī.)</note>, abbhācikkhiṃ adūsakaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Tena kammavipākena, niraye saṃsariṃ ciraṃ;</p>

<p rend="gathalast">Bahūvassasahassāni, dukkhaṃ vedesi vedanaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Tena kammāvasesena, idha pacchimake bhave;</p>

<p rend="gathalast">Abbhakkhānaṃ mayā laddhaṃ, sundarikāya kāraṇā.</p>

<p rend="centre">[2]</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Sabbābhibhussa <pb ed="V" n="1.0329" /> buddhassa, nando nāmāsi sāvako;</p>

<p rend="gathalast">Taṃ abbhakkhāya niraye, ciraṃ saṃsaritaṃ mayā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Dasavassasahassāni, niraye saṃsariṃ ciraṃ;</p>

<p rend="gathalast">Manussabhāvaṃ laddhāhaṃ, abbhakkhānaṃ bahuṃ labhiṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Tena kammāvasesena, ciñcamānavikā mamaṃ;</p>

<p rend="gathalast">Abbhācikkhi abhūtena, janakāyassa aggato.</p>

<p rend="centre">[3]</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Brāhmaṇo sutavā āsiṃ, ahaṃ sakkatapūjito;</p>

<p rend="gathalast">Mahāvane pañcasate, mante vācemi māṇave.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Tatthāgato <pb ed="M" n="1.0348" /><note>tamāgato (ka.)</note> isi bhīmo, pañcābhiñño mahiddhiko;</p>

<p rend="gathalast">Taṃ cāhaṃ āgataṃ disvā, abbhācikkhiṃ adūsakaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Tatohaṃ avacaṃ sisse, kāmabhogī ayaṃ isi;</p>

<p rend="gathalast">Mayhampi bhāsamānassa, anumodiṃsu māṇavā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Tato māṇavakā sabbe, bhikkhamānaṃ kule kule;</p>

<p rend="gathalast">Mahājanassa āhaṃsu, kāmabhogī ayaṃ isi.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Tena <pb ed="T" n="1.0473" /><pb ed="P" n="1.0300" /> kammavipākena, pañca bhikkhusatā ime;</p>

<p rend="gathalast">Abbhakkhānaṃ labhuṃ sabbe, sundarikāya kāraṇā.</p>

<p rend="centre">[4]</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Vemātubhātaraṃ pubbe, dhanahetu haniṃ ahaṃ;</p>

<p rend="gathalast">Pakkhipiṃ giriduggasmiṃ, silāya ca apiṃsayiṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Tena kammavipākena, devadatto silaṃ khipi;</p>

<p rend="gathalast">Aṅguṭṭhaṃ piṃsayī pāde, mama pāsāṇasakkharā.</p>

<p rend="centre">[5]</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Purehaṃ dārako hutvā, kīḷamāno mahāpathe;</p>

<p rend="gathalast">Paccekabuddhaṃ disvāna, magge sakalikaṃ <note>sakkhalikaṃ (ka.)</note> khipiṃ <note>dahiṃ (syā.)</note>.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Tena kammavipākena, idha pacchimake bhave;</p>

<p rend="gathalast">Vadhatthaṃ maṃ devadatto, abhimāre payojayi.</p>

<p rend="centre">[6]</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Hatthāroho <pb ed="V" n="1.0330" /> pure āsiṃ, paccekamunimuttamaṃ;</p>

<p rend="gathalast">Piṇḍāya vicarantaṃ taṃ, āsādesiṃ gajenahaṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Tena kammavipākena, bhanto <note>danto (ka.)</note> nāḷāgirī gajo;</p>

<p rend="gathalast">Giribbaje puravare, dāruṇo samupāgami <note>maṃ upāgami (sī.)</note>.</p>

<p rend="centre">[7]</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Rājāhaṃ <pb ed="M" n="1.0349" /> patthivo <note>pattiko (syā. ka.), khattiyo (udāna aṭṭha.)</note> āsiṃ, sattiyā purisaṃ haniṃ;</p>

<p rend="gathalast">Tena kammavipākena, niraye paccisaṃ bhusaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Kammuno tassa sesena, idāni sakalaṃ mama;</p>

<p rend="gathalast">Pāde chaviṃ pakappesi <note>pakopesi (sī.)</note>, na hi kammaṃ vinassati.</p>

<p rend="centre">[8]</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Ahaṃ kevaṭṭagāmasmiṃ, ahuṃ kevaṭṭadārako;</p>

<p rend="gathalast">Macchake ghātite disvā, janayiṃ somanassakaṃ <note>somanassahaṃ (udāna aṭṭha.)</note>.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Tena <pb ed="T" n="1.0474" /> kammavipākena, sīsadukkhaṃ ahū mama;</p>

<p rend="gathalast">Sabbe sakkā ca haññiṃsu, yadā hani viṭaṭūbho <note>viṭaṭubho (syā. ka.)</note>.</p>

<p rend="centre">[9]</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Phussassāhaṃ pāvacane, sāvake paribhāsayiṃ;</p>

<p rend="gathalast">Yavaṃ khādatha bhuñjatha, mā ca bhuñjatha sālayo.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Tena kammavipākena, temāsaṃ khāditaṃ yavaṃ;</p>

<p rend="gathalast">Nimantito brāhmaṇena, verañjāyaṃ vasiṃ tadā.</p>

<p rend="centre">[10]</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Nibbuddhe vattamānamhi, mallaputtaṃ niheṭhayiṃ <note>nisedhayiṃ (syā. ka.)</note>;</p>

<p rend="gathalast">Tena kammavipākena, piṭṭhidukkhaṃ ahū mama.</p>

<p rend="centre">[11]</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Tikicchako ahaṃ āsiṃ, seṭṭhiputtaṃ virecayiṃ;</p>

<p rend="gathalast">Tena kammavipākena, hoti pakkhandikā mama.</p>

<p rend="centre">[12]</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Avacāhaṃ jotipālo, sugataṃ kassapaṃ tadā;</p>

<p rend="gathalast">Kuto nu bodhi muṇḍassa, bodhi paramadullabhā.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Tena <pb ed="M" n="1.0350" /><pb ed="V" n="1.0331" /><pb ed="P" n="1.0301" /> kammavipākena, acariṃ dukkaraṃ bahuṃ;</p>

<p rend="gathalast">Chabbassānuruveḷāyaṃ, tato bodhimapāpuṇiṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Nāhaṃ etena maggena, pāpuṇiṃ bodhimuttamaṃ;</p>

<p rend="gathalast">Kummaggena gavesissaṃ, pubbakammena vārito.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Puññapāpaparikkhīṇo, sabbasantāpavajjito;</p>

<p rend="gathalast">Asoko anupāyāso, nibbāyissamanāsavo.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Evaṃ jino viyākāsi, bhikkhusaṅghassa aggato;</p>

<p rend="gathalast">Sabbābhiññābalappatto, anotatte mahāsare’’ti.</p>

<p rend="bodytext">Itthaṃ <pb ed="T" n="1.0475" /> sudaṃ bhagavā attano pubbacaritaṃ kammapilotikaṃ nāma buddhāpadānadhammapariyāyaṃ abhāsitthāti.</p>

<p rend="centre">Pubbakammapilotikaṃ nāma buddhāpadānaṃ dasamaṃ.</p>

<p rend="centre">Avaṭaphalavaggo ekūnacattālīsamo.</p>

<p rend="bodytext">Tassuddānaṃ –</p>

<p rend="gatha1">Avaṭaṃ labujañceva, udumbarapilakkhu ca;</p>

<p rend="gathalast">Phāru vallī ca kadalī, panaso koṭivīsako.</p>

<p rend="gatha1">Pubbakammapiloti ca, apadānaṃ mahesino;</p>

<p rend="gathalast">Gāthāyo ekanavuti, gaṇitāyo vibhāvibhi.</p>

<p rend="centre">Cuddasamaṃ bhāṇavāraṃ.</p>
</body>
<back></back>
</text>
</TEI.2>