<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Cuddasama pariccheda</p>

<p rend="subhead">Nagarappavesano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Devānaṃpiyatisso so, rājā salilakīḷitaṃ;</p>

<p rend="gathalast">Datvā nagaravāsīnaṃ, migavaṃ kīḷituṃ agā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Cattālīsasahassehi, narehi parivārito;</p>

<p rend="gathalast">Dhāvanto padasāyeva, agamā missakaṃ nagaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> There dassetumicchanto, devo tasmiṃ mahīdhare;</p>

<p rend="gathalast">Gumbhaṃbhakkhayamāno’va, aṭṭhā gokaṇṇarūpavā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Rājā disvā ‘‘pamattaṃ taṃ, na yuttaṃ vijjhituṃ’’ iti;</p>

<p rend="gathalast">Jiyā saddamakādhāpi, gokaṇṇo pabbatantaraṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Rājā’nudhāvi <pb ed="M" n="0.0075" /> sodhiṃ, therānaṃ santikaṃ gato;</p>

<p rend="gathalast">There diṭṭhe narindena, sayamantaradhāyiso.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Thero ‘‘bahūsu diṭṭhesu, atibhāyissatī’’ tiso;</p>

<p rend="gathalast">Attānameva dassesi, passitvā taṃ mahīpatiṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bhīto aṭṭhāsi taṃ thero, ‘‘ehi tissāti abravi;</p>

<p rend="gathalast">Tissā’ti vacaneneva, rājā yakkho’’ti cintayī.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Samaṇā mayaṃ mahārāja, dhammarājassa sāvakā;</p>

<p rend="gathalast">Tameva anukampāya, jambudīpā idhāgatā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Iccāha thero taṃ sutvā, rājā vītabhayo ahu;</p>

<p rend="gathalast">Saritvā sakhīsandesaṃ, ‘‘samāṇā’’ iti nicchito.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Dhanuṃ sarañca nikkhippa, upasaṅkamma taṃ isiṃ;</p>

<p rend="gathalast">Sammodamāno therena, so nisīdi tadantike.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tadā tassa manussā te, āgamma parivārayuṃ;</p>

<p rend="gathalast">Tadā sese cha dassesi, mahāthero sahāgate.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Te disvā abravī rājā, ‘‘kadā’’ me āgatā iti;</p>

<p rend="gathalast">‘‘Mayā saddhiṃ’’ti therena, vutte pucchi idaṃ puna.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Santi īdisakā aññe, jambudīpe yatī’’ iti;</p>

<p rend="gathalast">Āha ‘‘kāsāvapajjo to, jambudīpo tahiṃ pana.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tevijjā iddhippattā ca, cetopariyakovidā;</p>

<p rend="gathalast">‘‘Dibbasotā’rahanto ca, bahū buddhassa sāvakā’’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Pucchi ‘‘kenāgatatthā’’ti, na thalena na vārinā;</p>

<p rend="gathalast">Āgatamhā’’ti vutte so, vijāni nabhasāgamaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Vīmaṃsaṃso mahāpañño, kaṇhaṃ pañhamapucchitaṃ;</p>

<p rend="gathalast">Puṭṭho puṭṭho viyākāsi, taṃtaṃ pañhaṃ mahīpati.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Rukkhoyaṃ rājakinnāmo, añño nāma ayaṃ taru;</p>

<p rend="gathalast">Imaṃ muñciya attha’mbo, santi ambatarū bahuṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Imañca ambaṃ teca’mbe, muñciyatthi mahīruhā;</p>

<p rend="gathalast">Santi bhante bahu rukkhā, anambāpana te taru.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Aññe <pb ed="M" n="0.0076" /> ambe anambe ca, muñciya’tthi mahīruhā;</p>

<p rend="gathalast">Ayaṃ bhante ambarukkho, paṇḍito’si narissara.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Santi te ñātakā rāja, santi bhante bahujjanā;</p>

<p rend="gathalast">Santi aññātakā rāja, santi te ñātito bahū.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ñātake te ca aññe ca, muñciya’ññopi atthi nu;</p>

<p rend="gathalast">‘‘Bhante’’ hameva sādhu tvaṃ, paṇḍito’si narissara.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Paṇḍito’ti viditvāna, cūḷahatthipadopamaṃ;</p>

<p rend="gathalast">Suttantaṃ desayī thero, mahīpassa mahāmatī.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Desanāpariyosāne, saddhiṃ tehi narehi so;</p>

<p rend="gathalast">Cattālīsasahassehi, saraṇesu patiṭṭhahi.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Bhattā’bhīhāraṃ sāyanhe, rañño abhiharuṃ tadā;</p>

<p rend="gathalast">‘‘Na bhuñjissa’’nti dāni me, iti janammi bhūpati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Pucchituṃyeva yuttanti, bhattenā’pucchite isi;</p>

<p rend="gathalast">Na bhuñjāma idānī’ti, vutte kālañca pucchiso.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Kālaṃ vutte’bravi evaṃ, ‘‘gacchāma nagaraṃ’’iti;</p>

<p rend="gathalast">Tuvaṃ gaccha mahārāja, vasissāma mayaṃ idha.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Evaṃ sati kumāro’yaṃ, amhehi saha gacchatu;</p>

<p rend="gathalast">Ayañhi āgataphalo, rāja viññātasāsano.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Apekkhamāno pabbajjaṃ, vasata’mhākamantike;</p>

<p rend="gathalast">Idāni pabbajessāma, imaṃ tvaṃ gaccha bhūmipa.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Pāto rathaṃ pesayissaṃ, tumhe tattha ṭhitā puraṃ;</p>

<p rend="gathalast">Yāthā’ti there vanditvā, bhaṇḍuṃnetva’ka mantakaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Pucchi therādhikāraṃso, rañño sabbamabhāsi so;</p>

<p rend="gathalast">Theraṃ ñatvā’ti tuṭṭhoso, ‘‘lābhā me’’iti cintayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Bhaṇḍussa gīhibhāvena, gatāsaṅko narissaro;</p>

<p rend="gathalast">Aññāsi narabhāvaṃ so, ‘‘pabbājema imaṃ’’ iti.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Thero taṃ gāmasīmāyaṃ, tasmiṃyeva khaṇe akā;</p>

<p rend="gathalast">Bhaṇḍukassa kumārassa, pabbajjamupasampadaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Tasmiṃyeva <pb ed="M" n="0.0077" /> khaṇe so ca, arahattamapāpuṇi;</p>

<p rend="gathalast">Sumanaṃ sāmaṇeraṃ taṃ, thero āmantayī tato.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Dhammasavanakālaṃ tvaṃ, ghosehī’’ti apucchiso;</p>

<p rend="gathalast">Sāvento kittakaṃ ṭhānaṃ, bhante ghosema’haṃ iti.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Sakalaṃ tambapaṇṇī’’ti, vutte therena iddhiyā;</p>

<p rend="gathalast">Sāvento sakalaṃ laṃkaṃ, dhammakālamaghosayī.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Rājā nāgacatutteso, soṇṇipasse nisīdiya;</p>

<p rend="gathalast">Bhuñjanto taṃ ravaṃ sutvā, therantika mapesayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Upaddavo nu atthī’’ti, āha natthi uddavo;</p>

<p rend="gathalast">Sotuṃ sambuddhavacanaṃ, kālo ghosāpito iti.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Sāmaṇera ravaṃ sutvā, bhummādevā aghosayuṃ;</p>

<p rend="gathalast">Anukkamena so saddo, brahmalokaṃ samāruhi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tena ghosena devānaṃ, sannipāto mahā ahu;</p>

<p rend="gathalast">Samacittasuttaṃ desesi, thero tasmiṃ samāgame.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Asaṃkhiyānaṃ devānaṃ, dhammābhisamayo ahu;</p>

<p rend="gathalast">Bahū nāgā supaṇṇā ca, saraṇesu patiṭṭhayuṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Yathedaṃ sāriputtassa, suttaṃ therassa bhāsato;</p>

<p rend="gathalast">Tathā mahindattherassa, ahu devasamāgamo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Rājā pabhā te pāhesi, rathaṃ sārathi so gato;</p>

<p rend="gathalast">‘‘Ārohatha rathaṃ yāma, nagaraṃ’’ iti te’bravi.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Nā’rohāma rathaṃ gaccha, gacchāma tava pacchato;</p>

<p rend="gathalast">Iti vatvāna pesetvā, sārathiṃ sumanorathaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Vehāsamabbhugantvā, te nagarassa puratthato;</p>

<p rend="gathalast">Paṭhamatthūpaṭṭhānamhi, otariṃsu mahiddhikā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Therehi paṭhamotiṇṇa-ṭhānamhi katacetiyaṃ;</p>

<p rend="gathalast">Ajjāpi vuccate tena, evaṃ paṭhamacetiyaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Raññā theraguṇaṃ sutvā, sabbā antepuritthiyo;</p>

<p rend="gathalast">Theradassanamicchiṃsu, yasmā tasmāmahīpati.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Anto’va <pb ed="M" n="0.0078" /> rājavatthussa, rammaṃ kāresi maṇḍapaṃ;</p>

<p rend="gathalast">Setehi vatthapupphehi, chāditaṃ samalaṅkataṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Uccaseyyāviramaṇaṃ, sutattā therasantike;</p>

<p rend="gathalast">Kaṅkhī ‘‘uccāsane thero, nisīdideyyanunoti ca.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Tadantare sārathi so, there disvā tahiṃ ṭhite;</p>

<p rend="gathalast">Cīvaraṃ pārupante te, ativimhita mānaso.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Gantvā rañño nivedesi, sutvā sabbaṃ mahīmati;</p>

<p rend="gathalast">‘‘Nisajjaṃ na karissanti, pīṭhakesū’’ti nicchito.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Susādhu bhummattharaṇaṃ, paññāpethā’’ti bhāsiya;</p>

<p rend="gathalast">Gantvā paṭipathaṃ there, sakkaccaṃ abhivādiya.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Mahāmahindattherassa, hatthato pattamādiya;</p>

<p rend="gathalast">Sakkārapūjāvidhinā, puraṃ theraṃ pavesayi.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Disvā āsanapaññattiṃ, nemittā byākaruṃ iti;</p>

<p rend="gathalast">‘‘Gahitā pathavī’mehi, dīpe hessanti issarā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Narindo pūjayanto te, there antepuraṃ nayi;</p>

<p rend="gathalast">Tattha te dussapīṭhesuṃ, nisīdiṃsu yathārahaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Te yāgukhajjabhojjehi, sayaṃ rājā atappayi;</p>

<p rend="gathalast">Niṭṭhite bhattakiccamhi, sayaṃ upanisīdiya.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Kaniṭṭhassoparājassa, mahānāgassa jāyikaṃ;</p>

<p rend="gathalast">Vasantiṃ rājagehe’va, pakkosā pesicā’nulaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Āgamma anulādevī, pañca itthisatehi sā;</p>

<p rend="gathalast">Therevandiya pūjetvā, ekamantamupāvisi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Petavatthuṃ vimānañca, saccasaṃyuttameva ca;</p>

<p rend="gathalast">Desesi thero tā itthī, paṭhamaṃ phalamajjhaguṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Hiyyo diṭṭhamanussehi, sutvā theraguṇe bahū;</p>

<p rend="gathalast">Theradassanamicchantā, samāgantvāna nāgarā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Rājadvāre mahāsaddaṃ, akaruṃ taṃ mahīpati;</p>

<p rend="gathalast">Sutvā pucchiya jānitvā, āha tesaṃ hitatthiko.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sabbesaṃ <pb ed="M" n="0.0079" /> idha sambādho, sālāmaṅgalahatthino;</p>

<p rend="gathalast">Sodhetha tattha dakkhanti, there’me nāgarā’iti.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Sodhetvā hatthisālaṃ taṃ, vitānādīhi sajjukaṃ;</p>

<p rend="gathalast">Alaṅkaritvā sayane, paññapesuṃ yathārahaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Sathero tattha gantvāna, mahāthero nisīdiya;</p>

<p rend="gathalast">So devadūtasuttantaṃ, kathesī kathiko mahā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Taṃ sutvāna pasīdiṃsu, nagarā te samāgatā;</p>

<p rend="gathalast">Tesu pāṇasahassaṃtu, paṭhamaṃ phalamajjhagā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Laṃkādīpe so satthukappo akappo;</p>

<p rend="gatha2">Laṃkādhiṭṭhāne dvīsu ṭhānesu thero;</p>

<p rend="gatha3">Dhammaṃ bhāsitvā dīpabhāsāya evaṃ;</p>

<p rend="gathalast">Saddhammo tāraṃ kārayī dīpadīpoti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Nagarappavesano nāma</p>

<p rend="centre">Cuddasamo paricchedo.</p>
</body>
<back></back>
</text>
</TEI.2>