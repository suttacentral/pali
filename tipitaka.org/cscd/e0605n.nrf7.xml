<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Vijāyanamaṅgaladīpanīgāthā</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Sā puṇṇagabbhā dasamāsato paraṃ,</p>

<p rend="gatha2">Gantvāna phullaṃ varalumbinīvanaṃ;</p>

<p rend="gatha3">Ṭhitā gahetvā varasālasākhaṃ,</p>

<p rend="gathalast">Vijāyi taṃ puttavaraṃ sukhena.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tadā sahassīdasalokadhātusu,</p>

<p rend="gatha2">Devā ca nāgā asurā ca yakkhā;</p>

<p rend="gatha3">Nānādisā maṅgalacakkavāḷaṃ,</p>

<p rend="gathalast">Sumaṅgalaṃ maṅgalamāgamiṃsu.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Anekasākhañca sahassamaṇḍalaṃ,</p>

<p rend="gatha2">Chattaṃ marū dhārayumantalikkhe;</p>

<p rend="gatha3">Suvaṇṇadaṇḍā vipatanti cāmarā,</p>

<p rend="gathalast">Khajjiṃsu bherī ca nadiṃsu saṅkhā.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Malenakenāpi anūpalitto,</p>

<p rend="gatha2">Ṭhito va pādāni pasārayanto;</p>

<p rend="gatha3">Kathī va dhammāsanatotaranto,</p>

<p rend="gathalast">Jāto yathādiccavaro nabhamhā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Khīṇāsavā brahmagaṇopagantvā,</p>

<p rend="gatha2">Suvaṇṇajālena paṭiggahesuṃ;</p>

<p rend="gatha3">Tato ca devājinacammakena,</p>

<p rend="gathalast">Tato dukūlena ca taṃ manussā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Tesaṃ pi hatthā varabhūmiyaṃ ṭhito,</p>

<p rend="gatha2">Disā vilokesi sabbā samantato;</p>

<p rend="gatha3">Vadiṃsu devā pi ca brahmakāyikā,</p>

<p rend="gathalast">Tayā samo katthaci natthi uttaro.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Gantvāna uttaraṃ satta padavārehi vikkamo,</p>

<p rend="gathalast">Sīhanādaṃ nadī tesaṃ devatānaṃ hi sāvayaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Tato puttaṃ gahetvāna gatā mātā sakaṅgharaṃ,</p>

<p rend="gathalast">Mātā sattamiyaṃ gantvā deaputtattamāgami.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Te brahmaṇā pañcamiyaṃ subhuttā,</p>

<p rend="gatha2">Nāmaṃ gahetuṃ varalakkhaṇāni;</p>

<p rend="gatha3">Disvāna ekaṅgulimukkhipiṃsu,</p>

<p rend="gathalast">Buddho ayaṃ hessati vītarāgo.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Jiṇṇañca disvā byādhikaṃ matañca,</p>

<p rend="gatha2">Avhāyitaṃ pabbajitañca disvā;</p>

<p rend="gatha3">Ohāya pabbajjamupeti kāme,</p>

<p rend="gathalast">Buddho ayaṃ hessati vītarāgo.</p>
</body>
<back></back>
</text>
</TEI.2>