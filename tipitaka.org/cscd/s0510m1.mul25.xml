<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">26. Thomakavaggo</p>

<p rend="subhead">1. Thomakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Devaloke <pb ed="T" n="1.0341" /><pb ed="M" n="1.0255" /><pb ed="V" n="1.0239" /> ṭhito santo, vipassissa mahesino;</p>

<p rend="gathalast">Dhammaṃ suṇitvā mudito, imaṃ vācaṃ abhāsahaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘‘Namo te purisājañña, namo te purisuttama;</p>

<p rend="gathalast">Bahujjanaṃ <note>bahuṃ janaṃ (sī.)</note> tārayasi, desento amataṃ padaṃ’.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ vācamabhaṇiṃ tadā;</p>

<p rend="gathalast">Duggatiṃ nābhijānāmi, thomanāya idaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā thomako thero imā gāthāyo abhāsitthāti.</p>

<p rend="centre">Thomakattherassāpadānaṃ paṭhamaṃ.</p>

<p rend="subhead">2. Ekāsanadāyakattheraapadānaṃ</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Vijahitvā devavaṇṇaṃ, sabhariyo idhāgamiṃ;</p>

<p rend="gathalast">Adhikāraṃ kattukāmo, buddhaseṭṭhassa sāsane.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Devalo nāma nāmena, padumuttarasāvako;</p>

<p rend="gathalast">Tassa bhikkhā mayā dinnā, vippasannena cetasā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Satasahassito <pb ed="T" n="1.0342" /> kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, piṇḍapātassidaṃ phalaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekāsanadāyako thero imā gāthāyo abhāsitthāti.</p>

<p rend="centre">Ekāsanadāyakattherassāpadānaṃ dutiyaṃ.</p>

<p rend="subhead">3. Citakapūjakattheraapadānaṃ</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Ānando <pb ed="M" n="1.0256" /><pb ed="V" n="1.0240" /><pb ed="P" n="1.0227" /> nāma sambuddho, sayambhū aparājito;</p>

<p rend="gathalast">Araññe parinibbāyi, amanussamhi kānane.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Devalokā idhāgantvā, citaṃ katvānahaṃ tadā;</p>

<p rend="gathalast">Sarīraṃ tattha jhāpesiṃ, sakkārañca akāsahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā citakapūjako thero imā gāthāyo abhāsitthāti.</p>

<p rend="centre">Citakapūjakattherassāpadānaṃ tatiyaṃ.</p>

<p rend="subhead">4. Ticampakapupphiyattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="T" n="1.0343" />, vikato <note>vikano (sī. syā.)</note> nāma pabbato;</p>

<p rend="gathalast">Tassa vemajjhe vasati, samaṇo bhāvitindriyo.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Disvāna tassopasamaṃ, vippasannena cetasā;</p>

<p rend="gathalast">Tīṇi campakapupphāni, gahetvāna samokiriṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ticampakapupphiyo thero imā gāthāyo abhāsitthāti.</p>

<p rend="centre">Ticampakapupphiyattherassāpadānaṃ catutthaṃ.</p>

<p rend="subhead">5. Sattapāṭaliyattheraapadānaṃ</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Kaṇikāraṃva jotantaṃ, nisinnaṃ pabbatantare;</p>

<p rend="gathalast">Satta pāṭalipupphāni, buddhassa abhiropayiṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="1.0257" /><pb ed="V" n="1.0241" /> kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0344" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sattapāṭaliyo thero imā gāthāyo abhāsitthāti.</p>

<p rend="centre">Sattapāṭaliyattherassāpadānaṃ pañcamaṃ.</p>

<p rend="subhead">6. Upāhanadāyakattheraapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Ahosiṃ <pb ed="P" n="1.0228" /> candano nāma, sambuddhassatrajo tadā;</p>

<p rend="gathalast">Ekopāhano mayā dinno, bodhiṃ sampajja me tuvaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pānadhiṃ <note>yamupāhanaṃ (sī.), yaṃ pāduṃ (syā.)</note> dadiṃ tadā;</p>

<p rend="gathalast">Duggatiṃ nābhijānāmi, upāhanassidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā upāhanadāyako thero imā gāthāyo abhāsitthāti.</p>

<p rend="centre">Upāhanadāyakattherassāpadānaṃ chaṭṭhaṃ.</p>

<p rend="subhead">7. Mañjaripūjakattheraapadānaṃ</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Mañjarikaṃ karitvāna, rathiyaṃ paṭipajjahaṃ;</p>

<p rend="gathalast">Addasaṃ samaṇānaggaṃ, bhikkhusaṅghapurakkhataṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Pasannacitto <pb ed="T" n="1.0345" /> sumano, paramāya ca pītiyā;</p>

<p rend="gathalast">Ubho hatthehi paggayha, buddhassa abhiropayiṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, pupphapūjāyidaṃ phalaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Ito <pb ed="M" n="1.0258" /> tesattatikappe, eko āsiṃ mahīpati;</p>

<p rend="gathalast">Jotiyo nāma nāmena, cakkavattī mahabbalo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā mañjaripūjako thero imā gāthāyo abhāsitthāti.</p>

<p rend="centre">Mañjaripūjakattherassāpadānaṃ sattamaṃ.</p>

<p rend="subhead">8. Paṇṇadāyakattheraapadānaṃ</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Pabbate <pb ed="V" n="1.0242" /> himavantamhi, vākacīradharo ahaṃ;</p>

<p rend="gathalast">Aloṇapaṇṇabhakkhomhi, niyamesu ca saṃvuto.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Pātarāse anuppatte, siddhattho upagacchi maṃ;</p>

<p rend="gathalast">Tāhaṃ buddhassa pādāsiṃ, pasanno sehi pāṇibhi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Catunnavutito <pb ed="P" n="1.0229" /> kappe, yaṃ paṇṇamadadiṃ tadā;</p>

<p rend="gathalast">Duggatiṃ nābhijānāmi, paṇṇadānassidaṃ phalaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Sattavīsatikappamhi <pb ed="T" n="1.0346" />, rājā āsiṃ sadatthiyo <note>yadatthiyo (sī. syā.)</note>;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā paṇṇadāyako thero imā gāthāyo abhāsitthāti.</p>

<p rend="centre">Paṇṇadāyakattherassāpadānaṃ aṭṭhamaṃ.</p>

<p rend="subhead">9. Kuṭidāyakattheraapadānaṃ</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Vipinacārī sambuddho, rukkhamūle vasī tadā;</p>

<p rend="gathalast">Paṇṇasālaṃ karitvāna, adāsiṃ aparājite.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ paṇṇakuṭikaṃ adaṃ;</p>

<p rend="gathalast">Duggatiṃ nābhijānāmi, kuṭidānassidaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Aṭṭhavīse <pb ed="M" n="1.0259" /><note>aṭṭhatiṃse (syā.)</note> ito kappe, soḷasāsiṃsu rājāno;</p>

<p rend="gathalast">Sabbattha abhivassīti, vuccare cakkavattino.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kuṭidāyako thero imā gāthāyo abhāsitthāti.</p>

<p rend="centre">Kuṭidāyakattherassāpadānaṃ navamaṃ.</p>

<p rend="subhead">10. Aggapupphiyattheraapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="1.0347" /><pb ed="V" n="1.0243" /> sambuddhaṃ, nisinnaṃ pabbatantare;</p>

<p rend="gathalast">Obhāsayantaṃ raṃsena <note>raṃsiyā (syā.)</note>, sikhinaṃ sikhinaṃ yathā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Aggajaṃ pupphamādāya, upāgacchiṃ naruttamaṃ;</p>

<p rend="gathalast">Pasannacitto sumano, buddhassa abhiropayiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Pañcavīsatikappamhi, ahosi amitogato <note>amitavhayo (sī.)</note>;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0230" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā aggapupphiyo thero imā gāthāyo abhāsitthāti.</p>

<p rend="centre">Aggapupphiyattherassāpadānaṃ dasamaṃ.</p>

<p rend="centre">Thomakavaggo chabbīsatimo.</p>

<p rend="bodytext">Tassuddānaṃ –</p>

<p rend="gatha1">Thomakekāsanacitakaṃ, campako sattapāṭali;</p>

<p rend="gatha2">Pānadhi <pb ed="T" n="1.0348" /><note>pāhano (sī.), pādu (syā.)</note> mañjarī paṇṇaṃ, kuṭido aggapupphiyo;</p>

<p rend="gathalast">Gāthāyo gaṇitā cettha, ekatālīsameva cāti.</p>
</body>
<back></back>
</text>
</TEI.2>