<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">3. Sāmaññakaṇḍa</p>

<p rend="title">4. Abyayavagga</p>

<p rend="hangnum" n="1136"><hi rend="paranum">1136</hi><hi rend="dot">.</hi></p>

<p rend="gatha1"> Abyayaṃ vuccate dāni, cirassaṃ tu ciraṃ tathā;</p>

<p rend="gathalast">Cirena cirarattāya, saha saddhiṃ samaṃ amā.</p>

<p rend="hangnum" n="1137"><hi rend="paranum">1137</hi><hi rend="dot">.</hi></p>

<p rend="gatha1"> Punappunaṃ <pb ed="M" n="0.0093" /> abhiṇhañcā, sakiṃ cā’bhikkhaṇaṃ muhuṃ;</p>

<p rend="gathalast"><hi rend="bold">Vajjane</hi> tu vinā nānā, antarena rite puthu.</p>

<p rend="hangnum" n="1138"><hi rend="paranum">1138</hi><hi rend="dot">.</hi></p>

<p rend="gatha1"> Balavaṃ suṭṭhu cā’tīvā, <hi rend="bold">tisaye</hi> kimuta sva’ti;</p>

<p rend="gathalast">Aho tu kiṃ kimū’ dāhu, vikappe kimuto’da ca.</p>

<p rend="hangnum" n="1139"><hi rend="paranum">1139</hi><hi rend="dot">.</hi></p>

<p rend="gatha1"><hi rend="bold">Avhāne</hi> bho are ambho,</p>

<p rend="gatha2">Hambho re je’ṅga āvuso;</p>

<p rend="gathalast">He hare tha kathaṃ kiṃsu, nanu kacci nu kiṃ samā.</p>

<p rend="hangnum" n="1140"><hi rend="paranum">1140</hi><hi rend="dot">.</hi></p>

<p rend="gatha1"> Adhune’tarahī’dāni, sampati aññadatthu tu;</p>

<p rend="gathalast">Tagghe’ <hi rend="bold">kaṃse</hi> sasakkañcā, ddhā kāmaṃ jātu ve have.</p>

<p rend="hangnum" n="1141"><hi rend="paranum">1141</hi><hi rend="dot">.</hi></p>

<p rend="gatha1"> Yāvatā tāvatā yāva, tāva kittāvatā tathā;</p>

<p rend="gathalast">Ettāvatā ca kīve’ti, <hi rend="bold">paricchedatthavācakā.</hi></p>

<p rend="hangnum" n="1142"><hi rend="paranum">1142</hi><hi rend="dot">.</hi></p>

<p rend="gatha1"> Yathā tathā yatheve’vaṃ, yathānāma yathāhi ca;</p>

<p rend="gathalast">Seyyathāpye’vamevaṃ, vā, tatheva ca yathāpi ca.</p>

<p rend="hangnum" n="1143"><hi rend="paranum">1143</hi><hi rend="dot">.</hi></p>

<p rend="gatha1"><hi rend="bold">Evampi</hi> ca seyyathāpi, nāma yatharivā’pi ca;</p>

<p rend="gathalast"><hi rend="bold">Paṭibhāgatthe</hi> yathāca, viya tatharivā’pi ca.</p>

<p rend="hangnum" n="1144"><hi rend="paranum">1144</hi><hi rend="dot">.</hi></p>

<p rend="gatha1"> Saṃ sāmañca sayaṃ cātha, āma sāhu lahū’pi ca;</p>

<p rend="gathalast">Opāyikaṃ patirūpaṃ, sādhve’vaṃ <hi rend="bold">sampaṭicchane.</hi></p>

<p rend="hangnum" n="1145"><hi rend="paranum">1145</hi><hi rend="dot">.</hi></p>

<p rend="gatha1"> Yaṃ taṃ yato tato yena,</p>

<p rend="gatha2">Tene’ti kāraṇe siyuṃ;</p>

<p rend="gathalast">Asākalye tu <hi rend="bold">cana ci,</hi> nipphale tu <hi rend="bold">mudhā</hi> bhave.</p>

<p rend="hangnum" n="1146"><hi rend="paranum">1146</hi><hi rend="dot">.</hi></p>

<p rend="gatha1"> Kadāci jātu tulyā’tha, sabbato ca samantato;</p>

<p rend="gathalast">Parito ca samantāpi, atha micchā musā bhave.</p>

<p rend="hangnum" n="1147"><hi rend="paranum">1147</hi><hi rend="dot">.</hi></p>

<p rend="gatha1"><hi rend="bold">Nisedhe</hi> na anomā’laṃ, nahi cetu sace yadi;</p>

<p rend="gatha2">Anukulye tu <hi rend="bold">saddha</hi>ñca,</p>

<p rend="gathalast">Nattaṃ <note>rattaṃ (ṭī.)</note> doso <hi rend="bold">divā</hi> tva’he.</p>

<p rend="hangnum" n="1148"><hi rend="paranum">1148</hi><hi rend="dot">.</hi></p>

<p rend="gatha1"> Īsaṃ kiñci manaṃ <hi rend="bold">appe, sahasā</hi> tu atakkite;</p>

<p rend="gathalast">Pure <hi rend="bold">ggato</hi> tu <hi rend="bold">purato, peccā’mutra</hi>bhavantare.</p>

<p rend="hangnum" n="1149"><hi rend="paranum">1149</hi><hi rend="dot">.</hi></p>

<p rend="gatha1"><hi rend="bold">Aho <pb ed="M" n="0.0094" /> hī</hi> vimhaye <hi rend="bold">tuṇhī,</hi></p>

<p rend="gatha2">Tu mone thā’vi pātu ca;</p>

<p rend="gathalast">Taṅkhaṇe sajju sapadi, balakkāre <hi rend="bold">pasayha</hi> ca.</p>

<p rend="hangnum" n="1150"><hi rend="paranum">1150</hi><hi rend="dot">.</hi></p>

<p rend="gatha1"> Sudaṃ kho <note>vo (ka.)</note> assu yagghe ve,hā’dayo <hi rend="bold">padapūraṇe;</hi></p>

<p rend="gathalast">Antarena’ntarā anto, <hi rend="bold">vassaṃ nūna</hi> ca nicchaye.</p>

<p rend="hangnum" n="1151"><hi rend="paranum">1151</hi><hi rend="dot">.</hi></p>

<p rend="gatha1"> Ānande <hi rend="bold">sa</hi>ñca <hi rend="bold">diṭṭhā</hi> tha, virodhakathane <hi rend="bold">nanu;</hi></p>

<p rend="gathalast">Kāmappavedane <hi rend="bold">kacci,</hi> usūyopagame’<hi rend="bold">tthu</hi> ca.</p>

<p rend="hangnum" n="1152"><hi rend="paranum">1152</hi><hi rend="dot">.</hi></p>

<p rend="gatha1"><hi rend="bold">Evā’</hi>vadhāraṇe ñeyyaṃ, yathāttaṃ tu yathātathaṃ;</p>

<p rend="gathalast"><hi rend="bold">Nīcaṃ</hi> appe, mahatyu’<hi rend="bold">ccaṃ,</hi> atha pāto page samā.</p>

<p rend="hangnum" n="1153"><hi rend="paranum">1153</hi><hi rend="dot">.</hi></p>

<p rend="gatha1"> Nicce <hi rend="bold">sadā sanaṃ</hi><note>sanā (ka.)</note><hi rend="bold">pāyo,</hi></p>

<p rend="gatha2">Bāhulye bāhiraṃ bahi;</p>

<p rend="gathalast">Bahiddhā bāhirā bāhye, sīghetu <hi rend="bold">saṇikaṃ</hi> bhave.</p>

<p rend="hangnum" n="1154"><hi rend="paranum">1154</hi><hi rend="dot">.</hi></p>

<p rend="gatha1"><hi rend="bold">Atthaṃ</hi> adassane <hi rend="bold">duṭṭhu,</hi> nindāyaṃ, vandane <hi rend="bold">namo;</hi></p>

<p rend="gathalast"><hi rend="bold">Sammā suṭṭhu</hi> pasaṃsāyaṃ, atho sattāya <hi rend="bold">matthi</hi> ca.</p>

<p rend="hangnum" n="1155"><hi rend="paranum">1155</hi><hi rend="dot">.</hi></p>

<p rend="gatha1"><hi rend="bold">Sāyaṃ</hi> sāye’<hi rend="bold">jja</hi> atrā’he,</p>

<p rend="gatha2"><hi rend="bold">Suve</hi> tu <hi rend="bold">sve</hi> anāgate;</p>

<p rend="gathalast">Tato pare <hi rend="bold">parasuve, hiyyo</hi>tu divase gate.</p>

<p rend="hangnum" n="1156"><hi rend="paranum">1156</hi><hi rend="dot">.</hi></p>

<p rend="gatha1"> Yattha yatra yahiṃcātha, tattha tatra tahiṃtahaṃ;</p>

<p rend="gathalast">Atho uddhañca upari, heṭṭhā tu ca adho samā.</p>

<p rend="hangnum" n="1157"><hi rend="paranum">1157</hi><hi rend="dot">.</hi></p>

<p rend="gatha1"> Codane <hi rend="bold">iṅgha handā’</hi>tha, ārādūrā ca ārakā;</p>

<p rend="gathalast">Parammukhā tu ca raho, sammukhā tvā’vi pātu ca.</p>

<p rend="hangnum" n="1158"><hi rend="paranum">1158</hi><hi rend="dot">.</hi></p>

<p rend="gatha1"><hi rend="bold">Saṃsayatthamhi</hi> appeva, appevanāma nū’ti ca;</p>

<p rend="gathalast"><hi rend="bold">Nidassane</hi> iti’tthañca, evaṃ, kicche <hi rend="bold">kathañci</hi> ca.</p>

<p rend="hangnum" n="1159"><hi rend="paranum">1159</hi><hi rend="dot">.</hi></p>

<p rend="gatha1"><hi rend="bold">Hā</hi> khede <hi rend="bold">sacchi</hi> paccakkhe,</p>

<p rend="gatha2"><hi rend="bold">Dhuvaṃ</hi> thire’vadhāraṇe;</p>

<p rend="gathalast">Tiro tu tiriyaṃ cātha, kucchāyaṃ <hi rend="bold">duṭṭhu ku’</hi>ccate.</p>

<p rend="hangnum" n="1160"><hi rend="paranum">1160</hi><hi rend="dot">.</hi></p>

<p rend="gatha1"><hi rend="bold">Suvatthi</hi> āsiṭṭhatthamhi, nindāyaṃ tu <hi rend="bold">dhī</hi><note>dhi (ka.)</note> kathyate;</p>

<p rend="gathalast">Kuhiñcanaṃ kuhiṃ kutra, kuttha kattha kahaṃ kva tha.</p>

<p rend="hangnum" n="1161"><hi rend="paranum">1161</hi><hi rend="dot">.</hi></p>

<p rend="gatha1"> Ihe’dhā’tra <pb ed="M" n="0.0095" /> tu etthā’ttha,</p>

<p rend="gatha2">Atha sabbatra sabbadhi;</p>

<p rend="gathalast">Kadā kudācanaṃ cātha, tadāni ca tadā samā.</p>

<p rend="hangnum" n="1162"><hi rend="paranum">1162</hi><hi rend="dot">.</hi></p>

<p rend="gatha1"> Ādikamme bhusatthe ca, sambhavo’tiṇṇa tittisu;</p>

<p rend="gathalast">Niyogi’ssariya’ppīti, dāna pūjā’gga, santisu.</p>

<p rend="hangnum" n="1163"><hi rend="paranum">1163</hi><hi rend="dot">.</hi></p>

<p rend="gatha1"> Dassane tappare saṅge, pasaṃsā, gati, suddhisu;</p>

<p rend="gatha2">Hiṃsā, pakāranto’bhāva, viyogā’vayavesu ca;</p>

<p rend="gathalast"><hi rend="bold">Po’</hi>pasaggo disāyoge, patthanā, dhitiādisu.</p>

<p rend="hangnum" n="1164"><hi rend="paranum">1164</hi><hi rend="dot">.</hi></p>

<p rend="gatha1"><hi rend="bold">Parā</hi>saddo parihāni, parājaya gatīsu ca;</p>

<p rend="gathalast">Bhusatthe paṭilomatthe, vikkamā’masanādisu.</p>

<p rend="hangnum" n="1165"><hi rend="paranum">1165</hi><hi rend="dot">.</hi></p>

<p rend="gatha1"> Nissesā’bhāva sanyāsa, bhusattha mokkha rāsisu;</p>

<p rend="gathalast">Gehā’deso’pamāhīna, pasādaniggatā’ccaye.</p>

<p rend="hangnum" n="1166"><hi rend="paranum">1166</hi><hi rend="dot">.</hi></p>

<p rend="gatha1"> Dassano’sānanikkhantā, dhobhāgesva’vadhāraṇe;</p>

<p rend="gathalast">Sāmīpye bandhane cheka, ntobhāgo’paratīsu ca.</p>

<p rend="hangnum" n="1167"><hi rend="paranum">1167</hi><hi rend="dot">.</hi></p>

<p rend="gatha1"> Pātubhāve viyoge ca, nisedhādo <hi rend="bold">ni</hi> dissati;</p>

<p rend="gathalast">Atho nīharaṇe cevā, varaṇādo ca <hi rend="bold">nī</hi> siyā.</p>

<p rend="hangnum" n="1168"><hi rend="paranum">1168</hi><hi rend="dot">.</hi></p>

<p rend="gatha1"> Uddhakamma viyoga tta, lābha titti samiddhisu;</p>

<p rend="gatha2">Pātubhāva’ccayābhāva, pabalatte pakāsane;</p>

<p rend="gathalast">Dakkha’ggatāsu kathane, sattimokkhādike <hi rend="bold">u</hi> ca.</p>

<p rend="hangnum" n="1169"><hi rend="paranum">1169</hi><hi rend="dot">.</hi></p>

<p rend="gatha1"><hi rend="bold">Du</hi> kucchite’sadatthesu, virūpatte pya’sobhane;</p>

<p rend="gathalast">Siyā’bhāvā’samiddhīsu, kicche cā’nandanādike.</p>

<p rend="hangnum" n="1170"><hi rend="paranum">1170</hi><hi rend="dot">.</hi></p>

<p rend="gatha1"><hi rend="bold">Saṃ</hi> samodhāna saṅkhepa, samantatta samiddhisu;</p>

<p rend="gatha2">Sammā bhusa saha ppatthā, bhimukhatthesu saṅgate;</p>

<p rend="gathalast">Vidhāne pabhave pūjā, punappunakriyādisu.</p>

<p rend="hangnum" n="1171"><hi rend="paranum">1171</hi><hi rend="dot">.</hi></p>

<p rend="gatha1"> Vividhā’tisayā’bhāva, bhusatti’ssariyā’ccaye;</p>

<p rend="gathalast">Viyoge kalahe pātu, bhāve bhāse ca kucchane.</p>

<p rend="hangnum" n="1172"><hi rend="paranum">1172</hi><hi rend="dot">.</hi></p>

<p rend="gatha1"> Dūrā’nabhimukhattesu, mohā’navaṭṭhitīsu ca;</p>

<p rend="gathalast">Padhāna dakkhatā kheda, sahatthādo <hi rend="bold">vi</hi> dissati.</p>

<p rend="hangnum" n="1173"><hi rend="paranum">1173</hi><hi rend="dot">.</hi></p>

<p rend="gatha1"> Viyoge <pb ed="M" n="0.0096" /> jānane cā’dho,bhāga nicchaya <note>bhāga’nicchaya (bhāga+anicchaya-ṭī)</note> suddhisu;</p>

<p rend="gatha2">Īsadatthe paribhave, desa byāpana hānisu;</p>

<p rend="gathalast">Vacokriyāya theyye ca, ñāṇappattādike <hi rend="bold">ava.</hi></p>

<p rend="hangnum" n="1174"><hi rend="paranum">1174</hi><hi rend="dot">.</hi></p>

<p rend="gatha1"> Pacchā bhusatta sādisyā, nupacchinnā’nuvattisu;</p>

<p rend="gatha2">Hīne ca tatiyatthā’dho, bhāgesva’nugate hite;</p>

<p rend="gathalast">Dese lakkhaṇa vicche’ttha, mbhūta bhāgādike <hi rend="bold">anu.</hi></p>

<p rend="hangnum" n="1175"><hi rend="paranum">1175</hi><hi rend="dot">.</hi></p>

<p rend="gatha1"> Samantatthe paricchede, pūjā’liṅgana vajjane;</p>

<p rend="gatha2">Dosakkhāne nivāsanā, vaññā’dhāresu bhojane;</p>

<p rend="gathalast">Soka byāpana tatvesu, lakkhaṇādo siyā <hi rend="bold">pari.</hi></p>

<p rend="hangnum" n="1176"><hi rend="paranum">1176</hi><hi rend="dot">.</hi></p>

<p rend="gatha1"> Ābhimukhya visiṭṭhu’ddha, kammasāruppavuddhisu;</p>

<p rend="gathalast">Pūjā’dhika kulā’sacca, lakkhaṇādimhi cāpya’<hi rend="bold">bhi.</hi></p>

<p rend="hangnum" n="1177"><hi rend="paranum">1177</hi><hi rend="dot">.</hi></p>

<p rend="gatha1"> Adhiki’ssara, pāṭhā’dhi, ṭṭhāna, pāpuṇanesva’<hi rend="bold">dhi;</hi></p>

<p rend="gathalast">Nicchaye coparittā’dhi, bhavane ca visesane.</p>

<p rend="hangnum" n="1178"><hi rend="paranum">1178</hi><hi rend="dot">.</hi></p>

<p rend="gatha1"> Paṭidānanisedhesu, vāmā’dānanivattisu;</p>

<p rend="gathalast">Sādise paṭinidhimhi, ābhimukhyagatīsu ca.</p>

<p rend="hangnum" n="1179"><hi rend="paranum">1179</hi><hi rend="dot">.</hi></p>

<p rend="gatha1"> Patibodhe patigate, tathā punakriyāya ca;</p>

<p rend="gatha2">Sambhāvane paṭiccatthe, <hi rend="bold">patī</hi>ti lakkhaṇādike;</p>

<p rend="gathalast"><hi rend="bold">Su</hi> sobhane sukhe sammā, bhusa suṭṭhu samiddhisu.</p>

<p rend="hangnum" n="1180"><hi rend="paranum">1180</hi><hi rend="dot">.</hi></p>

<p rend="gatha1"> Ābhimukhya, samīpā’di, kammā’liṅgana pattisu;</p>

<p rend="gatha2">Mariyādu’ddhakammi’cchā, bandhanā’bhividhīsu <hi rend="bold">ā.</hi></p>

<p rend="hangnum" n="1181"><hi rend="paranum">1181</hi><hi rend="dot">.</hi></p>

<p rend="gatha1"> Nivāsā’vhāna gahaṇa, kicche’sattha nivattisu;</p>

<p rend="gathalast">Appasādā’si saraṇa, patiṭṭhā’vimhayādisu.</p>

<p rend="hangnum" n="1182"><hi rend="paranum">1182</hi><hi rend="dot">.</hi></p>

<p rend="gatha1"> Antobhāva bhusattā’ti, saya pūjāsva’tikkame;</p>

<p rend="gathalast">Bhūtabhāve pasaṃsāyaṃ, daḷhatthādo siyā <hi rend="bold">ati.</hi></p>

<p rend="hangnum" n="1183"><hi rend="paranum">1183</hi><hi rend="dot">.</hi></p>

<p rend="gatha1"> Sambhāvane ca garahā, pekkhāsu ca samuccaye;</p>

<p rend="gathalast">Pañhe saṃvaraṇe ceva, āsīsatthe <hi rend="bold">apī’</hi>ritaṃ.</p>

<p rend="hangnum" n="1184"><hi rend="paranum">1184</hi><hi rend="dot">.</hi></p>

<p rend="gatha1"> Niddese vajjane pūjā, pagate vāraṇepi ca;</p>

<p rend="gathalast">Padussane ca garahā, corikā’do siyā <hi rend="bold">apa.</hi></p>

<p rend="hangnum" n="1185"><hi rend="paranum">1185</hi><hi rend="dot">.</hi></p>

<p rend="gatha1"> Samīpapūjā <pb ed="M" n="0.0097" /> sādissa, dosakkhāno’papattisu;</p>

<p rend="gatha2">Bhusatto’pagamā’dhikya, pubbakammanivattisu;</p>

<p rend="gathalast">Gayhākāro’parittesu, <hi rend="bold">upe’</hi>tya <note>upetya=upa+iti</note>’nasanā’dike.</p>

<p rend="hangnum" n="1186"><hi rend="paranum">1186</hi><hi rend="dot">.</hi></p>

<p rend="gatha1"><hi rend="bold">Evaṃ</hi> nidassanā’kāro, pamāsu sampahaṃsane;</p>

<p rend="gatha2">Upadese ca vacana, paṭiggāhe’vadhāraṇe;</p>

<p rend="gathalast">Garahāye’damatthe ca, parimāne ca pucchane.</p>

<p rend="hangnum" n="1187"><hi rend="paranum">1187</hi><hi rend="dot">.</hi></p>

<p rend="gatha1"> Samuccaye samāhāre, nvācaye ce’tarītare;</p>

<p rend="gathalast">Padapūraṇamatte ca, <hi rend="bold">ca</hi>saddo avadhāraṇe.</p>

<p rend="hangnum" n="1188"><hi rend="paranum">1188</hi><hi rend="dot">.</hi></p>

<p rend="gatha1"><hi rend="bold">Iti</hi> hetupakāresu, ādimhi cā’vadhāraṇe;</p>

<p rend="gathalast">Nidassane padatthassa, vipallāse samāpane.</p>

<p rend="hangnum" n="1189"><hi rend="paranum">1189</hi><hi rend="dot">.</hi></p>

<p rend="gatha1"> Samuccaye co’pamāyaṃ, saṃsaye padapūraṇe;</p>

<p rend="gathalast">Vavatthitavibhāsāyaṃ, <hi rend="bold">vā’</hi>vassagge vikappane.</p>

<p rend="hangnum" n="1190"><hi rend="paranum">1190</hi><hi rend="dot">.</hi></p>

<p rend="gatha1"> Bhūsane vāraṇe cā’<hi rend="bold">laṃ,</hi> vuccate pariyattiyaṃ;</p>

<p rend="gathalast"><hi rend="bold">Atho’thā’</hi>nantarā’rambha, pañhesu padapūraṇe.</p>

<p rend="hangnum" n="1191"><hi rend="paranum">1191</hi><hi rend="dot">.</hi></p>

<p rend="gatha1"> Pasaṃsāgarahāsaññā, sīkārādo <note>svīkāra (ṭī.)</note> pi <hi rend="bold">nāma</hi> tha;</p>

<p rend="gathalast">Nicchaye cā’numānasmiṃ, siyā <hi rend="bold">nūna</hi> vitakkane.</p>

<p rend="hangnum" n="1192"><hi rend="paranum">1192</hi><hi rend="dot">.</hi></p>

<p rend="gatha1"> Pucchā’vadhāraṇā’nuññā, sāntvanā’lapane <note>santanālapane (ka.)</note><hi rend="bold">nanu;</hi></p>

<p rend="gathalast"><hi rend="bold">Vate’</hi>kaṃsa, dayā, hāsa, khedā’lapana, vimhaye.</p>

<p rend="hangnum" n="1193"><hi rend="paranum">1193</hi><hi rend="dot">.</hi></p>

<p rend="gatha1"> Vākyārambha, visādesu, <hi rend="bold">handa</hi> hāse’nukampane;</p>

<p rend="gathalast"><hi rend="bold">Yāva</hi> tu <hi rend="bold">tāva</hi> sākalya, mānā’vadhya’vadhāraṇe.</p>

<p rend="hangnum" n="1194"><hi rend="paranum">1194</hi><hi rend="dot">.</hi></p>

<p rend="gatha1"> Pācī, pura, ṅgatotthesu, <hi rend="bold">puratthā</hi> paṭhame pyatha;</p>

<p rend="gathalast">Pabandhe ca cirātīte, nikaṭāgāmike <hi rend="bold">purā.</hi></p>

<p rend="hangnum" n="1195"><hi rend="paranum">1195</hi><hi rend="dot">.</hi></p>

<p rend="gatha1"> Nisedhavākyālaṅkārā, vadhāraṇapasiddhisu;</p>

<p rend="gatha2"><hi rend="bold">Khalvā’</hi>sanne tu <hi rend="bold">abhito</hi>-</p>

<p rend="gathalast">Bhimukho’bhayatodike.</p>

<p rend="hangnum" n="1196"><hi rend="paranum">1196</hi><hi rend="dot">.</hi></p>

<p rend="gatha1"><hi rend="bold">Kāmaṃ</hi> yadyapisaddatthe, ekaṃsatthe ca dissati;</p>

<p rend="gathalast">Atho <hi rend="bold">pana</hi> visesasmiṃ, tatheva padapūraṇe.</p>

<p rend="hangnum" n="1197"><hi rend="paranum">1197</hi><hi rend="dot">.</hi></p>

<p rend="gatha1"><hi rend="bold">Hi</hi><pb ed="M" n="0.0098" /> kāraṇe visesā’va, dhāraṇe padapūraṇe;</p>

<p rend="gathalast"><hi rend="bold">Tu</hi> hetuvajje tatthā’tha, <hi rend="bold">ku</hi> pāpe’sattha’kucchane.</p>

<p rend="hangnum" n="1198"><hi rend="paranum">1198</hi><hi rend="dot">.</hi></p>

<p rend="gatha1"><hi rend="bold">Nu</hi> saṃsaye ca pañhe tha, <hi rend="bold">nānā’</hi> nekattha vajjane;</p>

<p rend="gathalast"><hi rend="bold">Kiṃ</hi> tu pucchājigucchāsu, <hi rend="bold">kaṃ</hi> tu vārimhi muddhani.</p>

<p rend="hangnum" n="1199"><hi rend="paranum">1199</hi><hi rend="dot">.</hi></p>

<p rend="gatha1"><hi rend="bold">Amā</hi> sahasamīpe tha, bhede appaṭhame <hi rend="bold">puna;</hi></p>

<p rend="gathalast"><hi rend="bold">Kirā’</hi>nussavā’rucisu, <hi rend="bold">udā’</hi>pyatthe vikappane.</p>

<p rend="hangnum" n="1200"><hi rend="paranum">1200</hi><hi rend="dot">.</hi></p>

<p rend="gatha1"> Patīcī carime <hi rend="bold">pacchā, sāmi</hi> tvaddhe jigucchane;</p>

<p rend="gatha2">Pakāse sambhave <hi rend="bold">pātu,</hi></p>

<p rend="gathalast">Aññoññe tu raho <hi rend="bold">mitho.</hi></p>

<p rend="hangnum" n="1201"><hi rend="paranum">1201</hi><hi rend="dot">.</hi></p>

<p rend="gatha1"><hi rend="bold">Hā</hi> khedasokadukkhesu, khede tva’<hi rend="bold">haha</hi> vimhaye;</p>

<p rend="gathalast">Bhiṃsāpane <note>hiṃsāpane (ṭī.)</note><hi rend="bold">dhī</hi><note>dhi (ka.)</note> nindāyaṃ, pidhāne tiriyaṃ <hi rend="bold">tiro.</hi></p>

<p rend="hangnum" n="1202"><hi rend="paranum">1202</hi><hi rend="dot">.</hi></p>

<p rend="gatha1"> Tuna tvāna tave tvā tuṃ, dhā so thā kkhattu, meva ca;</p>

<p rend="gathalast">To tha tra hiñcanaṃ hiṃhaṃ, dhi ha hi dha dhunā rahi.</p>

<p rend="hangnum" n="1203"><hi rend="paranum">1203</hi><hi rend="dot">.</hi></p>

<p rend="gatha1"> Dāni vodācanaṃ dājja, thaṃ tattaṃ jjha jju ādayo;</p>

<p rend="gatha2">Samāso cā’byayībhāvo,</p>

<p rend="gathalast">Yādeso cā’byayaṃ bhaveti.</p>

<p rend="centre">Iti abyayavaggo.</p>

<p rend="centre">Sāmaññakaṇḍo tatiyo.</p>

<p rend="centre">Abhidhānappadīpikā samattā.</p>

<p rend="bodytext"><hi rend="bold">Nigamana</hi></p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"><hi rend="bold">Saggakaṇḍo</hi><pb ed="M" n="0.0099" /> ca <hi rend="bold">bhūkaṇḍo,</hi> tathā <hi rend="bold">sāmaññakaṇḍi</hi>ti;</p>

<p rend="gathalast">Kaṇḍattayānvitā esā, abhidhānappadīpikā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tidive mahiyaṃ bhujagāvasathe,</p>

<p rend="gatha2">Sakalatthasamavhayadīpani’yaṃ;</p>

<p rend="gatha3">Iha yo kusalo matimā sa naro,</p>

<p rend="gathalast">Paṭu hoti mahāmunino vacane.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"><hi rend="bold">Parakkamabhujo</hi> nāma, bhūpālo guṇabhūsano;</p>

<p rend="gathalast">Laṅkāya māsi tejassī, jayī kesarivikkamo.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vibhinnaṃ ciraṃ bhikkhusaṅghaṃ nikāya-</p>

<p rend="gatha2">Ttayasmiñca kāresi sammā samagge;</p>

<p rend="gatha3">Sadehaṃ’va niccādaro dīghakālaṃ,</p>

<p rend="gathalast">Mahagghehi rakkhesi yo paccayehi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yena laṅkā vihārehi, gāmā’rāmapurīhi ca;</p>

<p rend="gathalast">Kittiyā viya sambādhī, katā khettehi vāpihi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yassā’sādhāraṇaṃ patvā, nuggahaṃ sabbakāmadaṃ;</p>

<p rend="gathalast">Ahampi ganthakārattaṃ, patto vibudhagocaraṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kārite tena pāsāda, gopurādivibhūsite;</p>

<p rend="gathalast">Saggakhaṇḍe’va tattoyā, sayasmiṃ patibimbite.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"><hi rend="bold">Mahājetavanā’</hi>khyamhi, vihāre sādhusammate;</p>

<p rend="gathalast">Sarogāmasamūhamhi, vasatā santavuttinā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Saddhammaṭṭhitikāmena, <hi rend="bold">moggallānena</hi> dhīmatā;</p>

<p rend="gathalast">Therena racitā esā, <hi rend="bold">abhidhānappadīpikā</hi>ti.</p>
</body>
<back></back>
</text>
</TEI.2>