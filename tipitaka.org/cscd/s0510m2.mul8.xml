<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">51. Kaṇikāravaggo</p>

<p rend="subhead">1. Tikaṇikārapupphiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Sumedho <pb ed="T" n="2.0139" /><pb ed="M" n="2.0084" /><pb ed="V" n="2.0083" /> nāma sambuddho, bāttiṃsavaralakkhaṇo;</p>

<p rend="gathalast">Vivekakāmo sambuddho, himavantamupāgamiṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Ajjhogayha himavantaṃ, aggo kāruṇiko muni;</p>

<p rend="gathalast">Pallaṅkamābhujitvāna, nisīdi purisuttamo.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Vijjādharo tadā āsiṃ, antalikkhacaro ahaṃ;</p>

<p rend="gathalast">Tisūlaṃ sukataṃ gayha, gacchāmi ambare tadā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Pabbatagge yathā aggi, puṇṇamāyeva candimā;</p>

<p rend="gathalast">Vane obhāsate buddho, sālarājāva phullito.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Vanaggā <pb ed="P" n="2.0442" /> nikkhamitvāna, buddharaṃsībhidhāvare;</p>

<p rend="gathalast">Naḷaggivaṇṇasaṅkāsā, disvā cittaṃ pasādayiṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Vicinaṃ addasaṃ pupphaṃ, kaṇikāraṃ devagandhikaṃ;</p>

<p rend="gathalast">Tīṇi pupphāni ādāya, buddhaseṭṭhamapūjayiṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Buddhassa ānubhāvena, tīṇi pupphāni me tadā;</p>

<p rend="gathalast">Uddhaṃvaṇṭā adhopattā, chāyaṃ kubbanti satthuno.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tattha <pb ed="T" n="2.0140" /> me sukataṃ byamhaṃ, kaṇikārīti ñāyati;</p>

<p rend="gathalast">Saṭṭhiyojanamubbedhaṃ, tiṃsayojanavitthataṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Sahassakaṇḍaṃ satabheṇḍu <note>satageṇḍu (syā.)</note>, dhajāluharitāmayaṃ;</p>

<p rend="gathalast">Satasahassaniyyūhā, byamhe pātubhaviṃsu me.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Soṇṇamayā maṇimayā, lohitaṅgamayāpi ca;</p>

<p rend="gathalast">Phalikāpi ca pallaṅkā, yenicchakā yadicchakā <note>yenicchayā yadicchakaṃ (syā.), yadicchakāyadicchakā (ka.)</note>.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Mahārahañca <pb ed="M" n="2.0085" /><pb ed="V" n="2.0084" /> sayanaṃ, tūlikāvikatīyutaṃ;</p>

<p rend="gathalast">Uddhalomikaekantaṃ, bimbohanasamāyutaṃ <note>bibbohanasamāyutaṃ… (syā. ka.)</note>.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Bhavanā nikkhamitvāna, caranto devacārikaṃ;</p>

<p rend="gathalast">Yadā icchāmi gamanaṃ, devasaṅghapurakkhato.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Pupphassa heṭṭhā tiṭṭhāmi, uparicchadanaṃ mama;</p>

<p rend="gathalast">Samantā yojanasataṃ, kaṇikārehi chāditaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Saṭṭhituriyasahassāni, sāyapātamupaṭṭhahuṃ;</p>

<p rend="gathalast">Parivārenti maṃ niccaṃ, rattindivamatanditā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Tattha naccehi gītehi, tāḷehi vāditehi ca;</p>

<p rend="gathalast">Ramāmi khiḍḍāratiyā, modāmi kāmakāmihaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Tattha bhutvā pivitvā ca, modāmi tidase tadā;</p>

<p rend="gathalast">Nārīgaṇehi sahito, modāmi byamhamuttame.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Satānaṃ pañcakkhattuñca, devarajjamakārayiṃ;</p>

<p rend="gathalast">Satānaṃ tīṇikkhattuñca, cakkavattī ahosahaṃ;</p>

<p rend="gathalast">Padesarajjaṃ <pb ed="T" n="2.0141" /> vipulaṃ, gaṇanāto asaṅkhiyaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Bhavābhave saṃsaranto, mahābhogaṃ labhāmahaṃ;</p>

<p rend="gathalast">Bhoge me ūnatā natthi, buddhapūjāyidaṃ phalaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Duve <pb ed="P" n="2.0443" /> bhave saṃsarāmi, devatte atha mānuse;</p>

<p rend="gathalast">Aññaṃ gatiṃ na jānāmi, buddhapūjāyidaṃ phalaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Duve kule pajāyāmi, khattiye cāpi brāhmaṇe;</p>

<p rend="gathalast">Nīce kule na jāyāmi, buddhapūjāyidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Hatthiyānaṃ assayānaṃ, sivikaṃ sandamānikaṃ;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Dāsīgaṇaṃ dāsagaṇaṃ, nāriyo samalaṅkatā;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Koseyyakambaliyāni, khomakappāsikāni ca;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Navavatthaṃ <pb ed="M" n="2.0086" /><pb ed="V" n="2.0085" /> navaphalaṃ, navaggarasabhojanaṃ;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Imaṃ khāda imaṃ bhuñja, imamhi sayane saya;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Sabbattha pūjito homi, yaso abbhuggato mama;</p>

<p rend="gatha2">Mahāpakkho sadā homi, abhejjapariso sadā;</p>

<p rend="gathalast">Ñātīnaṃ uttamo homi, buddhapūjāyidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Sītaṃ <pb ed="T" n="2.0142" /> uṇhaṃ na jānāmi, pariḷāho na vijjati;</p>

<p rend="gathalast">Atho cetasikaṃ dukkhaṃ, hadaye me na vijjati.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇo hutvāna, saṃsarāmi bhavābhave;</p>

<p rend="gathalast">Vevaṇṇiyaṃ na jānāmi, buddhapūjāyidaṃ phalaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Devalokā cavitvāna, sukkamūlena codito;</p>

<p rend="gathalast">Sāvatthiyaṃ pure jāto, mahāsāle suaḍḍhake.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Pañca kāmaguṇe hitvā, pabbajiṃ anagāriyaṃ;</p>

<p rend="gathalast">Jātiyā sattavassohaṃ, arahattamapāpuṇiṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Upasampādayī buddho, guṇamaññāya cakkhumā;</p>

<p rend="gathalast">Taruṇo pūjanīyohaṃ, buddhapūjāyidaṃ phalaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Dibbacakkhu visuddhaṃ me, samādhikusalo ahaṃ;</p>

<p rend="gathalast">Abhiññāpāramippatto, buddhapūjāyidaṃ phalaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Paṭisambhidā anuppatto, iddhipādesu kovido;</p>

<p rend="gathalast">Dhammesu pāramippatto, buddhapūjāyidaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi <pb ed="P" n="2.0444" />, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0143" /><pb ed="M" n="2.0087" /><pb ed="V" n="2.0086" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ.</p>

<p rend="centre">Itthaṃ sudaṃ āyasmā tikaṇikārapupphiyo thero imā</p>

<p rend="bodytext">Gāthāyo abhāsitthāti.</p>

<p rend="centre">Tikaṇikārapupphiyattherassāpadānaṃ paṭhamaṃ.</p>

<p rend="subhead">2. Ekapattadāyakattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Nagare haṃsavatiyā, kumbhakāro ahosahaṃ;</p>

<p rend="gathalast">Addasaṃ virajaṃ buddhaṃ, oghatiṇṇamanāsavaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Sukataṃ mattikāpattaṃ, buddhaseṭṭhassadāsahaṃ;</p>

<p rend="gathalast">Pattaṃ datvā bhagavato, ujubhūtassa tādino.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Bhave nibbattamānohaṃ, soṇṇathāle labhāmahaṃ;</p>

<p rend="gathalast">Rūpimaye ca sovaṇṇe, taṭṭike ca maṇīmaye.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Pātiyo paribhuñjāmi, puññakammassidaṃ phalaṃ;</p>

<p rend="gathalast">Yasānañca dhanānañca <note>yasasāva janānañca (syā.)</note>, aggabhūto <note>pattabhūto (sī. pī.)</note> ca homahaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Yathāpi bhaddake khette, bījaṃ appampi ropitaṃ;</p>

<p rend="gathalast">Sammādhāraṃ pavacchante, phalaṃ toseti kassakaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Tathevidaṃ pattadānaṃ, buddhakhettamhi ropitaṃ;</p>

<p rend="gathalast">Pītidhāre pavassante, phalaṃ maṃ tosayissati.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Yāvatā khettā vijjanti, saṅghāpi ca gaṇāpi ca;</p>

<p rend="gathalast">Buddhakhettasamo natthi, sukhado sabbapāṇinaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Namo <pb ed="T" n="2.0144" /> te purisājañña, namo te purisuttama;</p>

<p rend="gathalast">Ekapattaṃ daditvāna, pattomhi acalaṃ padaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pattamadadiṃ tadā;</p>

<p rend="gathalast">Duggatiṃ nābhijānāmi, pattadānassidaṃ phalaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0087" /> jhāpitā mayhaṃ…pe… viharāmi anāsavo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0088" /> vata me āsi…pe… kataṃ buddhassa sāsanaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ekapattadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Ekapattadāyakattherassāpadānaṃ dutiyaṃ.</p>

<p rend="subhead">3. Kāsumāraphaliyattheraapadānaṃ</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Kaṇikāraṃva <pb ed="P" n="2.0445" /> jotantaṃ, nisinnaṃ pabbatantare;</p>

<p rend="gathalast">Addasaṃ virajaṃ buddhaṃ, lokajeṭṭhaṃ narāsabhaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Pasannacitto sumano, sire katvāna añjaliṃ;</p>

<p rend="gathalast">Kāsumārikamādāya, buddhaseṭṭhassadāsahaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0145" /> jhāpitā mayhaṃ…pe… viharāmi anāsavo.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kāsumāraphaliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Kāsumāraphaliyattherassāpadānaṃ tatiyaṃ.</p>

<p rend="subhead">4. Avaṭaphaliyattheraapadānaṃ</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Sahassaraṃsī bhagavā, sayambhū aparājito;</p>

<p rend="gathalast">Vivekā uṭṭhahitvāna, gocarāyābhinikkhami.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Phalahattho <pb ed="V" n="2.0088" /> ahaṃ disvā, upagacchiṃ narāsabhaṃ;</p>

<p rend="gathalast">Pasannacitto sumano, avaṭaṃ adadiṃ phalaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="2.0089" /> kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0146" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā avaṭaphaliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Avaṭaphaliyattherassāpadānaṃ catutthaṃ.</p>

<p rend="subhead">5. Pādaphaliyattheraapadānaṃ</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;</p>

<p rend="gathalast">Rathiyaṃ paṭipajjantaṃ, pādaphalaṃ <note>vāraphalaṃ (sī.), cāraphalaṃ (syā.), pāraphalaṃ (pī.)</note> adāsahaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0446" /> jhāpitā mayhaṃ…pe… viharāmi anāsavo.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā pādaphaliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Pādaphaliyattherassāpadānaṃ pañcamaṃ.</p>

<p rend="subhead">6. Mātuluṅgaphaladāyakattheraapadānaṃ</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Kaṇikāraṃva <pb ed="T" n="2.0147" /><pb ed="V" n="2.0089" /> jalitaṃ, puṇṇamāyeva candimaṃ;</p>

<p rend="gathalast">Jalantaṃ dīparukkhaṃva, addasaṃ lokanāyakaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Mātuluṅgaphalaṃ <pb ed="M" n="2.0090" /> gayha, adāsiṃ satthuno ahaṃ;</p>

<p rend="gathalast">Dakkhiṇeyyassa vīrassa <note>dhīrassa (sī.)</note>, pasanno sehi pāṇibhi.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā mātuluṅgaphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Mātuluṅgaphaladāyakattherassāpadānaṃ chaṭṭhaṃ.</p>

<p rend="subhead">7. Ajeliphaladāyakattheraapadānaṃ</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Ajjuno <note>ajino (syā.)</note> nāma sambuddho, himavante vasī tadā;</p>

<p rend="gathalast">Caraṇena ca sampanno, samādhikusalo muni.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Kumbhamattaṃ <pb ed="T" n="2.0148" /> gahetvāna, ajeliṃ <note>añjaliṃ (syā.), ajelaṃ (pī.)</note> jīvajīvakaṃ;</p>

<p rend="gathalast">Chattapaṇṇaṃ gahetvāna, adāsiṃ satthuno ahaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ajeliphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Ajeliphaladāyakattherassāpadānaṃ sattamaṃ.</p>

<p rend="subhead">8. Amodaphaliyattheraapadānaṃ</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="M" n="2.0091" /><pb ed="V" n="2.0090" /><pb ed="P" n="2.0447" /> sambuddhaṃ, āhutīnaṃ paṭiggahaṃ;</p>

<p rend="gathalast">Rathiyaṃ paṭipajjantaṃ, amodamadadiṃ phalaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0149" /> vata me āsi…pe… kataṃ buddhassa sāsanaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā amodaphaliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Amodaphaliyattherassāpadānaṃ aṭṭhamaṃ.</p>

<p rend="subhead">9. Tālaphaladāyakattheraapadānaṃ</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Sataraṃsī nāma bhagavā, sayambhū aparājito;</p>

<p rend="gathalast">Vivekā vuṭṭhahitvāna, gocarāyābhinikkhami.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Phalahattho ahaṃ disvā, upagacchiṃ narāsabhaṃ;</p>

<p rend="gathalast">Pasannacitto sumano, tālaphalaṃ adāsahaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0150" /> sudaṃ āyasmā tālaphaladāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Tālaphaladāyakattherassāpadānaṃ navamaṃ.</p>

<p rend="subhead">10. Nāḷikeraphaladāyakattheraapadānaṃ</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Nagare <pb ed="M" n="2.0092" /><pb ed="V" n="2.0091" /> bandhumatiyā, ārāmiko ahaṃ tadā;</p>

<p rend="gathalast">Addasaṃ virajaṃ buddhaṃ, gacchantaṃ anilañjase.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Nāḷikeraphalaṃ gayha, buddhaseṭṭhassadāsahaṃ;</p>

<p rend="gathalast">Ākāse ṭhitako santo, paṭiggaṇhi mahāyaso.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Vittisañjanano <pb ed="P" n="2.0448" /> mayhaṃ, diṭṭhadhammasukhāvaho;</p>

<p rend="gathalast">Phalaṃ buddhassa datvāna, vippasannena cetasā.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Adhigacchiṃ tadā pītiṃ, vipulañca sukhuttamaṃ;</p>

<p rend="gathalast">Uppajjateva ratanaṃ, nibbattassa tahiṃ tahiṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Dibbacakkhu visuddhaṃ me, samādhikusalo ahaṃ;</p>

<p rend="gathalast">Abhiññāpāramippatto, phaladānassidaṃ phalaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… <pb ed="T" n="2.0151" /> kataṃ buddhassa sāsanaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā nāḷikeraphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Nāḷikeraphaladāyakattherassāpadānaṃ dasamaṃ.</p>

<p rend="centre">Kaṇikāravaggo ekapaññāsamo.</p>

<p rend="bodytext">Tassuddānaṃ –</p>

<p rend="gatha1">Kaṇikārekapattā ca, kāsumārī tathāvaṭā;</p>

<p rend="gathalast">Pādañca mātuluṅgañca, ajelīmodameva ca.</p>

<p rend="gatha1">Tālaṃ tathā nāḷikeraṃ, gāthāyo gaṇitā viha;</p>

<p rend="gathalast">Ekaṃ gāthāsataṃ hoti, ūnādhikavivajjitaṃ.</p>
</body>
<back></back>
</text>
</TEI.2>