<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">17. Dhammadassībuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tattheva <pb ed="P" n="0.0045" /> maṇḍakappamhi, dhammadassī mahāyaso;</p>

<p rend="gathalast">Tamandhakāraṃ vidhamitvā, atirocati sadevake.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tassāpi atulatejassa, dhammacakkappavattane;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yadā buddho dhammadassī, vinesi sañjayaṃ isiṃ;</p>

<p rend="gathalast">Tadā navutikoṭīnaṃ, dutiyābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Yadā sakko upāgañchi, sapariso vināyakaṃ;</p>

<p rend="gathalast">Tadā asītikoṭīnaṃ, tatiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tassāpi devadevassa, sannipātā tayo ahuṃ <note>āsuṃ (sī. syā.)</note>;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yadā buddho dhammadassī, saraṇe vassaṃ upāgami;</p>

<p rend="gathalast">Tadā koṭisatasahassānaṃ <note>koṭisahassānaṃ (sī. syā. kaṃ.)</note>, paṭhamo āsi samāgamo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Punāparaṃ <pb ed="V" n="2.0341" /> yadā buddho, devato eti mānusaṃ;</p>

<p rend="gathalast">Tadāpi satakoṭīnaṃ, dutiyo āsi samāgamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Punāparaṃ <pb ed="T" n="2.0500" /><pb ed="M" n="2.0356" /> yadā buddho, pakāsesi dhute guṇe;</p>

<p rend="gathalast">Tadā asītikoṭīnaṃ, tatiyo āsi samāgamo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, sakko āsiṃ purindado;</p>

<p rend="gathalast">Dibbena gandhamālena, turiyenābhipūjayiṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sopi maṃ buddho byākāsi, devamajjhe nisīdiya;</p>

<p rend="gathalast">‘‘Aṭṭhārase kappasate, ayaṃ buddho bhavissati.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna…pe… <pb ed="T" n="2.0501" /> hessāma sammukhā imaṃ’’.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Saraṇaṃ nāma nagaraṃ, saraṇo nāma khattiyo;</p>

<p rend="gathalast">Sunandā nāma janikā, dhammadassissa satthuno.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Aṭṭhavassasahassāni <pb ed="T" n="2.0502" />, agāraṃ ajjha so vasi;</p>

<p rend="gathalast">Arajo virajo sudassano, tayo pāsādamuttamā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Ticattārīsasahassāni <note>cattālīsasahassāni (syā. kaṃ.)</note>, nāriyo samalaṅkatā;</p>

<p rend="gathalast">Vicikoḷi nāma nārī, atrajo puññavaḍḍhano.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Nimitte <pb ed="P" n="0.0046" /> caturo disvā, pāsādenābhinikkhami;</p>

<p rend="gathalast">Sattāhaṃ padhānacāraṃ, acarī purisuttamo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Brahmunā yācito santo, dhammadassī narāsabho;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Padumo phussadevo ca, ahesuṃ aggasāvakā;</p>

<p rend="gathalast">Sunetto <note>sudatto (syā. kaṃ.)</note> nāmupaṭṭhāko, dhammadassissa satthuno.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Khemā ca saccanāmā ca, ahesuṃ aggasāvikā;</p>

<p rend="gathalast">Bodhi tassa bhagavato, bimbijāloti vuccati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Subhaddo kaṭissaho ceva, ahesuṃ aggupaṭṭhakā;</p>

<p rend="gathalast">Sāḷiyā <note>sālisā (syā. kaṃ.)</note> ca kaḷiyā ca, ahesuṃ aggupaṭṭhikā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sopi <pb ed="M" n="2.0357" /> buddho asamasamo, asītihatthamuggato;</p>

<p rend="gathalast">Atirocati tejena, dasasahassimhi dhātuyā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Suphullo <pb ed="V" n="2.0342" /> sālarājāva, vijjūva gagane yathā;</p>

<p rend="gathalast">Majjhanhikeva sūriyo, evaṃ so upasobhatha.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tassāpi atulatejassa, samakaṃ āsi jīvitaṃ;</p>

<p rend="gathalast">Vassasatasahassāni, loke aṭṭhāsi cakkhumā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Obhāsaṃ <pb ed="T" n="2.0503" /> dassayitvāna, vimalaṃ katvāna sāsanaṃ;</p>

<p rend="gathalast">Cavi candova gagane, nibbuto so sasāvako.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Dhammadassī mahāvīro, sālārāmamhi nibbuto;</p>

<p rend="gathalast">Tatthevassa thūpavaro, tīṇiyojanamuggatoti.</p>

<p rend="centre">Dhammadassissa bhagavato vaṃso pannarasamo.</p>
</body>
<back></back>
</text>
</TEI.2>