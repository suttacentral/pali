<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">14. Sujātabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tattheva <pb ed="P" n="0.0039" /> maṇḍakappamhi, sujāto nāma nāyako;</p>

<p rend="gathalast">Sīhahanusabhakkhandho, appameyyo durāsado.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Candova vimalo suddho, sataraṃsīva patāpavā;</p>

<p rend="gathalast">Evaṃ sobhati sambuddho, jalanto siriyā sadā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Pāpuṇitvāna <pb ed="V" n="2.0334" /> sambuddho, kevalaṃ bodhimuttamaṃ;</p>

<p rend="gathalast">Sumaṅgalamhi nagare, dhammacakkaṃ pavattayi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Desente <pb ed="T" n="2.0486" /><note>desento (syā. kaṃ.)</note> pavaraṃ dhammaṃ, sujāte lokanāyake <note>sujāto lokanāyako (syā. kaṃ.)</note>;</p>

<p rend="gathalast">Asītikoṭī abhisamiṃsu, paṭhame dhammadesane.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yadā sujāto amitayaso, deve vassaṃ upāgami;</p>

<p rend="gathalast">Sattatiṃsasatasahassānaṃ, dutiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yadā sujāto asamasamo, upagacchi pitusantikaṃ;</p>

<p rend="gathalast">Saṭṭhisatasahassānaṃ <note>sattatiṃsasahassānaṃ (sī.)</note>, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, sujātassa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Abhiññābalappattānaṃ <pb ed="M" n="2.0349" />, appattānaṃ bhavābhave;</p>

<p rend="gathalast">Saṭṭhisatasahassāni, paṭhamaṃ sannipatiṃsu te.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Punāparaṃ sannipāte, tidivorohaṇe jine;</p>

<p rend="gathalast">Paññāsasatasahassānaṃ, dutiyo āsi samāgamo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Upasaṅkamanto narāsabhaṃ, tassa yo aggasāvako;</p>

<p rend="gathalast">Catūhi satasahassehi, sambuddhaṃ upasaṅkami.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Ahaṃ tena samayena, catudīpamhi issaro;</p>

<p rend="gathalast">Antalikkhacaro āsiṃ, cakkavattī mahabbalo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Loke acchariyaṃ disvā, abbhutaṃ lomahaṃsanaṃ;</p>

<p rend="gathalast">Upagantvāna vandiṃ so, sujātaṃ lokanāyakaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Catudīpe mahārajjaṃ, ratane satta uttame;</p>

<p rend="gathalast">Buddhe niyyādayitvāna, pabbajiṃ tassa santike.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Ārāmikā janapade, uṭṭhānaṃ paṭipiṇḍiya;</p>

<p rend="gathalast">Upanenti <pb ed="T" n="2.0487" /> bhikkhusaṅghassa, paccayaṃ sayanāsanaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sopi maṃ buddho <note>tadā (syā. kaṃ.)</note> byākāsi, dasasahassimhi issaro;</p>

<p rend="gathalast">‘‘Tiṃsakappasahassamhi, ayaṃ buddho bhavissati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="P" n="0.0040" /> padahitvāna…pe… hessāma sammukhā imaṃ’’.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo hāsaṃ janesahaṃ;</p>

<p rend="gathalast">Adhiṭṭhahiṃ vataṃ uggaṃ, dasapāramipūriyā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Suttantaṃ <pb ed="V" n="2.0335" /> vinayañcāpi, navaṅgaṃ satthusāsanaṃ;</p>

<p rend="gathalast">Sabbaṃ pariyāpuṇitvāna, sobhayiṃ jinasāsanaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tatthappamatto viharanto, brahmaṃ bhāvetva bhāvanaṃ;</p>

<p rend="gathalast">Abhiññāpāramiṃ gantvā, brahmalokamagañchahaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Sumaṅgalaṃ nāma nagaraṃ, uggato nāma khattiyo;</p>

<p rend="gathalast">Mātā pabhāvatī nāma, sujātassa mahesino.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Navavassasahassāni <pb ed="T" n="2.0489" />, agāraṃ ajjha so vasi;</p>

<p rend="gathalast">Sirī upasirī nando, tayo pāsādamuttamā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tevīsatisahassāni <pb ed="M" n="2.0350" />, nāriyo samalaṅkatā;</p>

<p rend="gathalast">Sirinandā nāma nārī, upaseno nāma atrajo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Nimitte caturo disvā, assayānena nikkhami;</p>

<p rend="gathalast">Anūnanavamāsāni, padhānaṃ padahī jino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Brahmunā yācito santo, sujāto lokanāyako;</p>

<p rend="gathalast">Vatti cakkaṃ mahāvīro, sumaṅgaluyyānamuttame.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sudassano sudevo ca, ahesuṃ aggasāvakā;</p>

<p rend="gathalast">Nārado nāmupaṭṭhāko, sujātassa mahesino.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Nāgā ca nāgasamālā ca, ahesuṃ aggasāvikā;</p>

<p rend="gathalast">Bodhi tassa bhagavato, mahāveḷūti vuccati.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> So ca rukkho ghanakkhandho <note>ghanaruciro (sī. ka.)</note>, acchiddo hoti pattiko;</p>

<p rend="gathalast">Uju vaṃso brahā hoti, dassanīyo manoramo.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Ekakkhandho pavaḍḍhitvā, tato sākhā pabhijjati;</p>

<p rend="gathalast">Yathā subaddho morahattho, evaṃ sobhati so dumo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Na tassa kaṇṭakā honti, nāpi chiddaṃ mahā ahu;</p>

<p rend="gathalast">Vitthiṇṇasākho aviralo, sandacchāyo manoramo.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sudatto ceva citto ca, ahesuṃ aggupaṭṭhakā;</p>

<p rend="gathalast">Subhaddā ca padumā ca, ahesuṃ aggupaṭṭhikā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Paññāsaratano <pb ed="T" n="2.0490" /> āsi, uccattanena so jino;</p>

<p rend="gathalast">Sabbākāravarūpeto, sabbaguṇamupāgato.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Tassa pabhā asamasamā, niddhāvati samantato;</p>

<p rend="gathalast">Appamāṇo atuliyo, opammehi anūpamo.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Navutivassasahassāni <pb ed="V" n="2.0336" />, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Yathāpi sāgare ūmī, gagane tārakā yathā;</p>

<p rend="gathalast">Evaṃ tadā pāvacanaṃ, arahantehi cittitaṃ <note>cittakaṃ (syā. kaṃ.)</note>.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> So <pb ed="M" n="2.0351" /><pb ed="P" n="0.0041" /> ca buddho asamasamo, guṇāni ca tāni atuliyāni;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Sujāto jinavaro buddho, silārāmamhi nibbuto;</p>

<p rend="gathalast">Tattheva tassa cetiyo <note>tattheva cetiyo satthu (syā. kaṃ.)</note>, tīṇigāvutamuggatoti.</p>

<p rend="centre">Sujātassa bhagavato vaṃso dvādasamo.</p>
</body>
<back></back>
</text>
</TEI.2>