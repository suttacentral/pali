<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">13. Terasakanipāto</p>

<p rend="hangnum"></p>

<p rend="bodytext"> 474. Ambajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Ahāsi <pb ed="T" n="1.0342" /><pb ed="V" n="1.0199" /><pb ed="M" n="1.0257" /><note>āhāsi (?)</note> me ambaphalāni pubbe, aṇūni thūlāni ca brahmacāri;</p>

<p rend="gathalast">Teheva mantehi na dāni tuyhaṃ, dumapphalā pātubhavanti brahme.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Nakkhattayogaṃ paṭimānayāmi, khaṇaṃ muhuttañca mante na passaṃ <note>khaṇaṃ muhuttaṃ na maṃ tosayanti (sī. pī.)</note>;</p>

<p rend="gathalast">Nakkhattayogañca khaṇañca laddhā, addhāharissambaphalaṃ <note>athāharissambaphalaṃ (sī. pī.)</note> pahūtaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Nakkhattayogaṃ na pure abhāṇi, khaṇaṃ muhuttaṃ na pure asaṃsi;</p>

<p rend="gathalast">Sayaṃ harī <note>athāharī (sī. syā. pī.)</note> ambaphalaṃ pahūtaṃ, vaṇṇena gandhena rasenupetaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Mantābhijappena pure hi <note>pura’ssa (sī. pī.), purepi (syā.)</note> tuyhaṃ, dumapphalā pātubhavanti brahme;</p>

<p rend="gathalast">Svājja na pāresi jappampi mantaṃ <note>japampi mante (sī. pī.)</note>, ayaṃ so ko nāma tavajja dhammo.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Caṇḍālaputto <pb ed="T" n="1.0343" /> mama sampadāsi, dhammena mante pakatiñca saṃsi;</p>

<p rend="gathalast">Mā cassu me pucchito nāmagottaṃ, guyhittho atthaṃ <note>mā taṃ (sī. syā. pī.)</note> vijaheyya manto <note>vijaheyyumantā (syā.)</note>.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sohaṃ <pb ed="M" n="1.0258" /> janindena janamhi puṭṭho, makkhābhibhūto alikaṃ abhāṇiṃ;</p>

<p rend="gathalast">‘‘Mantā ime brāhmaṇassā’’ti micchā, pahīnamanto kapaṇo rudāmi.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Eraṇḍā pucimandā vā, atha vā pālibhaddakā;</p>

<p rend="gathalast">Madhuṃ madhutthiko vinde, so hi tassa dumuttamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Khattiyā brāhmaṇā vessā, suddā caṇḍālapukkusā;</p>

<p rend="gathalast">Yamhā dhammaṃ vijāneyya, so hi tassa naruttamo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Imassa daṇḍañca vadhañca datvā, gale gahetvā khalayātha <note>balayātha (syā.), galayātha (ka.)</note> jammaṃ;</p>

<p rend="gathalast">Yo uttamatthaṃ kasirena laddhaṃ, mānātimānena vināsayittha.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Yathā samaṃ maññamāno pateyya, sobbhaṃ guhaṃ narakaṃ pūtipādaṃ;</p>

<p rend="gatha2">Rajjūti vā akkame kaṇhasappaṃ, andho <pb ed="T" n="1.0344" /> yathā jotimadhiṭṭhaheyya;</p>

<p rend="gathalast">Evampi maṃ tvaṃ khalitaṃ sapañña <note>sapaññā (pī.)</note>, pahīnamantassa punappadāhi <note>puna sampadāhi (syā.), punappasīda (sī. pī.)</note>.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Dhammena mantaṃ <note>mante (sī. syā. pī.)</note> tava sampadāsiṃ, tuvampi dhammena <note>tvampi dhammeneva (ka.)</note> pariggahesi;</p>

<p rend="gathalast">Pakatimpi te attamano asaṃsiṃ, dhamme ṭhitaṃ taṃ <note>patiṭṭhaṃ (ka.)</note> na jaheyya manto.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Yo <pb ed="V" n="1.0200" /> bāla mantaṃ <note>balamantaṃ (ka.)</note> kasirena laddhaṃ, yaṃ dullabhaṃ ajja manussaloke;</p>

<p rend="gathalast">Kiñcāpi laddhā jīvituṃ appapañño <note>kicchā laddhaṃ jīvikaṃ appapañño (sī. syā.), kacchāpi laddhā jīvikaṃ appañña (pī.)</note>, vināsayī alikaṃ bhāsamāno.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Bālassa <pb ed="M" n="1.0259" /> mūḷhassa akataññuno ca, musā bhaṇantassa asaññatassa;</p>

<p rend="gathalast">Mante mayaṃ tādisake na dema, kuto mantā gaccha na mayha ruccasīti.</p>

<p rend="centre">Ambajātakaṃ paṭhamaṃ.</p>

<p rend="hangnum"></p>

<p rend="bodytext"> 475. Phandanajātakaṃ (2)</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Kuṭhārihattho <pb ed="T" n="1.0345" /><note>kudhārihattho (ka.)</note> puriso, vanamogayha tiṭṭhasi;</p>

<p rend="gathalast">Puṭṭho me samma akkhāhi, kiṃ dāruṃ chetumicchasi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Isso <note>iso (sī.), īso (syā. pī.)</note> vanāni carasi, samāni visamāni ca;</p>

<p rend="gathalast">Puṭṭho me samma akkhāhi, kiṃ dāruṃ nemiyā daḷhaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Neva sālo na khadiro, nāssakaṇṇo kuto dhavo;</p>

<p rend="gathalast">Rukkho ca <note>rukkhova (sī. pī.)</note> phandano nāma, taṃ dāruṃ nemiyā daḷhaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Kīdisānissa pattāni, khandho vā pana kīdiso;</p>

<p rend="gathalast">Puṭṭho me samma akkhāhi, yathā jānemu phandanaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Yassa sākhā palambanti, namanti na ca bhañjare;</p>

<p rend="gathalast">So rukkho phandano nāma, yassa mūle ahaṃ ṭhito.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Arānaṃ cakkanābhīnaṃ, īsānemirathassa ca;</p>

<p rend="gathalast">Sabbassa te kammaniyo, ayaṃ hessati phandano.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Iti phandanarukkhopi, tāvade ajjhabhāsatha;</p>

<p rend="gathalast">Mayhampi vacanaṃ atthi, bhāradvāja suṇohi me.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Issassa <note>imassa (ka. sī. ka.)</note> upakkhandhamhā <note>upakhandhamhā (ka. sī. pī. ka.)</note>, ukkacca caturaṅgulaṃ;</p>

<p rend="gathalast">Tena nemiṃ pasāresi <note>pariharesi (sī. pī.)</note>, evaṃ daḷhataraṃ siyā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Iti phandanarukkhopi, veraṃ appesi tāvade;</p>

<p rend="gathalast">Jātānañca ajātānaṃ, issānaṃ dukkhamāvahi.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Iccevaṃ <pb ed="M" n="1.0260" /><note>icceva (sī. pī.)</note> phandano issaṃ, isso ca pana phandanaṃ;</p>

<p rend="gathalast">Aññamaññaṃ <pb ed="T" n="1.0346" /> vivādena, aññamaññamaghātayuṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Evameva manussānaṃ, vivādo yattha jāyati;</p>

<p rend="gathalast">Mayūranaccaṃ naccanti, yathā te issaphandanā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Taṃ <pb ed="V" n="1.0201" /> vo vadāmi bhaddaṃ vo <note>bhaddante (ka.)</note>, yāvantettha samāgatā;</p>

<p rend="gathalast">Sammodatha mā vivadatha <note>māvivadittha (sī. syā. pī.)</note>, mā hotha issaphandanā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sāmaggimeva <note>sāmagyameva (syā. ka.)</note> sikkhetha, buddhehetaṃ pasaṃsitaṃ;</p>

<p rend="gathalast">Sāmaggirato dhammaṭṭho, yogakkhemā na dhaṃsatīti.</p>

<p rend="centre">Phandanajātakaṃ dutiyaṃ.</p>

<p rend="hangnum"></p>

<p rend="bodytext"> 476. Javanahaṃsajātakaṃ (3)</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Idheva haṃsa nipata, piyaṃ me tava dassanaṃ;</p>

<p rend="gathalast">Issarosi anuppatto, yamidhatthi pavedaya.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Savanena ekassa piyā bhavanti, disvā panekassa viyeti <note>vineti (syā.), viheti (pī.), vigeti (ka. aṭṭha.)</note> chando;</p>

<p rend="gathalast">Disvā ca sutvā ca piyā bhavanti, kaccinnu me pīyasi <note>piyyasi (sī. pī.)</note> dassanena.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Savanena piyo mesi, bhiyyo cāgamma dassanaṃ;</p>

<p rend="gathalast">Evaṃ piyadassano me <note>evaṃ piyadassano samāno (sī. syā. pī.)</note>, vasa haṃsa mamantike <note>mama santike (sī. syā. pī.)</note>.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Vaseyyāma tavāgāre, niccaṃ sakkatapūjitā;</p>

<p rend="gathalast">Matto ca ekadā vajje <note>vajjā (sī. pī.)</note>, ‘‘haṃsarājaṃ pacantu me’’.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Dhiratthu <pb ed="T" n="1.0347" /> taṃ majjapānaṃ, yaṃ me piyataraṃ tayā;</p>

<p rend="gathalast">Na cāpi majjaṃ pissāmi <note>pivissāmi (syā.), pāyāmi (sī. pī.)</note>, yāva me vacchasī ghare.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Suvijānaṃ <pb ed="M" n="1.0261" /> siṅgālānaṃ, sakuṇānañca <note>sakuntānañca (sī. syā. pī.)</note> vassitaṃ;</p>

<p rend="gathalast">Manussavassitaṃ rāja, dubbijānataraṃ tato.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Api ce maññatī poso, ñāti mitto sakhāti vā;</p>

<p rend="gathalast">Yo pubbe sumano hutvā, pacchā sampajjate diso.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Yasmiṃ mano nivisati, avidūre sahāpi so;</p>

<p rend="gathalast">Santikepi hi so dūre, yasmiṃ nāvisate <note>yasmā vivasate (sī. syā. pī.)</note> mano.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Antopi so hoti pasannacitto, pāraṃ samuddassa pasannacitto;</p>

<p rend="gathalast">Antopi so hoti paduṭṭhacitto, pāraṃ samuddassa paduṭṭhacitto.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Saṃvasantā vivasanti, ye disā te rathesabha;</p>

<p rend="gathalast">Ārā santo saṃvasanti, manasā raṭṭhavaḍḍhana.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Aticiraṃ nivāsena, piyo bhavati appiyo;</p>

<p rend="gathalast">Āmanta kho taṃ gacchāma <note>gacchāmi (syā.)</note>, purā te homa appiyā <note>homi appiyo (syā.)</note>.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Evaṃ <pb ed="V" n="1.0202" /> ce yācamānānaṃ, añjaliṃ nāvabujjhasi;</p>

<p rend="gatha2">Paricārakānaṃ sataṃ <note>santānaṃ (sī. syā.), sattānaṃ (pī.)</note>, vacanaṃ na karosi no;</p>

<p rend="gathalast">Evaṃ taṃ abhiyācāma, puna kayirāsi pariyāyaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Evaṃ ce no viharataṃ, antarāyo na hessati;</p>

<p rend="gatha2">Tuyhañcāpi <pb ed="T" n="1.0348" /><note>vāpi (syā. pī. ka.)</note> mahārāja, mayhañca <note>vā (bahūsu)</note> raṭṭhavaḍḍhana;</p>

<p rend="gathalast">Appeva nāma passemu <note>passema (sī. syā. pī.)</note>, ahoratānamaccayeti.</p>

<p rend="centre">Javanahaṃsajātakaṃ tatiyaṃ.</p>

<p rend="hangnum"></p>

<p rend="bodytext"> 477. Cūḷanāradajātakaṃ (4)</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Na te kaṭṭhāni bhinnāni, na te udakamābhataṃ;</p>

<p rend="gathalast">Aggīpi te na hāpito <note>hāsito (sī. syā.)</note>, kiṃ nu mandova jhāyasi.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Na <pb ed="M" n="1.0262" /> ussahe vane vatthuṃ, kassapāmantayāmi taṃ;</p>

<p rend="gathalast">Dukkho vāso araññasmiṃ, raṭṭhaṃ icchāmi gantave.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Yathā ahaṃ ito gantvā, yasmiṃ janapade vasaṃ;</p>

<p rend="gathalast">Ācāraṃ brahme <note>brahmaṃ (ka.)</note> sikkheyyaṃ, taṃ dhammaṃ anusāsa maṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Sace araññaṃ hitvāna, vanamūlaphalāni ca;</p>

<p rend="gathalast">Raṭṭhe rocayase vāsaṃ, taṃ dhammaṃ nisāmehi me.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Visaṃ mā paṭisevittho <note>paṭisevittha (syā. ka.)</note>, papātaṃ parivajjaya;</p>

<p rend="gathalast">Paṅke ca mā visīdittho <note>paṅko ca mā visiyittho (ka.)</note>, yatto cāsīvise care.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Kiṃ nu visaṃ papāto vā, paṅko vā brahmacārinaṃ;</p>

<p rend="gathalast">Kaṃ tvaṃ āsīvisaṃ brūsi, taṃ me akkhāhi pucchito;</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Āsavo tāta lokasmiṃ, surā nāma pavuccati;</p>

<p rend="gatha2">Manuñño <note>manuññā (sī. syā. pī.)</note> surabhī vaggu, sādu <note>madhu (sī. syā.)</note> khuddarasūpamo <note>rasūpamā (sī. syā. pī.)</note>;</p>

<p rend="gathalast">Visaṃ tadāhu ariyā se, brahmacariyassa nārada.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Itthiyo <pb ed="T" n="1.0349" /> tāta lokasmiṃ, pamattaṃ pamathenti tā;</p>

<p rend="gatha2">Haranti yuvino cittaṃ, tūlaṃ bhaṭṭhaṃva māluto;</p>

<p rend="gathalast">Papāto eso akkhāto, brahmacariyassa nārada.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Lābho siloko sakkāro, pūjā parakulesu ca;</p>

<p rend="gathalast">Paṅko eso ca <note>esova (sī. syā. pī.)</note> akkhāto, brahmacariyassa nārada.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Sasatthā <pb ed="V" n="1.0203" /><note>mahantā (syā. ka.)</note> tāta rājāno, āvasanti mahiṃ imaṃ;</p>

<p rend="gathalast">Te tādise manussinde, mahante tāta nārada.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Issarānaṃ adhipatīnaṃ, na tesaṃ pādato care;</p>

<p rend="gathalast">Āsīvisoti <note>āsīviso so (sī. pī.)</note> akkhāto, brahmacariyassa nārada.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Bhattattho bhattakāle ca <note>yaṃ (sī. pī.)</note>, yaṃ gehamupasaṅkame;</p>

<p rend="gathalast">Yadettha kusalaṃ jaññā, tattha ghāsesanaṃ care.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Pavisitvā <pb ed="M" n="1.0263" /> parakulaṃ, pānatthaṃ <note>pānattho (syā. pī.)</note> bhojanāya vā;</p>

<p rend="gathalast">Mitaṃ khāde mitaṃ bhuñje, na ca rūpe manaṃ kare.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Goṭṭhaṃ majjaṃ kirāṭañca <note>kirāsañca (sī. syā.), kirāsaṃ vā (pī.)</note>, sabhā nikiraṇāni ca;</p>

<p rend="gathalast">Ārakā parivajjehi, yānīva visamaṃ pathanti.</p>

<p rend="centre">Cūḷanāradajātakaṃ catutthaṃ.</p>

<p rend="hangnum"></p>

<p rend="bodytext"> 478. Dūtajātakaṃ (5)</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Dūte <pb ed="T" n="1.0350" /> te brahme <note>dūte brāhmaṇa (ka.)</note> pāhesiṃ, gaṅgātīrasmi jhāyato;</p>

<p rend="gathalast">Tesaṃ puṭṭho na byākāsi, dukkhaṃ guyhamataṃ <note>guyhaṃ mataṃ (sī.), tuyhaṃ mataṃ (syā. ka.)</note> nu te.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Sace te dukkhamuppajje, kāsīnaṃ raṭṭhavaḍḍhana;</p>

<p rend="gathalast">Mā kho naṃ tassa akkhāhi, yo taṃ dukkhā na mocaye.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Yo tassa <note>yo ca tathā (pī.)</note> dukkhajātassa, ekaṅgamapi bhāgaso <note>ekantamapi bhāsato (sī. pī.)</note>;</p>

<p rend="gathalast">Vippamoceyya dhammena, kāmaṃ tassa pavedaya <note>pavedaye (sī.)</note>.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Suvijānaṃ siṅgālānaṃ, sakuṇānañca vassitaṃ;</p>

<p rend="gathalast">Manussavassitaṃ rāja, dubbijānataraṃ tato.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Api ce maññatī poso, ñāti mitto sakhāti vā;</p>

<p rend="gathalast">Yo pubbe sumano hutvā, pacchā sampajjate diso.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Yo attano dukkhamanānupuṭṭho, pavedaye jantu akālarūpe;</p>

<p rend="gathalast">Ānandino tassa bhavantimittā <note>bhavanta’mittā (sī. pī.)</note>, hitesino tassa dukhī bhavanti.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Kālañca ñatvāna tathāvidhassa, medhāvīnaṃ ekamanaṃ viditvā;</p>

<p rend="gathalast">Akkheyya tibbāni <note>tippāni (sī. syā. pī.)</note> parassa dhīro, saṇhaṃ giraṃ atthavatiṃ pamuñce.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sace <pb ed="T" n="1.0351" /><pb ed="M" n="1.0264" /> ca jaññā avisayhamattano, na te hi mayhaṃ <note>nāyaṃ nīti mayha (sī. pī.)</note> sukhāgamāya;</p>

<p rend="gathalast">Ekova tibbāni saheyya dhīro, saccaṃ hirottappamapekkhamāno.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Ahaṃ <pb ed="V" n="1.0204" /> raṭṭhāni vicaranto, nigame rājadhāniyo;</p>

<p rend="gathalast">Bhikkhamāno mahārāja, ācariyassa dhanatthiko.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Gahapatī rājapurise, mahāsāle ca brāhmaṇe;</p>

<p rend="gatha2">Alatthaṃ satta nikkhāni, suvaṇṇassa janādhipa;</p>

<p rend="gathalast">Te me naṭṭhā mahārāja, tasmā socāmahaṃ bhusaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Purisā te mahārāja, manasānuvicintitā;</p>

<p rend="gathalast">Nālaṃ dukkhā pamocetuṃ, tasmā tesaṃ na byāhariṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Tvañca kho me mahārāja, manasānuvicintito;</p>

<p rend="gathalast">Alaṃ dukkhā pamocetuṃ, tasmā tuyhaṃ pavedayiṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Tassādāsi pasannatto, kāsīnaṃ raṭṭhavaḍḍhano;</p>

<p rend="gathalast">Jātarūpamaye nikkhe, suvaṇṇassa catuddasāti.</p>

<p rend="centre">Dūtajātakaṃ pañcamaṃ.</p>

<p rend="hangnum"></p>

<p rend="bodytext"> 479. Kāliṅgabodhijātakaṃ (6)</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Rājā <pb ed="T" n="1.0352" /> kāliṅgo cakkavatti, dhammena pathavimanusāsaṃ <note>manusāsi (syā. ka.)</note>;</p>

<p rend="gathalast">Agamā <note>agamāsi (syā. ka.)</note> bodhisamīpaṃ, nāgena mahānubhāvena.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Kāliṅgo bhāradvājo ca, rājānaṃ kāliṅgaṃ samaṇakolaññaṃ;</p>

<p rend="gathalast">Cakkaṃ vattayato pariggahetvā <note>pariṇetvā (pī.)</note>, pañjalī idamavoca.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Paccoroha mahārāja, bhūmibhāgo yathā samaṇuggato <note>samanugīto (sī. syā. pī.)</note>;</p>

<p rend="gathalast">Idha anadhivarā buddhā, abhisambuddhā virocanti.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Padakkhiṇato <pb ed="M" n="1.0265" /> āvaṭṭā, tiṇalatā asmiṃ bhūmibhāgasmiṃ;</p>

<p rend="gathalast">Pathaviyā nābhiyaṃ <note>puthuviyā ayaṃ (sī.), paṭhaviyā ayaṃ (syā.), puthaviyā’yaṃ (pī.)</note> maṇḍo, iti no sutaṃ mante mahārāja <note>sutaṃ mahārāja (sī. syā. pī.)</note>.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Sāgarapariyantāya, mediniyā sabbabhūtadharaṇiyā;</p>

<p rend="gathalast">Pathaviyā ayaṃ maṇḍo, orohitvā namo karohi.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Ye te bhavanti nāgā ca, abhijātā ca kuñjarā;</p>

<p rend="gathalast">Ettāvatā padesaṃ te, nāgā neva mupayanti.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Abhijāto nāgo <note>abhijāto te nāgo (sī. pī. aṭṭha.)</note> kāmaṃ, pesehi kuñjaraṃ dantiṃ;</p>

<p rend="gathalast">Ettāvatā padeso <note>padeso ca (syā. ka.)</note>, sakkā <note>na sakkā (syā.)</note> nāgena mupagantuṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Taṃ sutvā rājā kāliṅgo, veyyañjanikavaco nisāmetvā;</p>

<p rend="gathalast">Sampesesi nāgaṃ ñassāma, mayaṃ yathimassidaṃ <note>yathā idaṃ (sī. syā. pī.)</note> vacanaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Sampesito <pb ed="V" n="1.0205" /> ca raññā, nāgo koñcova abhinaditvāna;</p>

<p rend="gathalast">Paṭisakkitvā <pb ed="T" n="1.0351" /><note>paṭiosakkitvā (ka.)</note> nisīdi, garuṃva bhāraṃ asahamāno.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Kāliṅgabhāradvājo, nāgaṃ khīṇāyukaṃ viditvāna;</p>

<p rend="gatha2">Rājānaṃ kāliṅgaṃ, taramāno ajjhabhāsittha;</p>

<p rend="gathalast">Aññaṃ saṅkama nāgaṃ, nāgo khīṇāyuko mahārāja.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Taṃ sutvā kāliṅgo, taramāno saṅkamī nāgaṃ;</p>

<p rend="gatha2">Saṅkanteva raññe, nāgo tattheva pati <note>patito (ka.)</note> bhumyā;</p>

<p rend="gathalast">Veyyañjanikavaco, yathā tathā ahu nāgo.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Kāliṅgo rājā kāliṅgaṃ, brāhmaṇaṃ etadavoca;</p>

<p rend="gathalast">Tvameva asi sambuddho, sabbaññū sabbadassāvī.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Taṃ anadhivāsento kāliṅgaṃ <note>kāliṅgo (sī. syā. pī.)</note>, brāhmaṇo idamavoca;</p>

<p rend="gathalast">Veyyañjanikā hi mayaṃ, buddhā sabbaññuno mahārāja.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Sabbaññū sabbavidū ca, buddhā na lakkhaṇena jānanti;</p>

<p rend="gathalast">Āgamabalasā <note>āgamapurisā (pī.)</note> hi mayaṃ, buddhā sabbaṃ pajānanti.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Mahayitvā <pb ed="M" n="1.0266" /> sambodhiṃ <note>mahāyitvāna sambodhiṃ (sī. pī.), pahaṃsitvāna sambodhiṃ (syā.), mamāyitvāna taṃ bodhiṃ (ka.)</note>, nānāturiyehi vajjamānehi;</p>

<p rend="gathalast">Mālāvilepanaṃ abhiharitvā <note>mālāgandhavilepanaṃ āharitvā (sī. pī.); pākāraparikkhepaṃ kāresi; atha rājā pāyāsi (sī. syā. pī.)</note> atha rājā manupāyāsi <note>pākāraparikkhepaṃ kāresi; atha rājā pāyāsi (sī. syā. pī.)</note>.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Saṭṭhi vāhasahassāni, pupphānaṃ sannipātayi;</p>

<p rend="gathalast">Pūjesi <pb ed="T" n="1.0354" /> rājā kāliṅgo, bodhimaṇḍamanuttaranti <note>varuttameti (sī.)</note>.</p>

<p rend="centre">Kāliṅgabodhijātakaṃ chaṭṭhaṃ.</p>

<p rend="hangnum"></p>

<p rend="bodytext"> 480. Akittijātakaṃ (7)</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Akittiṃ <note>akattiṃ (ka.)</note> disvā sammantaṃ, sakko bhūtapatī bravi;</p>

<p rend="gathalast">Kiṃ patthayaṃ mahābrahme, eko sammasi ghammani.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Dukkho punabbhavo sakka, sarīrassa ca bhedanaṃ;</p>

<p rend="gathalast">Sammohamaraṇaṃ dukkhaṃ, tasmā sammāmi vāsava.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Etasmiṃ te sulapite, patirūpe subhāsite;</p>

<p rend="gathalast">Varaṃ kassapa te dammi, yaṃ kiñci manasicchasi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Varaṃ ce me ado sakka, sabbabhūtānamissara;</p>

<p rend="gatha2">Yena putte ca dāre ca, dhanadhaññaṃ piyāni ca;</p>

<p rend="gathalast">Laddhā narā na <note>laddhā naññāni (ka.)</note> tappanti, so lobho na mayī vase.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Etasmiṃ <pb ed="V" n="1.0206" /> te sulapite, patirūpe subhāsite;</p>

<p rend="gathalast">Varaṃ <pb ed="T" n="1.0355" /> kassapa te dammi, yaṃ kiñci manasicchasi.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Varaṃ ce me ado sakka, sabbabhūtānamissara;</p>

<p rend="gatha2">Khettaṃ vatthuṃ hiraññañca, gavassaṃ dāsaporisaṃ;</p>

<p rend="gathalast">Yena jātena jīyanti, so doso na mayī vase.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Etasmiṃ te sulapite, patirūpe subhāsite;</p>

<p rend="gathalast">Varaṃ kassapa te dammi, yaṃ kiñci manasicchasi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Varaṃ <pb ed="M" n="1.0267" /> ce me ado sakka, sabbabhūtānamissara;</p>

<p rend="gatha2">Bālaṃ na passe na suṇe, na ca bālena saṃvase;</p>

<p rend="gathalast">Bālenallāpa <note>bālenā’lāpa (?)</note> sallāpaṃ, na kare na ca rocaye.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Kiṃ nu te akaraṃ bālo, vada kassapa kāraṇaṃ;</p>

<p rend="gathalast">Kena kassapa bālassa, dassanaṃ nābhikaṅkhasi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Anayaṃ nayati dummedho, adhurāyaṃ niyuñjati;</p>

<p rend="gatha2">Dunnayo seyyaso hoti, sammā vutto pakuppati;</p>

<p rend="gathalast">Vinayaṃ so na jānāti, sādhu tassa adassanaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Etasmiṃ te sulapite, patirūpe subhāsite;</p>

<p rend="gathalast">Varaṃ kassapa te dammi, yaṃ kiñci manasicchasi.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Varaṃ ce me ado sakka, sabbabhūtānamissara;</p>

<p rend="gatha2">Dhīraṃ passe suṇe dhīraṃ, dhīrena saha saṃvase;</p>

<p rend="gathalast">Dhīrenallāpasallāpaṃ, taṃ kare tañca rocaye.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Kiṃ nu te akaraṃ dhīro, vada kassapa kāraṇaṃ;</p>

<p rend="gathalast">Kena kassapa dhīrassa, dassanaṃ abhikaṅkhasi.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Nayaṃ nayati medhāvī, adhurāyaṃ na yuñjati;</p>

<p rend="gatha2">Sunayo seyyaso hoti, sammā vutto na kuppati;</p>

<p rend="gathalast">Vinayaṃ so pajānāti, sādhu tena samāgamo.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Etasmiṃ te sulapite, patirūpe subhāsite;</p>

<p rend="gathalast">Varaṃ <pb ed="T" n="1.0357" /> kassapa te dammi, yaṃ kiñci manasicchasi.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Varaṃ ce me ado sakka, sabbabhūtānamissara;</p>

<p rend="gathalast">Tato ratyā vivasāne <note>vivasane (sī. syā. pī.)</note>, sūriyuggamanaṃ <note>suriyassuggamanaṃ (sī. syā. pī.)</note> pati;</p>

<p rend="gathalast">Dibbā bhakkhā pātubhaveyyuṃ, sīlavanto ca yācakā.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Dadato <pb ed="V" n="1.0207" /> me <note>dadato ca me (pī.)</note> na khīyetha, datvā nānutapeyyahaṃ;</p>

<p rend="gathalast">Dadaṃ cittaṃ pasādeyyaṃ, etaṃ sakka varaṃ vare.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Etasmiṃ <pb ed="M" n="1.0268" /> te sulapite, patirūpe subhāsite;</p>

<p rend="gathalast">Varaṃ kassapa te dammi, yaṃ kiñci manasicchasi.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Varaṃ ce me ado sakka, sabbabhūtānamissara;</p>

<p rend="gathalast">Na maṃ puna upeyyāsi, etaṃ sakka varaṃ vare.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Bahūhi vatacariyāhi <note>vattacariyāhi (sī. syā. ka.)</note>, narā ca atha nāriyo;</p>

<p rend="gathalast">Dassanaṃ abhikaṅkhanti, kiṃ nu me dassane bhayaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Taṃ tādisaṃ devavaṇṇaṃ <note>devavaṇṇiṃ (pī.)</note>, sabbakāmasamiddhinaṃ;</p>

<p rend="gathalast">Disvā tapo pamajjeyya <note>disvā tapo pamajjeyyaṃ (sī. syā. pī.), disvānahaṃ pamajjeyyaṃ (cariyāpiṭakaṭṭhakathā)</note>, etaṃ te dassane bhayanti.</p>

<p rend="centre">Akittijātakaṃ sattamaṃ.</p>

<p rend="hangnum"></p>

<p rend="bodytext"> 481. Takkāriyajātakaṃ (8)</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Ahameva dubbhāsitaṃ bhāsi bālo, bhekovaraññe ahimavhāyamāno <note>mavhayāno (sī. pī.)</note>;</p>

<p rend="gathalast">Takkāriye sobbhamimaṃ <note>sobbhamhi ahaṃ (ka.)</note> patāmi, na <pb ed="T" n="1.0357" /> kireva sādhu ativelabhāṇī <note>sādhūtyativelabhāṇī (ka.)</note>.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Pappoti macco ativelabhāṇī, bandhaṃ vadhaṃ sokapariddavañca;</p>

<p rend="gathalast">Attānameva garahāsi ettha, ācera yaṃ taṃ nikhaṇanti sobbhe.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Kimevahaṃ tuṇḍilamanupucchiṃ, kareyya saṃ <note>kareyyāsaṃ (syā.), kareyya sa (ka.), bhareyya saṃ (?)</note> bhātaraṃ kāḷikāyaṃ <note>kāḷikāya (syā. ka.)</note>;</p>

<p rend="gathalast">Naggovahaṃ <note>naggoca’haṃ (?)</note> vatthayugañca jīno, ayampi attho bahutādisova.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Yo <pb ed="M" n="1.0269" /> yujjhamānānamayujjhamāno <note>yujjhamānena ayujjhamāno (ka.)</note>, meṇḍantaraṃ accupatī kuliṅgo;</p>

<p rend="gathalast">So piṃsito meṇḍasirehi tattha, ayampi attho bahutādisova.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Caturo janā potthakamaggahesuṃ, ekañca posaṃ anurakkhamānā;</p>

<p rend="gathalast">Sabbeva te bhinnasirā sayiṃsu, ayampi attho bahutādisova.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Ajā yathā veḷugumbasmiṃ baddhā <note>bandhaṃ (syā. ka.)</note>, avakkhipantī asimajjhagacchi;</p>

<p rend="gathalast">Teneva <pb ed="T" n="1.0358" /> tassā galakāvakantaṃ <note>galayā vikantuṃ (ka.), galakaṃ vikantā (syā.)</note>, ayampi attho bahutādisova.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Ime na devā na gandhabbaputtā, migā ime atthavasaṃ gatā me <note>atthavasābhatā ime (sī. syā. pī.)</note>;</p>

<p rend="gathalast">Ekañca naṃ sāyamāse pacantu, ekaṃ punappātarāse <note>ekañca naṃ pātarāse (ka. sī. pī.)</note> pacantu.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Sataṃ sahassāni dubhāsitāni, kalampi nāgghanti subhāsitassa;</p>

<p rend="gathalast">Dubbhāsitaṃ saṅkamāno kileso <note>kilissati (?)</note>, tasmā tuṇhī kimpurisā <note>kiṃpuriso (sī. syā.)</note> na bālyā.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Yā <pb ed="V" n="1.0208" /> mesā byāhāsi <note>byākāsi (sī. syā. pī.)</note> pamuñcathetaṃ, giriñca naṃ <note>giriṃ varaṃ (ka.)</note> himavantaṃ nayantu;</p>

<p rend="gathalast">Imañca kho dentu mahānasāya, pātova naṃ pātarāse pacantu.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Pajjunnanāthā <pb ed="M" n="1.0270" /> pasavo, pasunāthā ayaṃ pajā;</p>

<p rend="gathalast">Tvaṃ nāthosi <note>tvaṃ-nātho’smi (sī. syā. pī.)</note> mahārāja, nāthohaṃ bhariyāya me <note>amha-nāthā mama bhariyā (ka. sī. syā.)</note>;</p>

<p rend="gathalast">Dvinnamaññataraṃ ñatvā, mutto gaccheyya pabbataṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Na ve nindā suparivajjayetha <note>suparivajjayātha (syā.)</note>, nānā <pb ed="T" n="1.0359" /> janā sevitabbā janinda;</p>

<p rend="gathalast">Yeneva eko labhate pasaṃsaṃ, teneva añño labhate ninditāraṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Sabbo loko paricitto aticitto <note>paracittena aticitto (sī. syā.), paracittena acitto (sī. aṭṭha.)</note>, sabbo loko cittavā samhi citte;</p>

<p rend="gathalast">Paccekacittā puthu sabbasattā, kassīdha cittassa vase na vatte.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Tuṇhī ahū kimpuriso sabhariyo <note>abhāṇī (ka.)</note>, yo dāni byāhāsi bhayassa bhīto;</p>

<p rend="gathalast">So dāni mutto sukhito arogo, vācākirevattavatī narānanti.</p>

<p rend="centre">Takkāriyajātakaṃ aṭṭhamaṃ.</p>

<p rend="hangnum"></p>

<p rend="bodytext"> 482. Rurumigarājajātakaṃ (9)</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Tassa <note>kassa (sī. pī.)</note> gāmavaraṃ dammi, nāriyo ca alaṅkatā;</p>

<p rend="gathalast">Yo <note>ko (sī. syā. pī.)</note> metaṃ migamakkhāti <note>makkhāsi (syā. ka.)</note>, migānaṃ migamuttamaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Mayhaṃ gāmavaraṃ dehi, nāriyo ca alaṅkatā;</p>

<p rend="gathalast">Ahaṃ te migamakkhissaṃ, migānaṃ migamuttamaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Etasmiṃ vanasaṇḍasmiṃ, ambā sālā ca pupphitā;</p>

<p rend="gathalast">Indagopakasañchannā <pb ed="T" n="1.0360" />, ettheso tiṭṭhate migo.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Dhanuṃ advejjhaṃ <note>adejjhaṃ (sī. pī.), sarajjaṃ (ka.)</note> katvāna, usuṃ sannayhupāgami <note>sandhāyupāgami (sī. pī.)</note>;</p>

<p rend="gathalast">Migo ca disvā rājānaṃ, dūrato ajjhabhāsatha.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Āgamehi <pb ed="M" n="1.0271" /> mahārāja, mā maṃ vijjhi rathesabha;</p>

<p rend="gathalast">Ko nu te idamakkhāsi, ettheso tiṭṭhate migo.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Esa pāpacaro poso, samma tiṭṭhati ārakā;</p>

<p rend="gathalast">Soyaṃ <note>so hi (sī. syā. pī.)</note> me idamakkhāsi, ettheso tiṭṭhate migo.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Saccaṃ kireva māhaṃsu, narā ekacciyā idha;</p>

<p rend="gathalast">Kaṭṭhaṃ niplavitaṃ seyyo, na tvevekacci yo naro.</p>

<p rend="gathalast"></p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Kiṃ <pb ed="V" n="1.0209" /> nu ruru garahasi migānaṃ, kiṃ pakkhīnaṃ kiṃ pana mānusānaṃ;</p>

<p rend="gathalast">Bhayañhi maṃ vindatinapparūpaṃ, sutvāna taṃ mānusiṃ bhāsamānaṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Yamuddhariṃ vāhane vuyhamānaṃ, mahodake salile sīghasote;</p>

<p rend="gathalast">Tatonidānaṃ bhayamāgataṃ mama, dukkho have rāja asabbhi saṅgamo.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Sohaṃ catuppattamimaṃ vihaṅgamaṃ, tanucchidaṃ hadaye ossajāmi;</p>

<p rend="gathalast">Hanāmi <pb ed="T" n="1.0361" /> taṃ mittadubbhiṃ akiccakāriṃ <note>hanāmi mittaddu’makiccakāriṃ (sī. pī.)</note>, yo tādisaṃ kammakataṃ na jāne.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Dhīrassa bālassa have janinda, santo vadhaṃ nappasaṃsanti jātu;</p>

<p rend="gatha2">Kāmaṃ gharaṃ gacchatu pāpadhammo, yañcassa bhaṭṭhaṃ tadetassa dehi;</p>

<p rend="gathalast">Ahañca te kāmakaro bhavāmi.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Addhā ruru aññataro sataṃ so <note>sataṃ’se (sī.)</note>, yo dubbhato <note>dubbhino (syā.), dūbhato (pī.)</note> mānusassa na dubbhi;</p>

<p rend="gatha2">Kāmaṃ gharaṃ gacchatu pāpadhammo, yañcassa bhaṭṭhaṃ tadetassa dammi;</p>

<p rend="gathalast">Ahañca te kāmacāraṃ dadāmi.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Suvijānaṃ <pb ed="M" n="1.0272" /> siṅgālānaṃ, sakuṇānañcavassitaṃ;</p>

<p rend="gathalast">Manussavassitaṃ rāja, dubbijānataraṃ tato.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Api ce maññatī poso, ñāti mitto sakhāti vā;</p>

<p rend="gathalast">Yo pubbe sumano hutvā, pacchā sampajjate diso.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Samāgatā jānapadā, negamā ca samāgatā;</p>

<p rend="gathalast">Migā sassāni khādanti, taṃ devo paṭisedhatu.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Kāmaṃ janapado māsi, raṭṭhañcāpi vinassatu;</p>

<p rend="gathalast">Na tvevāhaṃ ruruṃ dubbhe, datvā abhayadakkhiṇaṃ.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Mā <pb ed="T" n="1.0362" /> me janapado āsi <note>mā maṃ janapado ahu (syā.)</note>, raṭṭhañcāpi vinassatu;</p>

<p rend="gathalast">Na tvevāhaṃ <note>na tveva (ka. sī. ka.)</note> migarājassa, varaṃ datvā musā bhaṇeti.</p>

<p rend="centre">Rurumigarājajātakaṃ navamaṃ.</p>

<p rend="hangnum"></p>

<p rend="bodytext"> 483. Sarabhamigajātakaṃ (10)</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Āsīsetheva <note>āsiṃsetheva (sī. syā. pī.)</note> puriso, na nibbindeyya paṇḍito;</p>

<p rend="gathalast">Passāmi vohaṃ attānaṃ, yathā icchiṃ tathā ahu.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Āsīsetheva puriso, na nibbindeyya paṇḍito;</p>

<p rend="gathalast">Passāmi vohaṃ attānaṃ, udakā thalamubbhataṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Vāyametheva <pb ed="V" n="1.0210" /> puriso, na nibbindeyya paṇḍito;</p>

<p rend="gathalast">Passāmi vohaṃ attānaṃ, yathā icchiṃ tathā ahu.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Vāyametheva puriso, na nibbindeyya paṇḍito;</p>

<p rend="gathalast">Passāmi vohaṃ attānaṃ, udakā thalamubbhataṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Dukkhūpanītopi naro sapañño, āsaṃ na chindeyya sukhāgamāya;</p>

<p rend="gathalast">Bahū hi phassā ahitā hitā ca, avitakkitā maccamupabbajanti <note>maccumupabbajanti (ka. sī. pī.), maccumupapajjanti (syā. ka.) ettha ‘‘avitakkitāpi phasso maccaṃ janaṃ upagacchantī’’ti attho</note>.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Acintitampi <pb ed="M" n="1.0273" /> bhavati, cintitampi vinassati;</p>

<p rend="gathalast">Na hi cintāmayā bhogā, itthiyā purisassa vā.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Sarabhaṃ <pb ed="T" n="1.0363" /> giriduggasmiṃ, yaṃ tvaṃ anusarī pure;</p>

<p rend="gathalast">Alīnacittassa tuvaṃ, vikkantamanujīvasi <note>tava, vikkantaṃ jīvitaṃ labhi (ka.)</note>.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Yo taṃ viduggā narakā samuddhari, silāya yoggaṃ sarabho karitvā;</p>

<p rend="gathalast">Dukkhūpanītaṃ maccumukhā pamocayi, alīnacittaṃ taṃ migaṃ <note>tameva (syā. ka.)</note> vadesi.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Kiṃ tvaṃ nu <note>tuvannu (sī. pī.)</note> tattheva tadā ahosi, udāhu te koci naṃ <note>taṃ (ka.)</note> etadakkhā;</p>

<p rend="gathalast">Vivaṭṭacchaddo nusi sabbadassī, ñāṇaṃ nu te brāhmaṇa bhiṃsarūpaṃ.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Na cevahaṃ tattha tadā ahosiṃ, na cāpi me koci naṃ <note>taṃ (ka.)</note> etadakkhā;</p>

<p rend="gathalast">Gāthāpadānañca subhāsitānaṃ, atthaṃ tadānenti janinda dhīrā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Ādāya pattiṃ <note>pattaṃ (syā.), paṭṭiṃ (ka.)</note> paraviriyaghātiṃ, cāpe saraṃ kiṃ vicikicchase tuvaṃ;</p>

<p rend="gathalast">Nunno <note>nuṇṇo (ka. sī. syā.), tuṇṇo (ka.)</note> saro sarabhaṃ hantu khippaṃ, annañhi etaṃ varapañña rañño.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Addhā pajānāmi ahampi etaṃ, annaṃ migo brāhmaṇa khattiyassa;</p>

<p rend="gathalast">Pubbe <pb ed="T" n="1.0364" /> katañca <note>pubbe ca kataṃ (ka.)</note> apacāyamāno, tasmā migaṃ sarabhaṃ no hanāmi.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Neso migo mahārāja, asureso disampati;</p>

<p rend="gathalast">Etaṃ hantvā manussinda, bhavassu amarādhipo.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Sace <pb ed="M" n="1.0274" /> ca rājā <note>rāja (sī. syā. pī.)</note> vicikicchase tuvaṃ, hantuṃ migaṃ sarabhaṃ sahāyakaṃ <note>sahāyakaṃ me (sī. pī.)</note>;</p>

<p rend="gathalast">Saputtadāro naravīraseṭṭha <note>naraviriyaseṭṭha (sī. pī.)</note>, gantvā <note>gantā (sī. pī. aṭṭha.)</note> tuvaṃ vetaraṇiṃ yamassa.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Kāmaṃ ahaṃ jānapadā ca sabbe, puttā ca dārā ca sahāyasaṅghā;</p>

<p rend="gathalast">Gacchemu taṃ vetaraṇiṃ yamassa, na tveva hañño mama pāṇado yo <note>pāṇada’ssa (sī. syā. pī.)</note>.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Ayaṃ migo kicchagatassa mayhaṃ, ekassa kattā vivanasmi ghore;</p>

<p rend="gathalast">Taṃ tādisaṃ pubbakiccaṃ saranto, jānaṃ mahābrahme kathaṃ haneyyaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Mittābhirādhī <pb ed="V" n="1.0211" /> cirameva jīva, rajjaṃ imaṃ dhammaguṇe <note>rajjampimaṃ cassa gaṇe (ka.)</note> pasāsa;</p>

<p rend="gathalast">Nārīgaṇehi paricāriyanto, modassu raṭṭhe tidiveva vāsavo.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Akkodhano <pb ed="T" n="1.0365" /> niccapasannacitto, sabbātithī yācayogo bhavitvā <note>pāhunake karitvā (syā.), yācayogo viditvā (ka.)</note>;</p>

<p rend="gathalast">Datvā ca bhutvā ca yathānubhāvaṃ, anindito saggamupehi ṭhānanti.</p>

<p rend="centre">Sarabhamigajātakaṃ dasamaṃ.</p>

<p rend="centre">Terasakanipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Varaamba <pb ed="M" n="1.0275" /> kuṭhāri sahaṃsavaro, atharaññasmiṃ dūtakapañcamako;</p>

<p rend="gathalast">Atha bodhi akitti sutakkarinā, atha rurumigenaparo sarabhoti.</p>
</body>
<back></back>
</text>
</TEI.2>