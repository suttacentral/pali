<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Tecattālīsatima pariccheda</p>

<p rend="subhead">Caturājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tato <pb ed="M" n="0.0282" /> vijitasaṅgāmo, kassapo puritāsayo;</p>

<p rend="gathalast">Mahāpāḷimhi saṅghassa, samiddhaṃ bhojanaṃ akā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Nāgasālā nivāsiṃ so, mahādhammakathiṃ yatiṃ;</p>

<p rend="gathalast">Mahāpūjāya pūjetvā, saddhammaṃ tena vācayi.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Vasantaṃ bhātuāvāse, samuddissa likhāpayi;</p>

<p rend="gathalast">Kaṭandhakāravāsiṃ so, pāḷi sabbaṃ sasaṅgahaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Jiṇṇaṃ saṅkharikammañca, navaṃ kāresi cetiye;</p>

<p rend="gathalast">Saṅghabhogamanekañca, tattha tattha pavattayi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Nānāmaṇisamujjotaṃ, kāsi cūḷamaṇittayaṃ;</p>

<p rend="gathalast">Sataṃ paṇḍupalāsānaṃ, vatthadānena tappayi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tassāsuṃ bahavo puttā, jeṭṭho tesañca māṇako;</p>

<p rend="gathalast">Sabbe te na vayappattā, bālāvigatabuddhino.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tato so byādhinā phuṭṭho, atekicchena kenaci;</p>

<p rend="gathalast">Puttā me bālakā sabbe, ne’te rajjakkhamā iti.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Vasantaṃ rohaṇe dese, bhāgineyyaṃ mahāmatiṃ;</p>

<p rend="gathalast">Āhuya sabbaṃ pādāsi, rajjaṃ puttehi attano.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Gandhamālādipūjāhi, pūjayitvāna cetiye;</p>

<p rend="gathalast">Bhikkhusaṅghaṃ khamādhapasi, datvāna catupaccayaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Evaṃ dhammaṃ caritvāna, mittāmaccajanesu ca;</p>

<p rend="gathalast">Gato navahi vassehi, yathākammaṃ narādhipo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Katvā kattabbakiccaṃ so, mātulassa sagāravo;</p>

<p rend="gathalast">Saṅgahanto janaṃ māṇo, damiḷe nīharāpayi.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ekato damiḷā hutvā, nibbāsema imaṃ iti;</p>

<p rend="gathalast">Tasmiṃ ṭhite bahiddhāva, aggahesuṃ puraṃ sayaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Hatta <pb ed="M" n="0.0283" /> dāṭhassa pesesi, jambudīpagatassa te;</p>

<p rend="gathalast">Āgantuṃtava kāloti, sāsanaṃ rajjagāhaṇe.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Māṇo’pi saṅghaṃ pesesi, sāsanaṃ piturohaṇaṃ;</p>

<p rend="gathalast">Pitā sutvāna taṃ āgā, na cīreneva rohaṇā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Ubhe te mantayitvāna, akaṃsu sandhilesakaṃ;</p>

<p rend="gathalast">Umiḷehi tato jātā, sabbe te samavuttino.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tato so pitaraṃ rajje, abhisiñcittha māṇako;</p>

<p rend="gathalast">So’bhisitto nikāyānaṃ, sahassānaṃ tayaṃ adā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Saṅghaṃ raṭṭhañca saṅgayha, sabbaṃ rājakulaṭṭhitaṃ;</p>

<p rend="gathalast">Bhaṇḍaṃ pesesi sattūhi, rakkhaṇatthāya rohaṇaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Hatthadāṭhopi sutvāna, damiḷānaṃ tu sāsanaṃ;</p>

<p rend="gathalast">Khaṇenā’gā imaṃ dīpaṃ, gahetvā damiḷhaṃ balaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tadā te damiḷā sabbe, paribhūtā idha ṭhitā;</p>

<p rend="gathalast">Āyantameva taṃ gantvā, parivāresu mañjase.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Māṇopi sutvā taṃ sabbaṃ, nāyaṃ kāloti yujjhituṃ;</p>

<p rend="gathalast">Pesetvā piturājānaṃ, saddhiṃ sārena rohaṇaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Pubbadesaṃ sayaṃ gantvā, saṅgaṇhanto janaṃ vasī;</p>

<p rend="gathalast">Laddhā damiḷapakkhaṃ so, gahetvā rājakaṃ puraṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Dāṭhopatisso rājāti, nāmaṃ sāveti attano;</p>

<p rend="gathalast">Mātulaṃ viya taṃ loko, tena nāmena vohari.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Pitucchaputtamānetvā, aggabodhi sanāmakaṃ;</p>

<p rend="gathalast">Ṭhapetvā yuvarājatte, desañcā’dāsi dakkhiṇaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Ṭhānantarañca pādāsi, nissitānaṃ yathārahaṃ;</p>

<p rend="gathalast">Sāsanassa ca lokassa, sabbaṃ kattabbamācari.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Mahāpāḷimhi dāpesi, savatthaṃ dadhibhattakaṃ;</p>

<p rend="gathalast">Khīraṃ pāyāsakañceva, dhammaṃ suṇi uposathi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Kāretvā sabbapūjāyo, desā petvāna desanaṃ;</p>

<p rend="gathalast">Evamādīhi puññehi, attānaṃ’kāsi bhaddakaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Kassapassa vihārassa, datvāsenavhagāmakaṃ;</p>

<p rend="gathalast">Mahāgallañca pādāsi, padhānagharakassa so.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Pariveṇassa <pb ed="M" n="0.0284" /> morassa, akāsi sakagāmakaṃ;</p>

<p rend="gathalast">Thūpārāmassa puṇṇoḷiṃ, datvā sakkāsi cetiyaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Kappūrapariveṇaṃ so, kāresi abhayuttare;</p>

<p rend="gathalast">Vihāraṃ tiputhullavhaṃ, katvā tasseva dāpayi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Tasmiṃ karonte vāresuṃ, sīmāyanto’ti bhikkhavo;</p>

<p rend="gathalast">Theriyā te kibāhetvā, balaṃ tatheva kārayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Atha te te theriyā bhikkhū, dummaññū tattha rājini;</p>

<p rend="gathalast">Assaddhaṃ taṃ viditvāna, pattanikkujjanaṃ karuṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Vuttañhi muninā tena, assaddho yo upāsako;</p>

<p rend="gathalast">Alābhāya ca bhikkhūnaṃ, ceteta’kkosati ca te.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Pattanikujjanaṃ tassa, kattabbanti tato hi te;</p>

<p rend="gathalast">Tassa taṃ kammamakaruṃ, loko maññittha aññathā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Ādāyu kujjitaṃ pattaṃ, caranto bhikkhubhikkhakaṃ;</p>

<p rend="gathalast">Nikujjeyya gharadvāre, tassā’ti kathikaṃ karuṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tasmiṃ so samaye phuṭṭho, byādhinā mahatāmari;</p>

<p rend="gathalast">Vassamhi navame rājā, sampatto jīvitakkhayaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Dappulopi tato rājā, gato rohaṇakaṃ sakaṃ;</p>

<p rend="gathalast">Vāsaṃ kappesi tattheva, karonto puññasañcayaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Ito paṭṭhāya vakkhāma, tassa vaṃsamanākulaṃ;</p>

<p rend="gathalast">Vuccamānamhi ettheva, tasmiṃ hoti asaṅkaro.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Jāto okkākavaṃsamhi, mahātissoti vissuto;</p>

<p rend="gathalast">Āsi eko mahāpuñño, samākiṇṇaguṇākaro.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tasse’kā bhariyā āsi, saṅghapivāti vīssutā;</p>

<p rend="gathalast">Dhaññapuññaguṇūpetā, dhītā rohaṇasāmino.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Tassāputtā tayo āsuṃ, paṭhamo aggabedhiko;</p>

<p rend="gathalast">Dutiyo dappulo nāma, tatiyo maṇiakkhiko.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Ekāva dhītā tassāsi, rājanamagamā ca sā;</p>

<p rend="gathalast">Jeṭṭho rohaṇanāmassa, desassā’si sayaṃ vasī.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Mahāpāḷiṃ sa kāresi, mahāgāme mahādhano;</p>

<p rend="gathalast">Dāṭhaggabodhināmañca, pariveṇaṃ tahi vaṃso.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Kāṇagāmamhi <pb ed="M" n="0.0285" /> kāṇānaṃ, gilānānañca sālake;</p>

<p rend="gathalast">Vihāre paṭimāvhe ca, mahantaṃ paṭimāgharaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Patiṭṭhapesi katvāna, buddhatattha silāmayaṃ;</p>

<p rend="gathalast">Mahantanāmaṃ sappañño, iddhīhi viya nimmitaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Sālavāṇañca kāresi, vihāraṃ attanāmakaṃ,</p>

<p rend="gathalast">Pariveṇavihārañca, tathā kājaragāmakaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Navakammāni kāretvā, dhammasālavihārake;</p>

<p rend="gathalast">Sayaṃ vaccakuṭī esa, tattha sodhesi buddhimā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Ucciṭṭhaṃ bhikkhusaṅghassa, bhojanaṃ paribhuñjiya;</p>

<p rend="gathalast">Maṇḍagāmañca saṅghassa, gāmaṃ’dāsi masādavā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Puññāne’tānicaññāni, katvā tasmiṃ divaṅgate;</p>

<p rend="gathalast">Āsī tassā’nujo tattha, sāmi dappulanāmako.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Isseraṃ tattha vattesi, sampamaddiya satta vo;</p>

<p rend="gathalast">Mahādānaṃ pavattesi, nissaṅkaṃ rohaṇaṃ agā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Tassa tuṭṭho jano āha, mahāsāmīti esano;</p>

<p rend="gathalast">Tato paṭṭhāya taṃ loko-mahāsāmīti vohari.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Sutvāna taṃ silādāṭho, narindo sakadhītaraṃ;</p>

<p rend="gathalast">Tassa pādāsi santuṭṭho, guṇehi bahukehi ca.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Yujarājattamassādā, rajjayoggoti mānituṃ;</p>

<p rend="gathalast">Māṇavammādayo tassa, puttā āsuṃ mahāsayā.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Pāsāṇadipavāsissa, mahātherassa santike;</p>

<p rend="gathalast">Dhammaṃ sutvā pasīditvā, tasmiṃ taṃ bahumānituṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Vihāraṃ rohaṇe katvā, tassa pādāsi sopi taṃ;</p>

<p rend="gathalast">Cātuddisiyasaṅghassa, paribhogāya vissajji.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Ambamālā vihārādi, vihāre kārayi bahū;</p>

<p rend="gathalast">Khadirālivihārañca, katvā deva mapūjayi.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Pāsādamanurārāmaṃ, muttolambaṃ sujiṇṇakaṃ;</p>

<p rend="gathalast">Sīrivaḍḍhañca pāsādaṃ, tathā takkambilaṃ paraṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sodhetvā bhikkhavo tattha, dvattiṃsa parivāsayi;</p>

<p rend="gathalast">Sabbapaccayadānena, santappetvā mahīmati.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Adā <pb ed="M" n="0.0286" /> kevaṭṭagambhīraṃ, gāmaṃ nāgavihārake;</p>

<p rend="gathalast">Tathā rājavihārassa, gonnagāmaṃ samādiyi.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Adā tīsavihārassa, tathākantikapabbakaṃ;</p>

<p rend="gathalast">Cittalapabbatassā’dā, gāmaṃ so gonnaviṭṭhikaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Datvā riyākarassesa, gāmaṃ somālavatthukaṃ;</p>

<p rend="gathalast">Akāsi paṭimāgehaṃ, tatheva sumanoharaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Tatraṭṭhassa jinassā’kā, uṇṇalomaṃ mahagghiyaṃ;</p>

<p rend="gathalast">Hemapaṭṭañca kāresi, sabbaṃ pūjāvidhiṃ sa’kā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Cetiye parijiṇṇe so, sudhākammena rañjayi;</p>

<p rend="gathalast">Tipañcahatthaṃ kāresi, metteyyaṃ sugataṃ paraṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Evamādini puññāni, appameyyāni so vibhū;</p>

<p rend="gathalast">Akāsi ca sayaṃ sādhu, parivārehī kārayi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Parivārā ca tassāsuṃ, bahūpuññakarā narā;</p>

<p rend="gathalast">Vihārā nekakā āsuṃ, katā tehi sappaccayā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Kadāci maggaṃ gacchaṃ so, araññamhi agāmake;</p>

<p rend="gathalast">Senaṃ saṃvidahitvāna, vāsaṃ kappesi rattiyaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Sunahātavillitto so, subhuttosayane sukhe;</p>

<p rend="gathalast">Nipannesu ghare ramme, niddāyitumupakkami.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Alabhanto tadā niddaṃ, kinnu kho iti kāraṇaṃ;</p>

<p rend="gathalast">Pavattiṃ upadhārento, divase sabbamattano.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Adisvā kāraṇaṃ anto, avassaṃ bahi hessati;</p>

<p rend="gathalast">Iti cintiya yojesi, manussetaṃ gavesituṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Evamāha ca nissaṅkaṃ, ayyakā mama rattiyaṃ;</p>

<p rend="gathalast">Tementā rukkhamūlasmiṃ, ṭhitā ānetha te iti.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Tepi gantvā gavesantā, dīpahatthā mahājanā;</p>

<p rend="gathalast">Mahāgāmā’gate bhikkhū, rukkhamūlagate tadā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Te gantvā sāsanaṃ rañño, ārocesuṃ padhāviso;</p>

<p rend="gathalast">Disvā ca bhikkhu santuṭṭho, netvā vāsagharaṃ sakaṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Niccadānāya bhikkhūnaṃ, ṭhapite rattacīvare;</p>

<p rend="gathalast">Tesaṃ datvāna tintāni, cīvarāni samādiya.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Sukkhāpiya <pb ed="M" n="0.0287" /> ca katvāna, pādadhovanakādikaṃ;</p>

<p rend="gathalast">Nisīdāpiya te sabbe, sayane sādhu santhate.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Bhesajjaṃ paṭiyādetvā, sayamevo’panāmiya;</p>

<p rend="gathalast">Paccūsepi ca katvāna, kattabbaṃ bhojanādikaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Datvā kappiya kāre’tha, vissajjesi yathāruciṃ;</p>

<p rend="gathalast">Evaṃ puññaratasseva, tassā’si divasaṃ gataṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Evaṃ puññaparetasmiṃ, vasamāne naruttame;</p>

<p rend="gathalast">Raṭṭhaṃ janapadaṃ sabbaṃ, yojetvā puññakammesu.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Māṇo pācinadesamhi, vasanto balasaṅgahaṃ;</p>

<p rend="gathalast">Katvāna pituno senaṃ, dhanaṃ cevā harāpiya.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Kātuṃ saṅgāmamāgañchi, tipucullasagāmakaṃ;</p>

<p rend="gathalast">Dāṭhopatisso taṃ sutvā, tambalaṃgā mahābalo.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Tatthā’kaṃsu mahāyuddhaṃ, aññamaññaṃ samāgatā;</p>

<p rend="gathalast">Yodhā dāṭho patissassa, māṇaṃ saṅgaṃva mārayuṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Taṃ sutvā dappulo sopi, sokasallahato mari;</p>

<p rend="gathalast">Sattāha manurādhamhi, vasaṃ rajjamakārayi.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Rohaṇe tīṇi vassāni, esa rajjamakārayi;</p>

<p rend="gathalast">Tasmā tassa kathā āsi, rohaṇamhi idhāpi ca.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Evaṃ paremāriya āhavamhi,</p>

<p rend="gatha2">Kicchena laddhāva narena bhogā;</p>

<p rend="gatha3">Āsuṃ khaṇe vijjulatopa bhogā,</p>

<p rend="gathalast">Ko buddhimā tesu ratiṃ kareyya.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Caturājako nāma</p>

<p rend="centre">Tecattālīsatimo paricchedo.</p>
</body>
<back></back>
</text>
</TEI.2>