<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Chacattālīsatima pariccheda</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"><hi rend="dot">.</hi><hi rend="dot">.</hi><hi rend="dot">.</hi>Vāsaṃ-katvā sulabhapaccayaṃ;</p>

<p rend="gathalast">Dāsi dhammarucinaṃ so, rājinī dīpakampi ca.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Kāretvāna paricchedaṃ, mahānettādi pādikaṃ;</p>

<p rend="gathalast">Tesameva adā koḷu-vāte so devatissakaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Vahatthale ca so katvā, kadambagonanāmakaṃ;</p>

<p rend="gathalast">Devapāḷimhi katvāna, gīrivhanagaraṃ tathā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Katvā antarasobbhamhi, devanāmaṃ vihārakaṃ;</p>

<p rend="gathalast">Rājamātikamārāmaṃ, katvā’dā paṃsukūlinaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Gokaṇṇakavihāre’kā, padhānagharameva ca;</p>

<p rend="gathalast">Jiṇṇagehañca kāresi, vaḍḍhamānakabodhiyā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Saṅghamittavhaye ceva, aññattha ca mahāyaso;</p>

<p rend="gathalast">Tattha tattha vihāresu, navakammamakārayi.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Chabbīsati sahassāni, suvaṇṇānaṃ samappiya;</p>

<p rend="gathalast">Jiṇṇāni paṭisaṅkhāsi, rājā cetiyapabbate.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tālavatthuvihārañca, kāretvā paṇṇabhattakaṃ;</p>

<p rend="gathalast">Vihārassa mahāsena-narindavhassa dāpayi.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Goṇḍigāmikavāpiñca, chinnaṃ bandhi yathā purā;</p>

<p rend="gathalast">Dānabhaṇḍañca so sabbaṃ, sabbesaṃ dāsi pāṇinaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Uposathaṃ <pb ed="M" n="0.0297" /> upavasati, saddhiṃ dīpajanehi so;</p>

<p rend="gathalast">Dhammañca tesaṃ deseti, dātuṃ lokuttaraṃ sukhaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Kammaṃ sovaggiyaṃ tassa, rajje sabbo samācari;</p>

<p rend="gathalast">Yaṃ karoti mahīpālo, taṃ tassa kurute jano.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tasmā rājā mahāpañño, dhammameva samācare;</p>

<p rend="gathalast">So nivutthanivutthamhi, ṭhāne hoti mahāyaso.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sampattaparivāro ca, ante gacchati nibbutiṃ;</p>

<p rend="gathalast">Attatthañca paratthañca, tasmā passeyya buddhimā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Attanā yadi ekena, vinitena mahājanā;</p>

<p rend="gathalast">Vinayaṃ yanti sabbepi, kotaṃ nāseyya paṇḍito.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Payogo yo hi sattānaṃ, lohadvaya hitāvaho;</p>

<p rend="gathalast">So tena akato natthi, rattandivamatandinā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Attano so nivatthāni, vatthāni sukhumāni ca;</p>

<p rend="gathalast">Paṃsūkūlikabhikkhūnaṃ, cīvaratthāya dāpayi.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Aṭṭhānaviniyogopi, saṅgaho vā virūpako;</p>

<p rend="gathalast">Sāvajjo paribhogo vā, tassa nāhosi sabbaso.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ye ye sattā yadā hārā, tesaṃ taṃ taṃ sadāpayi;</p>

<p rend="gathalast">Ye yena sukhī honti, te te tena sukhāpayī.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Evaṃ puññāni katvāna, chabbassāni narādhipo;</p>

<p rend="gathalast">Agamā devarājassa, santikaṃ santiyāvaho.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Atha tassa nujo rājā, kassapo hoti khattiyo;</p>

<p rend="gathalast">Samattho rajjabhārassa, vahituṃ pubbavuttino.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Pitā viya niyaṃ puttaṃ, so saṅgaṇhi mahājanaṃ;</p>

<p rend="gathalast">Dānena peyyavajjena, atthassa cariyāya ca.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Ṭhānantarañca dāpesi, tassa tassa yathārahaṃ;</p>

<p rend="gathalast">Sayaṃ bhuñjittha bhogepi, sabbadukkhavivajjito.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Gīhinañceva bhikkhūnaṃ, brahmaṇānañca khattiyo;</p>

<p rend="gathalast">Vattāpayi sakāvāre, māghātañceva kārayi.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Macchatitthe duve ceva, āvāsaṃ heḷigāmakaṃ;</p>

<p rend="gathalast">Vaṇijjagāmamārāmaṃ, kassapādīgiriṃ tathā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tathā <pb ed="M" n="0.0298" /> ambatanavhañca, padhānaghara muttamaṃ; Bhogagāmañca<hi rend="dot">.</hi><hi rend="dot">.</hi><hi rend="dot">.</hi></p>

<p rend="bodytext">[Etthakassapassa rajjapaṭibaddhāya kathāya ūnatā dissati.]</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Tesaṃ sabbakaniṭṭhopi, mahindo nāma khattiyo;</p>

<p rend="gathalast">Sampattarajjo nāhosi, rājā rajja dhurandharo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tassapi kira nilavho, sahāyo cīrasatthuto;</p>

<p rend="gathalast">Mato pubbeva tasmā, so saranto taṃ na icchitaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Ahorajjampi dīpamhi, na maññittha sukhāvahaṃ;</p>

<p rend="gathalast">Abhāvena sahāyassa, sahāyā’tīva dullabhā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Teneva vuttaṃ muninā, dhammā yekeci lokiyā;</p>

<p rend="gathalast">Tathā lokuttarā ceva, dhammā nibbānagāmino.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kalyāṇamittaṃ āgamma, sabbe te honti pāṇinaṃ;</p>

<p rend="gathalast">Tasmā kalyāṇamittesu, kattabbo’ti sadā daro.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Ādipādova so tasmā, hutvā rajjaṃ vicārayi;</p>

<p rend="gathalast">Pāletuṃyeva dīpamhi, jivanto viya pāṇino.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Kassapassa sabhātussa, puttaṃ so aggabodhikaṃ;</p>

<p rend="gathalast">Ṭhapetvā oparajjamhi, datvā bhogamanappakaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Desaṃ datvāna pācinaṃ, vasituṃ tattha pesiya;</p>

<p rend="gathalast">Desaṃ dakkhiṇamādāsi, rāja puttassa attano.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Mahāpāḷimhi dānañca, dāpesi dasavāhaṇaṃ;</p>

<p rend="gathalast">Sabbe bhoge same’kāsi, yācanānaṃ saha’ttanā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Adatvā yācakānaṃ so, nu kiñci paribhuñjati;</p>

<p rend="gathalast">Bhuttaṃ vā satiyā deti, dvi guṇaṃ attabhuttato.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Sakanāmaṃ sakāresi, bhikkhunī na mupassayaṃ;</p>

<p rend="gathalast">Pādānagaragallañca, ārāma mariyādakaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Mahindataṭamārāmaṃ, sampatta catupaccayaṃ;</p>

<p rend="gathalast">Aññampi bahudhā kāsi, puññaṃ puññaguṇerato.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tiṇī vassāni kāretvā, rajjameva mahāmati;</p>

<p rend="gathalast">Gavesanto sahāyaṃ’va, devalokamupāgami.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Vasanto <pb ed="M" n="0.0299" /> dakkhiṇe dese, aggabodhi kumārako;</p>

<p rend="gathalast">Kenāpi karaṇīyena, nagaraṃ āgato ahu.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Tasmiṃ tattha vasantamhi, ādipādo mahindako;</p>

<p rend="gathalast">Mato āsi tato tassa, rajjaṃ hatthagataṃ ahu.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> So taṃ hatthagataṃ katvā, saṇṭhapetvāna sāsanaṃ;</p>

<p rend="gathalast">Pācina desapatino, aggabodhissa pesayi.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Sa āgantvā ahu rājā, silāmeghoti saññito;</p>

<p rend="gathalast">Oparajje kumārañca, abhisiñcittha bhūpati.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> So rājā naṃ niyojetvā, cintā bhāraṃ vimuñciya;</p>

<p rend="gathalast">Bhoge bhuñjatha tumheti, sayaṃ rajjaṃ vicārayi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Yathāyogaṃ janassesa-kāsi niggahasaṃgahe;</p>

<p rend="gathalast">Dese ubbinayaṃ sabbaṃ, maggaṃ pāpesi cakkhumā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Evaṃ tesu vasantesu, otāraṃ pāpakammino;</p>

<p rend="gathalast">Na labhantā vicintesuṃ, bhinditabbā ime iti.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Rājānamupasaṅkamma, avocuṃ pisunaṃ raho;</p>

<p rend="gathalast">Tuvaṃ rājāsi nāmena, rājā añño sabhāvaho.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Uparājā ayaṃ rajjaṃ, gaṇhissati mahājanaṃ;</p>

<p rend="gathalast">Saṅgayha na cireneva, hoti rājā na saṃsayo.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Taṃ sutvāna mahīpālo, paribhijji kumārake;</p>

<p rend="gathalast">Kumāropi vidhitvā taṃ, coro hutvāna rājindo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Palāyitvā sakaṃ desaṃ, saṅgaṇhitvā tahiṃ jane;</p>

<p rend="gathalast">Mahantaṃ balamādāya, kātuṃ saṅgāma mārabhi.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Kadalyādinivātamhi, saṅgāmo bhiṃsano ahu;</p>

<p rend="gathalast">Gato tattha parājitvā, kumāro malayaṃ vaso.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Tato rājā kataññū so, upakāraṃ sabhātuno;</p>

<p rend="gathalast">Cintetvā rajjadānādiṃ, paridevittha pākaṭaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Kumāropi ca taṃ sutvā, ahosi muducittako;</p>

<p rend="gathalast">Evaṃ te aññamaññassa, siniddhantaṃ pakāsayuṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Rājā gantvā sayaṃyeva, malayaṃ ekako vaṃso;</p>

<p rend="gathalast">Kumāraṃ taṃ samādāya, āgamittha sakaṃ puraṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Hoti <pb ed="M" n="0.0300" /> nissaṃsayaṃ [evaṃpi citto] atīva so;</p>

<p rend="gathalast">Vivāhaṃ tena kāresi, dhītaraṃ saṅghanāmikaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Tāya saddhiṃ vasanto so, vissattho tena rājinā;</p>

<p rend="gathalast">Pahāraṃ tāya pādāsi, duṭṭho dosamhi kismiṃci.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Pitaraṃ sā upāgamma, karuṇaṃ roditampati;</p>

<p rend="gathalast">Akāraṇe maṃ māreti, dinno vo sāmiko iti.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sopi taṃ sutamatteva, dukkataṃ vata me iti;</p>

<p rend="gathalast">Pabbājesi lahuṃ gantvā, bhikkhūnī na mupassayaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Aggabodhisanāmotha, tassā mātula puttako;</p>

<p rend="gathalast">Sucireneva kālena, tassaṃ sā rattamānaso.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Kālo’yanti viditvāna, tamādāya palāyituṃ;</p>

<p rend="gathalast">Aññato taṃ gahetvāna, gato ekova rohaṇaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Aggabodhiṃ narindo so, aggabodhi namādiya;</p>

<p rend="gathalast">Aggabodhiṃ nihantuṃ taṃ, rohaṇaṃ tamupāvīsi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Aggabodhi nisedhetvā, aggabodhiṃ sabhātaraṃ;</p>

<p rend="gathalast">Apare pabbate hantu-maggabodhiṃ sayaṃ gato.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Kasiṇaṃ rohaṇaṃ hattha-gataṃ katvā mahā balo;</p>

<p rend="gathalast">Yujjhitvā tena taṃ gaṇhi, bhariyaṃ saṅghamattano.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tato paṭṭhāya sukhitā, samaggā te tayo janā;</p>

<p rend="gathalast">Vissaṭṭhā aññamaññesu, vihariṃsu yathāruciṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Vāpāraniṃ akārāmaṃ, tathā māṇaggabodhikaṃ;</p>

<p rend="gathalast">Sabhattuddesabhogañca, vihāre atiyuttare.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Hatthi kucchivihāre ca, vihāre puna piṭṭhike;</p>

<p rend="gathalast">Mahādīpariveṇe ca, pāsāde vāhadīpake.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Thūpārāmamhi gehassa, dvāre ca parijiṇṇake;</p>

<p rend="gathalast">Kāsi pākatikaṃ tattha, thambhe ca parivattayi.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Evaṃ katvāna puññāni, puññāni ca yathābalaṃ;</p>

<p rend="gathalast">Cattālīsatime vasse, yathākamma mupāgami.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Athoparājā rājā’si, aggabodhi sirīdharo;</p>

<p rend="gathalast">Tanayo so mahindassa, ādipādassa dhīmato.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Sāsanampi <pb ed="M" n="0.0301" /> ca lokañca, saṅgaṇittha yathārahaṃ;</p>

<p rend="gathalast">Oparajje’bhisiñcattha, mahindaṃ puttamattano.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Mahābodhissa kāresi, gharaṃ jiṇṇaṃ navaṃ thiraṃ;</p>

<p rend="gathalast">Ārāme dve ca kāresi, kaḷandaṃ mallavātakaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Dhammakammehi sakkaccaṃ, sodhesi jinasāsanaṃ;</p>

<p rend="gathalast">Vinicchananto dhammena, chindi kūṭaṭṭakārake.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Bhesajjañca gilānānaṃ, maṅgalaṃ cāvamaṅgalaṃ;</p>

<p rend="gathalast">Laṅkādīpamhi sakale, sayameva vicārayī.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Salākabhattaṃ dāpesi, nikāyattaya vāsinaṃ;</p>

<p rend="gathalast">Bhojanaṃ paṃsukūlīnaṃ, attayoggaṃ mahārahaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Evamādīni katvāna, puññāni sasayaṃ vasī;</p>

<p rend="gathalast">Cuto’si chahi vassehi, pulatthinagare vasaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tato pubbeva tassāsi, putto so yuvarājako;</p>

<p rend="gathalast">Mato kira tato rajjaṃ, aputtaṃ taṃ tadā ahu.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Putto mahindo nāmā’si, silā meghassa rājino;</p>

<p rend="gathalast">Rajjayoggo mahāpuñño, lokasaṅgaṇha nakkhamo.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Tassa jātadineyeva, rājā nakkhattapāṭhake;</p>

<p rend="gathalast">Pucchitvā rajjayoggoti, sutvā tehi viyākataṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Datvā tesaṃ dhanaṃ sādhu, pavattiṃ taṃ nigūhayi;</p>

<p rend="gathalast">Atha naṃ so vayappattaṃ, katvā senāpatiṃsakaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Rajjaṃ vasseva katvāna, sabbaṃ hatthe sayaṃvasī;</p>

<p rend="gathalast">So dhammena vicāresi, rāja kiccaṃ mahāmati.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Matepi tasmiṃ tasmā so, aggabodhābhidhānino;</p>

<p rend="gathalast">Senāpaccaṃ na gaṇhittha, nayaññū tassa hatthako.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Tadā kenaci gantvā so, karaṇīyena rājino;</p>

<p rend="gathalast">Samuddatīre vasati, mahātitthamhi paṭṭane.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Sutvā so cūḷapituno, maraṇaṃ vegasā’gamā;</p>

<p rend="gathalast">Corā rajjaṃ gahetvāna, nāseyyuṃ nagaraṃ iti.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Tato uttaradesamhi, maṇḍalīkā saraṭṭhiyā;</p>

<p rend="gathalast">Acchinditvāna taṃ desaṃ, chinnarājakaraṃ karuṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> So <pb ed="M" n="0.0302" /> taṃ sutvā mahāseno, gantvā uttaradesakaṃ;</p>

<p rend="gathalast">Sabbe nimmathayitvāna, maṇḍalī kesaraṭṭhiye.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Gantvā rañño mataṭhānaṃ, disvā deviṃ parodiya;</p>

<p rend="gathalast">Assāsetvā yathākālaṃ, idaṃ vacanamabravi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Mācintesi mahādevī, mato me sāmiko iti;</p>

<p rend="gathalast">Rakkhissāmi ahaṃ dīpaṃ, tumhe rajjaṃ karissatha.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Tuṇhibhūtā’dhivāsetvā, piyasā pāpabuddhikā;</p>

<p rend="gathalast">Raho yojayī taṃ hantuṃ, vatthukāmā yathāruciṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Senāpati taṃ ñatvāna, tassā’rakkhaṃ vidhāya so;</p>

<p rend="gathalast">Taṃ pakkhiyehi yujjhitvā, palāpesi mahājanaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Tato deviṃ sabandhetvā, pakkhipitvāna yānake;</p>

<p rend="gathalast">Ādāya taṃ puraṃ gantvā, rajjaṃ gaṇhi sasādhanaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Atthi dappuḷa nāmo’pi,</p>

<p rend="gatha2">Silā meghassa rājino;</p>

<p rend="gatha3">Bhāgineyyo mahāseno,</p>

<p rend="gathalast">Ādipādo mahā dhano.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> So senaṃ sannipātetvā, vasanto kāḷavāpiyaṃ;</p>

<p rend="gathalast">Kātuṃ saṅgāma māgañchi, saṅgagāmappadesakaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Senāpati pavattiṃ taṃ, sutvā sampannavāhano;</p>

<p rend="gathalast">Deviñca taṃ samādāya, agamā tattha sajjukaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Tesaṃ tatthasi saṅgāmo, ubhinnaṃ lomahaṃsano;</p>

<p rend="gathalast">Ādipādo tadāsenaṃ, ohīyantaṃ samekkhiya.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Palāyitvā āruhittha, acchaselaṃ savāhano;</p>

<p rend="gathalast">Palāpetvāna taṃ tattha, senāpati sukhaṃ vasi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Suññaṃti nagaraṃ sutvā, maṇḍalīkāpi uttare;</p>

<p rend="gathalast">Dese sabbe samāgamma, aggahesuṃ puraṃ tadā.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> So hi te paṭibāhesi, sūro dhīraparakkamo;</p>

<p rend="gathalast">Athāgamma puraṃ rajjaṃ, vicāresi yathānayaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Bhikkhusaṅghassa lokassa, macchānaṃ migapakkhinaṃ;</p>

<p rend="gathalast">Ñātīnaṃ balakāyassa, kattabbaṃ sabbamācari.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Pacchā <pb ed="M" n="0.0303" /> anu balappatto, dappulo malayaṃ gato;</p>

<p rend="gathalast">Bhāgineyyo duve ceva, pakkositvāna rohaṇā.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Raṭṭhe janapade sabbe, ādāya bahuvāhano;</p>

<p rend="gathalast">Rattiyaṃ puramāgamma, samuddo viya otthari.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Balakāyo puraṃ rundhi, ugghosento samantato;</p>

<p rend="gathalast">Hesitena turaṅgānaṃ, koñcanāde nadantinaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Tāḷāvacara saddānaṃ, kāhaḷānaṃ ravena ca;</p>

<p rend="gathalast">Gajjitena bhaṭānañca, ākāsaṃ na tadā phali.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Tadā senāpati disvā, mahāsenaṃ pamodiya;</p>

<p rend="gathalast">Ārocesi avattiṃ taṃ, balakāyassa attano.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Rājaputtā tayo ete, mahantaṃ balamādiya;</p>

<p rend="gathalast">Nagaraṃ no’parundhiṃsu, kintu kattabba mettha vo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Evaṃ vuttā tamāhaṃsu, sūrā tassa raṇatthino;</p>

<p rend="gathalast">Devāsevā dineyeva, sevakānaṃ na jīvitaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Evaṃ bhūte sace kāle, ohīnā jīvibhatthino;</p>

<p rend="gathalast">Posesi sāmi kiṃ kāla-mettakaṃ no yathā sukhaṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Vutte evaṃ saussāho, balaṃ sajjiya rattiyaṃ;</p>

<p rend="gathalast">Uggate aruṇe hatthi-māruyha katakammakaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Dvārene’kena nikkhamma, patanto asanī viya;</p>

<p rend="gathalast">Saddhiṃ yo dhasahassehi, saṅgāmaṃ kāsi dussahaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Balaṃ taṃ ādipādassa, nipphoṭetvā tato tato;</p>

<p rend="gathalast">Sannipātiya ekajjhaṃ, niyattiṃ sampavedayi.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Hatāvasese ādāya, ādipādopi dappuḷo;</p>

<p rend="gathalast">Pubbaṇheva parājitvā, palāyitvā’ga rohaṇaṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Rājaputte duve ceva, rohaṇamhā tadā gate;</p>

<p rend="gathalast">Jīvaggāhaṃ sagāhetvā, te ādāya puraṃ gato.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Evaṃ pattajayo sūro, dīpe jāte nirākule;</p>

<p rend="gathalast">Pācinadesaṃ sādhetuṃ, pesayittha savāhane.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Tepi gantvāna desaṃ taṃ, uttaraṃ desameva ca;</p>

<p rend="gathalast">Sādhayitvā’cireneva, saṅgahesuṃ mahābalaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Rājāpi <pb ed="M" n="0.0304" /> taṃ mahādeviṃ, bhariyaṃ kāsi attano;</p>

<p rend="gathalast">Pariccattuñca māretuṃ, na sakkāyanti cintiya.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Tesaṃ saṃvāsamanvāya, gabbho āsi patiṭṭhito;</p>

<p rend="gathalast">Puttaṃ vijāyi sādhañña-puññalakkhaṇasaññuttaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Rañño sā’tipiyā āsi, tato paṭṭhāya sopi kho;</p>

<p rend="gathalast">Puttassa tassa pādāsi, oparajjaṃ sabhogiyaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Ṭhitā pācinadesamhi, ādipādā nisammataṃ;</p>

<p rend="gathalast">Vinā so’yanti amhākaṃ, ubho hutvāna ekato.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Dvīsu passesu senañca, samādāya mahādhanaṃ;</p>

<p rend="gathalast">Sandhiṃbhātaramāhūya, katvārohaṇa desato.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Gaṅgātīramhi vāsaṃ te, kappayiṃsu mahabbalā;</p>

<p rend="gathalast">Rājā sabbaṃ nisamme’taṃ, maṇḍalīke tahiṃ tahiṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Ārādhetvā gahetvāna, duṭṭhe māriya kecana;</p>

<p rend="gathalast">Rakkhaṃ datvāna nagare, kattabbaṃ sādhuyojiya.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Mahāsenaṅgamādāya, mahesiñca tamādiya;</p>

<p rend="gathalast">Khandhāvāraṃ niveseti, mahummāramhi gāmake.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Tassāgamanamaññāya, ādipādāpi te tayo;</p>

<p rend="gathalast">Koviḷāravhaye gāme, mahāyuddhaṃ pavattayuṃ.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Atha rājā mahāseno, samugghātesi taṃ balaṃ;</p>

<p rend="gathalast">Dappuḷo so palāyittha, ādi pādā duve hatā.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Tatthāpi laddhavijayo, puramāgammabhūmipo;</p>

<p rend="gathalast">Rājakiccaṃ vicāresi, mahādānaṃ pavattayi.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Mahābodhi dumindassa, mahācetittayassa ca;</p>

<p rend="gathalast">Dhātūnampi ca sakkaccaṃ, mahāpūjāmakārayī.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Rohaṇaṃ samupāgamma, dappuḷo so tamāgato;</p>

<p rend="gathalast">Balaṃ sampaṭipādesi, yujjhituṃ puna rājinā.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Rājā so puttanattānaṃ, desaṃ kātuṃ nirākulaṃ;</p>

<p rend="gathalast">Thūpārāmamhi sabbepi, sannipātiya bhikkhavo.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Aññepi ca mahāpaññe, yuttā yuttivisārade;</p>

<p rend="gathalast">Rājadhammesu sabbesu, nipuṇo nayakovido.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Ārocetvā <pb ed="M" n="0.0305" /> pavattiṃ taṃ, tehi sammā pakāsito;</p>

<p rend="gathalast">Caturaṅgamahāseno, sabbūpakaraṇānugo.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Dīpe sabbattha yojetvā, kattabbaṃ nagarepi ca;</p>

<p rend="gathalast">Nikkhanto na cireneva, agamā mārapabbataṃ.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Sammadditvāna taṃ desaṃ, khippaṃ pabbatamāruhī;</p>

<p rend="gathalast">Taṃ disvā rohaṇe sabbe, bhītā taṃ vasamāgamuṃ.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Tato sandhiṃ karitvāna, dappuḷena sadappako;</p>

<p rend="gathalast">Hatthī asse ca maṇayo, gahetvā tassa hatthato.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Gāḷhagaṅgañca katvāna, sīmaṃ rohaṇabhoginaṃ;</p>

<p rend="gathalast">Oragaṅgaṃ samādāya, rājabhogamakārayi.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Dīpamevaṃ mahātejo, katvā vigatakaṇṭakaṃ;</p>

<p rend="gatha1">Ekātapatto āgamma, puraṃ vasi yathāsukhaṃ.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Pariveṇaṃ sakāresi, rājā dāmavihārakaṃ;</p>

<p rend="gathalast">Tathā sanniratitthañca, pulatthinagare vibhū.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Mahālekhañca kāresi, pariveṇamabhayā cale;</p>

<p rend="gathalast">Tathā ratanapāsādaṃ, tatheva sumanoharaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Anekabhūmaṃ kāretvā, vejayantamivāparaṃ;</p>

<p rend="gathalast">Tathā satasahassehi, tīhi ceva mahādhano.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Jambonadatuvaṇṇassa, sahassehi ca saṭṭhihi;</p>

<p rend="gathalast">Bimbaṃ satthussa kāretvā, nagghaṃ cūḷāmaṇiyutaṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Pūjaṃ sabbopahārena, kāretvāna mahārahaṃ;</p>

<p rend="gathalast">Pāsādamahane sabbaṃ, rajjaṃ ossajji attano.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Bodhisattañca kāretvā, rājānaṃ sumanoharaṃ;</p>

<p rend="gathalast">Saṇṭhapitthasilā meghe, cāruṃ bhikkhūnupassaye.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Thūpārāmamhi thupassa, kāsi sovaṇṇakañcukaṃ;</p>

<p rend="gathalast">Paṭṭaṃ katvā vicitatthaṃ, rajataṃ antarantarā.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Tasmiṃyeva ca pāsādaṃ, parijiṇṇaṃ sakārayi;</p>

<p rend="gathalast">Abhidhammaṃ kathāpesi, kārāpetvā mahāmahaṃ.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Mahātherena satimā, hemasālinivāsinā;</p>

<p rend="gathalast">Tattha pokkharaṇiñcassa, paribhogāya kārayi.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Jiṇṇe <pb ed="M" n="0.0306" /> devakūle katvā, bahuke tattha tattha so;</p>

<p rend="gathalast">Devānaṃ paṭimāyo ca, kārayittha mahārahā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Brāhmaṇānañca datvāna, paccagghaṃ rājabhojanaṃ;</p>

<p rend="gathalast">Pāyesi khīraṃ sovaṇṇa-taṭṭakehi sasakkharaṃ.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Usabhe paṅgulānañca, jīvikañca sadāpayī;</p>

<p rend="gathalast">Damiḷānantu pādāsi, asse goṇe agaṇhataṃ.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Anāthā ye salajjā ca, te ca saṅgaṇhi so raho;</p>

<p rend="gathalast">Asaṃgahito dīpamhi, natthi tena yathārahaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Dātabboti kathaṃ gunna-mahāro so vicintiya;</p>

<p rend="gathalast">Sasse khīragate’dāsi, tesaṃ khettasahassake.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Kāḷavāpimhi so vāri-sampātaṃ kārayi thiraṃ;</p>

<p rend="gathalast">Puññamevaṃ vidhaṃ tassa, appameyyaṃ bahuṃ kira.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Tassa putto tadā āsi, yuvarājā divaṅgato;</p>

<p rend="gathalast">Jāto senāpati kāle, aparo atthi dārako.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Taṃ rājā rājaputtehi, bhīto rājāraho iti;</p>

<p rend="gathalast">Māretuṃ taṃ na sakkonti, vaḍḍhapesi yathā tathā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Arīhi nagare ruddhe, pitaraṃ so kirekadā;</p>

<p rend="gathalast">Upasaṅkamma yācittha, saṅgamāvacaraṃ gajaṃ.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> So dāpesi mahānāgaṃ, ghoraṃ mārakarūpamaṃ;</p>

<p rend="gathalast">Katahatthaṃ balañceva, sabbāyudha visāradaṃ.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Kāloyamīti mantvā so, bandhitvā churikaṃ tadā;</p>

<p rend="gathalast">Kuñjaraṃ varamāruyha, nikkhamma nagarā bahi.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Viddhaṃsetvā balaṃ sabbaṃ, dujjayaṃ jayamaggahī;</p>

<p rend="gathalast">Rājā disvā pasanno taṃ, senāpaccañca tassa’dā.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Esova kira gantvāna, sabalo desamuttaraṃ;</p>

<p rend="gathalast">Palāpesi sasenaṃ taṃ, ādipādañca dappulaṃ.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Baddhavero tato’hosi, dappuḷo tamhi sādhukaṃ;</p>

<p rend="gathalast">Mahāummārayuddhamhi, disvā tamatīkodhavā.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Sīghaṃ pesesi taṃ hantuṃ, hatthimāruḷhamattanā;</p>

<p rend="gathalast">Ovijjhiya palāpesi, tamesa sakadantīnā.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Disvā <pb ed="M" n="0.0307" /> tamatisantuṭṭho, aññesañca abhāvato;</p>

<p rend="gathalast">Rajjayoge adā tassa, uparājattamattano.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Evaṃ vīsati vassāni, dīpametaṃ subhuñjiya;</p>

<p rend="gathalast">Vipākaṃ puññakammassa, bhuñjituñca divaṅgato.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Evaṃ anekehi nayehi thaddhā;</p>

<p rend="gatha2">Janassa dukkhehi virūpakehi;</p>

<p rend="gatha3">Bhogā vinassanti khaṇe na sabbe;</p>

<p rend="gathalast">Aho tahiṃyeva ramanti bālā.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Cha rājako nāma</p>

<p rend="centre">Chacattālīsatimo paricchedo.</p>
</body>
<back></back>
</text>
</TEI.2>