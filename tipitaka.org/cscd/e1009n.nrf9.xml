<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sādhujana-niddesa</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Kāya-kammaṃ <pb ed="M" n="0.0386" /> suci tesaṃ,</p>

<p rend="gatha2">Vācā-kammaṃ anāvilaṃ;</p>

<p rend="gatha3">Mano-kammaṃ suci-suddhaṃ,</p>

<p rend="gathalast">Tādisā sujanā narā.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Seṭṭha-vittaṃ <pb ed="M" n="0.0387" /> sutaṃ paññā,</p>

<p rend="gatha2">Saddhanaṃ sattadhā hotti;</p>

<p rend="gatha3">Saddhā sīlaṃ sutaṃ cāgo,</p>

<p rend="gathalast">Paññā ceva hirottappaṃ.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Saddhammāpi <pb ed="M" n="0.0389" /> ca satteva,</p>

<p rend="gatha2">Saddhā hirī ca ottappaṃ;</p>

<p rend="gatha3">Bāhussaccaṃ dhiro ceva,</p>

<p rend="gathalast">Sati paññā ca iccevaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Hirī-ottappa-sampannā <pb ed="M" n="0.0390" />,</p>

<p rend="gatha2">Suktka-dhamma-samāhitā;</p>

<p rend="gatha3">Santo sappurisā loke,</p>

<p rend="gathalast">Deva-dhammāti vuccare.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Saddho <pb ed="M" n="0.0392" /> hirimā ottappī,</p>

<p rend="gatha2">Vīro pañño sa-gāravo;</p>

<p rend="gatha3">Bhabbo āpajjituṃ buddhiṃ,</p>

<p rend="gathalast">Virūḷhiñca vipullataṃ.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Yo <pb ed="M" n="0.0393" /> ve kataññū kata-vedi dhīro,</p>

<p rend="gatha2">Kalyāṇa-mitto daḷhaa-bhatto ca hoti;</p>

<p rend="gatha3">Dukkhittassa sakkaccaṃ karoti kiccaṃ,</p>

<p rend="gathalast">Tathāvidhaṃ sappurisaṃ vadanti.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Mātā-petti-bharaṃ <pb ed="M" n="0.0395" /> jantuṃ,</p>

<p rend="gatha2">Kule jeṭṭhāpacāyinaṃ;</p>

<p rend="gatha3">Saṇhaṃ sakhila-sambhāsaṃ,</p>

<p rend="gathalast">Pesuṇeyappahāyinaṃ.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Macchera-vinaye yuttaṃ,</p>

<p rend="gatha2">Saccaṃ kodhābhituṃ naraṃ;</p>

<p rend="gatha3">Taṃ ve devā tāvatiṃsā,</p>

<p rend="gathalast">Āhu sappuriso iti.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> A-ppamādena <pb ed="M" n="0.0398" /> maghavā,</p>

<p rend="gatha2">Devānaṃ seṭṭhataṃ gato;</p>

<p rend="gatha3">A-ppamādaṃ pasaṃsanti,</p>

<p rend="gathalast">Pamādo garahito sadā.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Dānaṃ <pb ed="M" n="0.0399" /> sīlaṃ pariccāgaṃ,</p>

<p rend="gatha2">Ājjavaṃ maddavaṃ tapaṃ;</p>

<p rend="gatha3">A-kodhaṃ a-vihiṃsañca,</p>

<p rend="gathalast">Khantīca a-virodhanaṃ.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Iccete kusale dhamme,</p>

<p rend="gatha2">Ṭhite passāmi attani;</p>

<p rend="gatha3">Tato me jāyate pīti,</p>

<p rend="gathalast">Somanassañcanappakaṃ.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Nanu <pb ed="M" n="0.0402" /> teyeva santā no,</p>

<p rend="gatha2">Sāgarā na kulācalā;</p>

<p rend="gatha3">Manaṃpi mariyādaṃ ye,</p>

<p rend="gathalast">Saṃvaṭṭepi jahanti no.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Na <pb ed="M" n="0.0403" /> puppha-gandho paṭivātameti,</p>

<p rend="gatha2">Na candanaṃ taggara mallikā vā;</p>

<p rend="gatha3">Satañca gandho paṭivātameti,</p>

<p rend="gathalast">Sabbā disā sappuriso pavāyati.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Tepi <pb ed="M" n="0.0405" /> loka-hitā sattā,</p>

<p rend="gatha2">Sūriyo candimā api;</p>

<p rend="gatha3">Atthaṃ passa gamissanti,</p>

<p rend="gathalast">Niyamo kena laṅghate.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Satthā <pb ed="M" n="0.0406" /> deva-manussānaṃ,</p>

<p rend="gatha2">Vasī sopi munissaro;</p>

<p rend="gatha3">Gatova nibbutiṃ sabbe,</p>

<p rend="gathalast">Saṅkhārā na hi sassatā.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Kareyya <pb ed="M" n="0.0407" /> kusalaṃ sabbaṃ,</p>

<p rend="gatha2">Sivaṃ nibbānamāvahaṃ;</p>

<p rend="gatha3">Sareyyaa a-niccaṃ khandhaṃ,</p>

<p rend="gathalast">Nibbidā-ñāṇa-gocaraṃ.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Yātānuyāyī <pb ed="M" n="0.0408" /> ca bhavāhi māṇava,</p>

<p rend="gatha2">Allañca pāṇiṃ parivajjayassu;</p>

<p rend="gatha3">Mā cassu mittesu kadāci dubbhi,</p>

<p rend="gathalast">Mā ca vasaṃ a-satīnaṃ gaccha.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> A-sandhavaṃ <pb ed="M" n="0.0411" /> nāpi ca diṭṭha-pubbaṃ,</p>

<p rend="gatha2">Yo āsanenāpi nimantayeyya;</p>

<p rend="gatha3">Tasseva atthaṃ puriso kareyya,</p>

<p rend="gathalast">Yātānuyāyītitamāhupaṇḍitā.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Yassekarattipi <pb ed="M" n="0.0412" /> ghare vaseyya,</p>

<p rend="gatha2">Yatthanna-pānaṃ puriso labheyya;</p>

<p rend="gatha3">Na tassa pāpaṃ manasāpi cinteyya,</p>

<p rend="gathalast">A-dubbha-pāṇi dahate mitta-dubbho.</p>

<p rend="subhead">Tatīya sādhunara</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Yassa <pb ed="M" n="0.0414" /> rukkhassa chāyāya,</p>

<p rend="gatha2">Nisīdeyya sayeyya vā;</p>

<p rend="gatha3">Na tassa sākhaṃ bhañjeyya,</p>

<p rend="gathalast">Mitta-dubbho hi pāpako.</p>

<p rend="subhead">Catuttha sādhunara</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Puṇṇaṃpi <pb ed="M" n="0.0415" /> ce maṃ pathaviṃ dhanena,</p>

<p rend="gatha2">Dajjitthiyā puriso sammatāya;</p>

<p rend="gatha3">Saddhā khaṇaṃ atimaññeyya taṃpi,</p>

<p rend="gathalast">Tāsaṃ vasaṃ a-satīnaṃ na gacche.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Evaṃ <pb ed="M" n="0.0417" /> kho yātaṃ anuyāyī hoti,</p>

<p rend="gatha2">Allañca pāṇiṃ dahate punevaṃ;</p>

<p rend="gatha3">A-satī ca sā so pana mittaṃ-dubbho,</p>

<p rend="gathalast">So dhammiko hohi jahassu a-dhammaṃ.</p>
</body>
<back></back>
</text>
</TEI.2>