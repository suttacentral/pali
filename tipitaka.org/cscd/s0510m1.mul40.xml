<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">41. Metteyyavaggo</p>

<p rend="subhead">1. Tissametteyyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Pabbhārakūṭaṃ <pb ed="T" n="1.0533" /><pb ed="M" n="1.0397" /><pb ed="V" n="1.0373" /><pb ed="P" n="2.0339" /> nissāya, sobhito nāma tāpaso;</p>

<p rend="gathalast">Pavattaphalaṃ bhuñjitvā, vasati pabbatantare.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Aggiṃ dāruṃ āharitvā, ujjālesiṃ ahaṃ tadā;</p>

<p rend="gathalast">Uttamatthaṃ gavesanto, brahmalokūpapattiyā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Mamuddharitukāmo so, āgacchi mama santike.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Kiṃ karosi mahāpuñña, dehi me aggidārukaṃ;</p>

<p rend="gathalast">Ahamaggiṃ paricare, tato me suddhi hohiti <note>hehiti (sī.)</note>.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Subhaddako tvaṃ manuje, devate tvaṃ pajānasi;</p>

<p rend="gathalast">Tuvaṃ aggiṃ paricara, handa te aggidārukaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Tato kaṭṭhaṃ gahetvāna, aggiṃ ujjālayī jino;</p>

<p rend="gathalast">Na tattha kaṭṭhaṃ pajjhāyi, pāṭiheraṃ mahesino.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Na te aggi pajjalati, āhutī te na vijjati;</p>

<p rend="gathalast">Niratthakaṃ vataṃ tuyhaṃ, aggiṃ paricarassu me.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Kīdiso so <note>te (syā. ka.)</note> mahāvīra, aggi tava pavuccati;</p>

<p rend="gathalast">Mayhampi kathayassetaṃ, ubho paricarāmase.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Hetudhammanirodhāya <pb ed="T" n="1.0534" />, kilesasamaṇāya ca;</p>

<p rend="gathalast">Issāmacchariyaṃ hitvā, tayo ete mamāhutī.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Kīdiso tvaṃ mahāvīra, kathaṃ gottosi mārisa;</p>

<p rend="gathalast">Ācārapaṭipatti te, bāḷhaṃ kho mama ruccati.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Khattiyamhi <pb ed="P" n="2.0340" /> kule jāto, abhiññāpāramiṃ gato;</p>

<p rend="gathalast">Sabbāsavaparikkhīṇo, natthi dāni punabbhavo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Yadi <pb ed="M" n="1.0398" /><pb ed="V" n="1.0374" /> buddhosi sabbaññū, pabhaṅkara tamonuda;</p>

<p rend="gathalast">Namassissāmi taṃ deva, dukkhassantakaro tuvaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Pattharitvājinacammaṃ, nisīdanamadāsahaṃ;</p>

<p rend="gathalast">Nisīda nātha sabbaññu, upaṭṭhissāmahaṃ tuvaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Nisīdi bhagavā tattha, ajinamhi suvitthate;</p>

<p rend="gathalast">Nimantayitvā sambuddhaṃ, pabbataṃ agamāsahaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Khāribhārañca pūretvā, tindukaphalamāhariṃ;</p>

<p rend="gathalast">Madhunā yojayitvāna, phalaṃ buddhassadāsahaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Mama nijjhāyamānassa, paribhuñji tadā jino;</p>

<p rend="gathalast">Tattha cittaṃ pasādesiṃ, pekkhanto lokanāyakaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Mamassame nisīditvā, imā gāthā abhāsatha.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘‘Yo maṃ phalena tappesi, pasanno sehi pāṇibhi;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘‘Pañcavīsatikkhattuṃ <pb ed="T" n="1.0535" /> so, devarajjaṃ karissati;</p>

<p rend="gathalast">Sahassakkhattuṃ rājā ca, cakkavattī bhavissati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘‘Tassa saṅkappamaññāya, pubbakammasamaṅgino;</p>

<p rend="gathalast">Annaṃ pānañca vatthañca, sayanañca mahārahaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘‘Puññakammena saṃyuttā, nibbattissanti tāvade;</p>

<p rend="gathalast">Sadā pamudito cāyaṃ, bhavissati anāmayo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘‘Upapajjati yaṃ yoniṃ, devattaṃ atha mānusaṃ;</p>

<p rend="gathalast">Sabbattha sukhito hutvā, manussattaṃ gamissati.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘‘Ajjhāyako mantadharo, tiṇṇaṃ vedāna pāragū;</p>

<p rend="gathalast">Sambuddhaṃ upagantvāna, arahā so bhavissati’.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Yato sarāmi attānaṃ, yato pattosmi viññutaṃ;</p>

<p rend="gathalast">Bhoge me ūnatā natthi, phaladānassidaṃ phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Varadhammamanuppatto, rāgadose samūhaniṃ;</p>

<p rend="gathalast">Sabbāsavaparikkhīṇo, natthi dāni punabbhavo.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="1.0399" /> jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0375" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0536" /> sudaṃ āyasmā tissametteyyo thero imā gāthāyo abhāsitthāti.</p>

<p rend="centre">Tissametteyyattherassāpadānaṃ paṭhamaṃ.</p>

<p rend="subhead">2. Puṇṇakattheraapadānaṃ</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Pabbhārakūṭaṃ <pb ed="P" n="2.0341" /> nissāya, sayambhū aparājito;</p>

<p rend="gathalast">Ābādhiko ca so <note>ābādhiko garu (sī.)</note> buddho, vasati pabbatantare.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Mama assamasāmantā, panādo āsi tāvade;</p>

<p rend="gathalast">Buddhe nibbāyamānamhi, āloko udapajjatha <note>āsi tāvade (syā. ka.)</note>.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Yāvatā vanasaṇḍasmiṃ, acchakokataracchakā;</p>

<p rend="gathalast">Vāḷā ca <note>byagghā (sī.)</note> kesarī sabbe, abhigajjiṃsu tāvade.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Uppātaṃ tamahaṃ disvā, pabbhāraṃ agamāsahaṃ;</p>

<p rend="gathalast">Tatthaddassāsiṃ sambuddhaṃ, nibbutaṃ aparājitaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Suphullaṃ sālarājaṃva, sataraṃsiṃva uggataṃ;</p>

<p rend="gathalast">Vītaccikaṃva aṅgāraṃ, nibbutaṃ aparājitaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Tiṇaṃ kaṭṭhañca pūretvā, citakaṃ tatthakāsahaṃ;</p>

<p rend="gathalast">Citakaṃ sukataṃ katvā, sarīraṃ jhāpayiṃ ahaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Sarīraṃ jhāpayitvāna, gandhatoyaṃ samokiriṃ;</p>

<p rend="gathalast">Antalikkhe ṭhito yakkho, nāmamaggahi tāvade.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Yaṃ <pb ed="T" n="1.0537" /><pb ed="M" n="1.0400" /> pūritaṃ <note>taṃ pūritaṃ (syā.), sappurisa (ka.)</note> tayā kiccaṃ, sayambhussa mahesino;</p>

<p rend="gathalast">Puṇṇako nāma nāmena, sadā hohi tuvaṃ <note>yadā hosi tuvaṃ (syā.), sadā hohiti tvaṃ (ka.)</note> mune.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Tamhā kāyā cavitvāna, devalokaṃ agacchahaṃ;</p>

<p rend="gathalast">Tattha dibbamayo gandho, antalikkhā pavassati <note>antalikkhe pavāyati (sī.)</note>.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Tatrāpi nāmadheyyaṃ me, puṇṇakoti ahū tadā;</p>

<p rend="gathalast">Devabhūto manusso vā, saṅkappaṃ pūrayāmahaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Idaṃ pacchimakaṃ mayhaṃ, carimo vattate bhavo;</p>

<p rend="gathalast">Idhāpi puṇṇako nāma, nāmadheyyaṃ pakāsati.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Tosayitvāna <pb ed="V" n="1.0376" /> sambuddhaṃ, gotamaṃ sakyapuṅgavaṃ;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, tanukiccassidaṃ phalaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā puṇṇako thero imā gāthāyo abhāsitthāti.</p>

<p rend="centre">Puṇṇakattherassāpadānaṃ dutiyaṃ.</p>

<p rend="subhead">3. Mettaguttheraapadānaṃ</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="T" n="1.0538" /><pb ed="P" n="2.0342" />, asoko nāma pabbato;</p>

<p rend="gathalast">Tatthāsi assamo mayhaṃ, vissakammena <note>visukammena (sī. syā. ka.)</note> māpito.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Sumedho nāma sambuddho, aggo kāruṇiko muni;</p>

<p rend="gathalast">Nivāsayitvā pubbaṇhe, piṇḍāya me <note>maṃ (sī.)</note> upāgami.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Upāgataṃ <pb ed="M" n="1.0401" /> mahāvīraṃ, sumedhaṃ lokanāyakaṃ;</p>

<p rend="gathalast">Paggayha sugatapattaṃ <note>sugataṃ pattaṃ (sī.), subhakaṃ pattaṃ (pī.)</note>, sappitelaṃ apūrayiṃ <note>sappitelena pūrayiṃ (sī.), sappitelassa’pūrayiṃ (?)</note>.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Datvānahaṃ buddhaseṭṭhe, sumedhe lokanāyake;</p>

<p rend="gathalast">Añjaliṃ paggahetvāna, bhiyyo <note>bhīyo (sī.), bhīyyo (pī.)</note> hāsaṃ janesahaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Iminā sappidānena, cetanāpaṇidhīhi ca;</p>

<p rend="gathalast">Devabhūto manusso vā, labhāmi vipulaṃ sukhaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Vinipātaṃ vivajjetvā, saṃsarāmi bhavābhave;</p>

<p rend="gathalast">Tattha cittaṃ paṇidhitvā, labhāmi acalaṃ padaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Lābhā tuyhaṃ suladdhaṃ te, yaṃ maṃ addakkhi brāhmaṇa;</p>

<p rend="gathalast">Mama dassanamāgamma, arahattaṃ bhavissati <note>arahā tvaṃ bhavissasi (sī. pī.), arahattaṃ gamissasi (syā.)</note>.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Vissattho <note>vissaṭṭho (syā. pī.), visaṭṭho (ka.)</note> hohi mā bhāyi, adhigantvā mahāyasaṃ;</p>

<p rend="gathalast">Mamañhi sappiṃ datvāna, parimokkhasi jātiyā.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Iminā <pb ed="V" n="1.0377" /> sappidānena, cetanāpaṇidhīhi ca;</p>

<p rend="gathalast">Devabhūto manusso vā, labhase vipulaṃ sukhaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Iminā <pb ed="T" n="1.0539" /> sappidānena, mettacittavatāya ca;</p>

<p rend="gathalast">Aṭṭhārase kappasate, devaloke ramissasi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Aṭṭhatiṃsatikkhattuñca, devarājā bhavissasi;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Ekapaññāsakkhattuñca, cakkavattī bhavissasi;</p>

<p rend="gathalast">Cāturanto vijitāvī, jambumaṇḍassa <note>jambusaṇḍassa (sī. pī.)</note> issaro.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Mahāsamuddovakkhobho, duddharo pathavī yathā;</p>

<p rend="gathalast">Evameva ca te bhogā, appameyyā bhavissare.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Saṭṭhikoṭī hiraññassa, cajitvā <note>catvāna (sī. ka.), datvāna (syā. pī.)</note> pabbajiṃ ahaṃ;</p>

<p rend="gathalast">Kiṃ kusalaṃ gavesanto, bāvariṃ upasaṅkamiṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Tattha <pb ed="M" n="1.0402" /><pb ed="P" n="2.0343" /> mante adhīyāmi, chaḷaṅgaṃ nāma lakkhaṇaṃ;</p>

<p rend="gathalast">Tamandhakāraṃ vidhamaṃ, uppajji tvaṃ mahāmuni.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Tava dassanakāmohaṃ, āgatomhi mahāmuni;</p>

<p rend="gathalast">Tava dhammaṃ suṇitvāna, pattomhi acalaṃ padaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, sappiṃ buddhassadāsahaṃ;</p>

<p rend="gathalast">Etthantare nābhijāne, sappiṃ viññāpitaṃ <note>viññāpitā (?)</note> mayā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Mama saṅkappamaññāya, uppajjati yadicchakaṃ;</p>

<p rend="gathalast">Cittamaññāya nibbattaṃ, sabbe santappayāmahaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Aho buddhā aho dhammā <note>aho buddho aho dhammo (sī.) theragā. 201 theragāthāya tadaṭṭhakathāya ca saṃsandetabbaṃ</note>, aho no satthu sampadā;</p>

<p rend="gathalast">Thokañhi sappiṃ datvāna, appameyyaṃ labhāmahaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Mahāsamudde <pb ed="T" n="1.0540" /> udakaṃ, yāvatā nerupassato;</p>

<p rend="gathalast">Mama sappiṃ upādāya, kalabhāgaṃ na hessati <note>hissati (syā. ka.), essati (sī.)</note>.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Yāvatā cakkavāḷassa, kariyantassa <note>kārayantassa (syā.), kayirantassa (pī.), āharantassa (ka.)</note> rāsito;</p>

<p rend="gathalast">Mama nibbattavatthānaṃ <note>mayā nivatthavatthānaṃ (pī.)</note>, okāso so na sammati.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Pabbatarājā himavā, pavaropi siluccayo;</p>

<p rend="gathalast">Mamānulittagandhassa, upanidhiṃ <note>upanidhaṃ (sī. syā. ka.), upanīyaṃ (pī.)</note> na hessati.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Vatthaṃ <pb ed="V" n="1.0378" /> gandhañca sappiñca, aññañca diṭṭhadhammikaṃ;</p>

<p rend="gathalast">Asaṅkhatañca nibbānaṃ, sappidānassidaṃ phalaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Satipaṭṭhānasayano, samādhijhānagocaro;</p>

<p rend="gathalast">Bojjhaṅgabhojano <note>… janano (syā. ka.)</note> ajja, sappidānassidaṃ phalaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā mettagū thero imā gāthāyo</p>

<p rend="bodytext">Abhāsitthāti.</p>

<p rend="centre">Mettaguttherassāpadānaṃ tatiyaṃ.</p>

<p rend="subhead">4. Dhotakattheraapadānaṃ</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Gaṅgā <pb ed="T" n="1.0541" /><pb ed="M" n="1.0403" /> bhāgīrathī nāma, himavantā pabhāvitā <note>himavantappabhāvitā (sī.)</note>;</p>

<p rend="gathalast">Haṃsavatiyā dvārena, anusandati tāvade.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Sobhito nāma ārāmo, gaṅgākūle sumāpito;</p>

<p rend="gathalast">Tattha padumuttaro buddho, vasate lokanāyako.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Tidasehi <pb ed="P" n="2.0344" /> yathā indo, manujehi purakkhato;</p>

<p rend="gathalast">Nisīdi tattha bhagavā, asambhītova kesarī.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Nagare haṃsavatiyā, vasāmi <note>ahosiṃ (syā.)</note> brāhmaṇo ahaṃ;</p>

<p rend="gathalast">Chaḷaṅgo nāma nāmena, evaṃnāmo mahāmuni.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Aṭṭhārasa sissasatā, parivārenti maṃ tadā;</p>

<p rend="gathalast">Tehi sissehi samito, gaṅgātīraṃ upāgamiṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Tatthaddasāsiṃ samaṇe, nikkuhe dhotapāpake;</p>

<p rend="gathalast">Bhāgīrathiṃ tarantehaṃ <note>tarantohaṃ (syā. pī.)</note>, evaṃ cintesi tāvade.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Sāyaṃ pātaṃ <note>sāyapātaṃ (pī.)</note> tarantāme, buddhaputtā mahāyasā;</p>

<p rend="gathalast">Vihesayanti attānaṃ, tesaṃ attā vihaññati.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Sadevakassa lokassa, buddho aggo pavuccati;</p>

<p rend="gathalast">Natthi me dakkhiṇe kāraṃ, gatimaggavisodhanaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Yaṃnūna <pb ed="V" n="1.0379" /> buddhaseṭṭhassa, setuṃ gaṅgāya kāraye;</p>

<p rend="gathalast">Kārāpetvā imaṃ kammaṃ <note>setuṃ (syā.)</note>, santarāmi imaṃ bhavaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Satasahassaṃ <pb ed="T" n="1.0542" /> datvāna, setuṃ kārāpayiṃ ahaṃ;</p>

<p rend="gathalast">Saddahanto kataṃ kāraṃ, vipulaṃ me bhavissati.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Kārāpetvāna taṃ setuṃ, upesiṃ lokanāyakaṃ;</p>

<p rend="gathalast">Sirasi añjaliṃ katvā, imaṃ vacanamabraviṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘‘Satasahassassa vayaṃ <note>vayaṃ satasahassaṃva (ka.)</note>, datvā <note>katvā (sī. pī.)</note> kārāpito mayā;</p>

<p rend="gathalast">Tavatthāya mahāsetu, paṭiggaṇha mahāmune.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘‘Padumuttaro <pb ed="M" n="1.0404" /> lokavidū, āhutīnaṃ paṭiggaho;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘‘Yo me setuṃ akāresi, pasanno sehi pāṇibhi;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="centre">(Setudānaānisaṃso)</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘‘Darito pabbatato vā, rukkhato patitopiyaṃ;</p>

<p rend="gathalast">Cutopi lacchatī ṭhānaṃ, setudānassidaṃ phalaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘‘Virūḷhamūlasantānaṃ, nigrodhamiva māluto;</p>

<p rend="gathalast">Amittā nappasahanti, setudānassidaṃ phalaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘‘Nāssa corā pasahanti, nātimaññanti khattiyā;</p>

<p rend="gathalast">Sabbe tarissatāmitte, setudānassidaṃ phalaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘‘Abbhokāsagataṃ <pb ed="P" n="2.0345" /> santaṃ, kaṭhinātapatāpitaṃ;</p>

<p rend="gathalast">Puññakammena saṃyuttaṃ, na bhavissati vedanā <note>tāvade (ka.)</note>.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘‘Devaloke manusse vā, hatthiyānaṃ sunimmitaṃ;</p>

<p rend="gathalast">Tassa saṅkappamaññāya, nibbattissati tāvade.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘‘Sahassassā <pb ed="T" n="1.0543" /> vātajavā, sindhavā sīghavāhanā;</p>

<p rend="gathalast">Sāyaṃ pātaṃ upessanti, setudānassidaṃ phalaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘‘Āgantvāna manussattaṃ, sukhitoyaṃ bhavissati;</p>

<p rend="gathalast">Vehāsaṃ <note>ihāpi (sī. syā. pī.)</note> manujasseva, hatthiyānaṃ bhavissati.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘‘Tassa <pb ed="V" n="1.0380" /> dhammesu dāyādo, oraso dhammanimmito;</p>

<p rend="gathalast">Sabbāsave pariññāya, nibbāyissatināsavo’.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Aho me sukataṃ kammaṃ, jalajuttamanāmake;</p>

<p rend="gathalast">Tattha kāraṃ karitvāna, pattohaṃ āsavakkhayaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Padhānaṃ pahitattomhi, upasanto nirūpadhi;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="1.0405" /> jhāpitā mayhaṃ…pe… viharāmi anāsavo.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā dhotako thero imā gāthāyo abhāsitthāti.</p>

<p rend="centre">Dhotakattherassāpadānaṃ catutthaṃ.</p>

<p rend="subhead">5. Upasīvattheraapadānaṃ</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="T" n="1.0544" />, anomo nāma pabbato;</p>

<p rend="gathalast">Assamo sukato mayhaṃ, paṇṇasālā sumāpitā.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Nadī ca sandatī tattha, supatitthā manoramā;</p>

<p rend="gathalast">Anūpatitthe jāyanti, padumuppalakā bahū.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Pāṭhīnā pāvusā macchā, balajā muñjarohitā;</p>

<p rend="gathalast">Macchakacchapasañchannā <note>macchakacchapasampannā (?)</note>, nadikā sandate tadā.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Timirā pupphitā tattha, asokā khuddamālakā;</p>

<p rend="gathalast">Punnāgā giripunnāgā, sampavanti mamassamaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Kuṭajā <pb ed="P" n="2.0346" /> pupphitā tattha, tiṇasūlavanāni ca;</p>

<p rend="gathalast">Sālā ca saḷalā tattha, campakā pupphitā bahū.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Ajjunā atimuttā ca, mahānāmā ca pupphitā;</p>

<p rend="gathalast">Asanā madhugandhī ca, pupphitā te mamassame.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Uddālakā pāṭalikā, yūthikā ca piyaṅgukā;</p>

<p rend="gathalast">Bimbijālakasañchannā, samantā aḍḍhayojanaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Mātaggārā <pb ed="V" n="1.0381" /><note>mātaṅgavā (sī.), mātakarā (syā.), mātaṅgā vā (pī.)</note> sattaliyo, pāṭalī sinduvārakā;</p>

<p rend="gatha2">Aṅkolakā bahū tattha, tālakuṭṭhi <note>tālakūṭā (sī. syā.), tālakuṭṭhā (pī.)</note> ca pupphitā;</p>

<p rend="gathalast">Seleyyakā bahū tattha, pupphitā mama assame.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Etesu <pb ed="M" n="1.0406" /> pupphajātesu <note>pupphamānesu (sī. pī.)</note>, sobhanti pādapā bahū;</p>

<p rend="gathalast">Samantā <pb ed="T" n="1.0545" /> tena gandhena, vāyate mama assamo.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Harītakā āmalakā, ambajambuvibhītakā <note>vibhiṭakā (sī.)</note>;</p>

<p rend="gathalast">Kolā bhallātakā billā, phārusakaphalāni ca.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Tindukā ca piyālā ca, madhukā kāsumārayo;</p>

<p rend="gathalast">Labujā panasā tattha, kadalī badarīphalā <note>mandariphalā (ka.), candarīphalā (syā. pī.)</note>.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Ambāṭakā bahū tattha, vallikāraphalāni ca;</p>

<p rend="gathalast">Bījapūrasapāriyo <note>cirasaṃrasapākā ca (syā.), viṭapā ca sapākā ca (pī), vidaparapadādayo (ka.)</note>, phalitā mama assame.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Āḷakā isimuggā ca, tato modaphalā bahū;</p>

<p rend="gathalast">Avaṭā pakkabharitā <note>sakkarāritā (ka.)</note>, pilakkhudumbarāni ca.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Pipphilī marīcā tattha, nigrodhā ca kapitthanā;</p>

<p rend="gathalast">Udumbarakā bahavo, kaṇḍupaṇṇā ca hariyo <note>kaṇḍapakkā ca pāriyo (sī. syā. pī.)</note>.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Ete caññe ca bahavo, phalitā assame mama;</p>

<p rend="gathalast">Puppharukkhāpi bahavo, pupphitā mama assame.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Āluvā ca kaḷambā ca, biḷālī takkalāni ca;</p>

<p rend="gathalast">Ālakā tālakā ceva, vijjanti assame mama.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Assamassāvidūre me, mahājātassaro ahu;</p>

<p rend="gathalast">Acchodako sītajalo, supatittho manoramo.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Padumuppalā bahū tattha, puṇḍarīkasamāyutā;</p>

<p rend="gathalast">Mandālakehi <pb ed="P" n="2.0347" /> sañchannā, nānāgandhasameritā.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Gabbhaṃ gaṇhanti padumā, aññe pupphanti kesarī;</p>

<p rend="gathalast">Opupphapattā <pb ed="T" n="1.0546" /> tiṭṭhanti, padumākaṇṇikā bahū.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Madhu bhisamhā savati, khīraṃ sappi mulāḷibhi;</p>

<p rend="gathalast">Samantā tena gandhena, nānāgandhasameritā.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Kumudā <pb ed="M" n="1.0407" /> ambagandhi ca, nayitā dissare bahū;</p>

<p rend="gathalast">Jātassarassānukūlaṃ, ketakā pupphitā bahū.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Suphullā <pb ed="V" n="1.0382" /> bandhujīvā ca, setavārī sugandhikā;</p>

<p rend="gathalast">Kumbhilā susumārā ca, gahakā tattha jāyare.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Uggāhakā ajagarā, tattha jātassare bahū;</p>

<p rend="gathalast">Pāṭhīnā pāvusā macchā, balajā muñjarohitā.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Macchakacchapasañchannā, atho papaṭakāhi <note>pampaṭakehi (sī.), sapaṭakehi (syā.), pappaṭakehi (pī)</note> ca;</p>

<p rend="gathalast">Pārevatā ravihaṃsā, kukutthā <note>kukkutthā (syā. ka.), kutthakā (pī.)</note> ca nadīcarā.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Dindibhā <note>ṭiṭṭibhā (pī.)</note> cakkavākā ca, pampakā jīvajīvakā;</p>

<p rend="gathalast">Kalandakā ukkusā ca, senakā uddharā bahū.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Koṭṭhakā sukapotā ca, tuliyā camarā bahū;</p>

<p rend="gathalast">Kāreniyo <note>kāseniyā (syā.)</note> ca tilakā <note>kilakā (ka.)</note>, upajīvanti taṃ saraṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Sīhā byagghā ca dīpī ca, acchakokataracchakā;</p>

<p rend="gathalast">Vānarā kinnarā ceva, dissanti mama assame.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Tāni gandhāni ghāyanto, bhakkhayanto phalānahaṃ;</p>

<p rend="gathalast">Gandhodakaṃ pivanto ca, vasāmi mama assame.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Eṇīmigā varāhā ca, pasadā khuddarūpakā;</p>

<p rend="gathalast">Aggikā <pb ed="T" n="1.0547" /> jotikā ceva, vasanti mama assame.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Haṃsā koñcā mayūrā ca, sālikāpi ca kokilā;</p>

<p rend="gathalast">Majjārikā <note>mañjarikā (sī. syā. pī.)</note> bahū tattha, kosikā poṭṭhasīsakā.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Pisācā dānavā ceva, kumbhaṇḍā rakkhasā bahū;</p>

<p rend="gathalast">Garuḷā pannagā ceva, vasanti mama assame.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Mahānubhāvā isayo, santacittā samāhitā;</p>

<p rend="gatha2">Kamaṇḍaludharā <pb ed="P" n="2.0348" /> sabbe, ajinuttaravāsanā;</p>

<p rend="gathalast">Jaṭābhārabharitāva <note>te jaṭābhārabharitā (sī. pī.), jaṭābhārabharitā ca (syā.)</note>, vasanti mama assame.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Yugamattañca <pb ed="M" n="1.0408" /> pekkhantā, nipakā santavuttino;</p>

<p rend="gathalast">Lābhālābhena santuṭṭhā, vasanti mama assame.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Vākacīraṃ dhunantā te, phoṭentājinacammakaṃ;</p>

<p rend="gathalast">Sabalehi upatthaddhā, gacchanti ambare tadā.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Na te dakaṃ āharanti, kaṭṭhaṃ vā aggidārukaṃ;</p>

<p rend="gathalast">Sayañca upasampannā, pāṭihīrassidaṃ phalaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Lohadoṇiṃ <pb ed="V" n="1.0383" /> gahetvāna, vanamajjhe vasanti te;</p>

<p rend="gathalast">Kuñjarāva mahānāgā, asambhītāva kesarī.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Aññe gacchanti goyānaṃ, aññe pubbavidehakaṃ <note>pubbavidehanaṃ (syā. pī. ka.)</note>;</p>

<p rend="gathalast">Aññe ca uttarakuruṃ, sakaṃ balamavassitā <note>balamapassitā (syā. pī. ka.)</note>.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Tato piṇḍaṃ āharitvā, paribhuñjanti ekato;</p>

<p rend="gathalast">Sabbesaṃ pakkamantānaṃ, uggatejāna tādinaṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘Ajinacammasaddena <pb ed="T" n="1.0548" />, vanaṃ saddāyate tadā;</p>

<p rend="gathalast">Edisā te mahāvīra, sissā uggatapā mama.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Parivuto ahaṃ tehi, vasāmi mama assame;</p>

<p rend="gathalast">Tositā sakakammena, vinītāpi samāgatā.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Ārādhayiṃsu maṃ ete, sakakammābhilāsino;</p>

<p rend="gathalast">Sīlavanto ca nipakā, appamaññāsu kovidā.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Samayaṃ saṃviditvāna, upagacchi vināyako.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Upagantvāna sambuddho, ātāpī nipako muni;</p>

<p rend="gathalast">Pattaṃ paggayha sambuddho, bhikkhāya mamupāgami.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Upāgataṃ mahāvīraṃ, jalajuttamanāyakaṃ;</p>

<p rend="gathalast">Tiṇasantharaṃ <note>tiṇattharaṃ (syā.), tiṇatthataṃ (ka.)</note> paññāpetvā, sālapupphehi okiriṃ.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Nisādetvāna <pb ed="M" n="1.0409" /><note>nisīdetvāna (sī.), nisīditvāna (syā. pī.)</note> sambuddhaṃ, haṭṭho saṃviggamānaso;</p>

<p rend="gathalast">Khippaṃ pabbatamāruyha, agaḷuṃ <note>agaruṃ (sī.)</note> aggahiṃ ahaṃ.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Kumbhamattaṃ gahetvāna, panasaṃ devagandhikaṃ;</p>

<p rend="gathalast">Khandhe āropayitvāna, upagacchiṃ vināyakaṃ.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Phalaṃ <pb ed="P" n="2.0349" /> buddhassa datvāna, agaḷuṃ anulimpahaṃ;</p>

<p rend="gathalast">Pasannacitto sumano, buddhaseṭṭhaṃ avandihaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Isimajjhe <pb ed="T" n="1.0549" /> nisīditvā, imā gāthā abhāsatha.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘‘Yo me phalañca agaḷuṃ, āsanañca adāsi me;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘‘Gāme <pb ed="V" n="1.0384" /> vā yadi vāraññe, pabbhāresu guhāsu vā;</p>

<p rend="gathalast">Imassa cittamaññāya, nibbattissati bhojanaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘‘Devaloke manusse vā, upapanno ayaṃ naro;</p>

<p rend="gathalast">Bhojanehi ca vatthehi, parisaṃ tappayissati.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘‘Upapajjati yaṃ yoniṃ, devattaṃ atha mānusaṃ;</p>

<p rend="gathalast">Akkhobhabhogo hutvāna, saṃsarissatiyaṃ naro.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissati;</p>

<p rend="gathalast">Sahassakkhattuṃ rājā ca, cakkavattī bhavissati.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘‘Ekasattatikkhattuñca, devarajjaṃ karissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito <note>(upasīvo nāma nāmena, hessati satthu sāvako) (syā.)</note>;</p>

<p rend="gathalast">Sabbāsave pariññāya, viharissatināsavo’.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Suladdhalābho laddho me, yohaṃ addakkhiṃ nāyakaṃ;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘Gāme <pb ed="T" n="1.0550" /><pb ed="M" n="1.0410" /> vā yadi vāraññe, pabbhāresu guhāsu vā;</p>

<p rend="gathalast">Mama saṅkappamaññāya, bhojanaṃ hoti me sadā.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā upasīvo <note>upasivo (ka.)</note> thero imā gāthāyo abhāsitthāti.</p>

<p rend="centre">Upasīvattherassāpadānaṃ pañcamaṃ.</p>

<p rend="subhead">6. Nandakattheraapadānaṃ</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Migaluddo <pb ed="P" n="2.0350" /> pure āsiṃ, araññe kānane ahaṃ;</p>

<p rend="gathalast">Pasadaṃ migamesanto, sayambhuṃ addasaṃ ahaṃ <note>jinaṃ (sī.)</note>.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Anuruddho <pb ed="V" n="1.0385" /> nāma sambuddho, sayambhū aparājito;</p>

<p rend="gathalast">Vivekakāmo so dhīro, vanamajjhogahī tadā.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Catudaṇḍe gahetvāna, catuṭṭhāne ṭhapesahaṃ;</p>

<p rend="gathalast">Maṇḍapaṃ sukataṃ katvā, padmapupphehi chādayiṃ.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Maṇḍapaṃ <pb ed="T" n="1.0551" /> chādayitvāna, sayambhuṃ abhivādayiṃ;</p>

<p rend="gathalast">Dhanuṃ tattheva nikkhippa, pabbajiṃ anagāriyaṃ.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Naciraṃ pabbajitassa <note>pabbajitassa aciraṃ (sī.)</note>, byādhi me udapajjatha;</p>

<p rend="gathalast">Pubbakammaṃ saritvāna, tattha kālaṅkato ahaṃ.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Pubbakammena saṃyutto, tusitaṃ agamāsahaṃ;</p>

<p rend="gathalast">Tattha soṇṇamayaṃ byamhaṃ, nibbattati yadicchakaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Sahassayuttaṃ hayavāhiṃ, dibbayānamadhiṭṭhito;</p>

<p rend="gathalast">Āruhitvāna taṃ yānaṃ, gacchāmahaṃ yadicchakaṃ.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Tato <pb ed="M" n="1.0411" /> me niyyamānassa, devabhūtassa me sato;</p>

<p rend="gathalast">Samantā yojanasataṃ, maṇḍapo me dharīyati.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Sayanehaṃ tuvaṭṭāmi, acchanne <note>accantaṃ (sī.), accanta (pī.)</note> pupphasanthate;</p>

<p rend="gathalast">Antalikkhā ca padumā, vassante niccakālikaṃ.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Marīcike phandamāne, tappamāne ca ātape;</p>

<p rend="gathalast">Na maṃ tāpeti ātāpo, maṇḍapassa idaṃ phalaṃ.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Duggatiṃ samatikkanto, apāyā pihitā mama;</p>

<p rend="gathalast">Maṇḍape rukkhamūle vā, santāpo me na vijjati.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Mahīsaññaṃ adhiṭṭhāya, loṇatoyaṃ tarāmahaṃ;</p>

<p rend="gathalast">Tassa me sukataṃ kammaṃ, buddhapūjāyidaṃ phalaṃ.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Apathampi <note>abbhamhi (syā. ka.)</note> pathaṃ katvā, gacchāmi anilañjase;</p>

<p rend="gathalast">Aho me sukataṃ kammaṃ, buddhapūjāyidaṃ phalaṃ.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Pubbenivāsaṃ <pb ed="T" n="1.0552" /><pb ed="P" n="2.0351" /> jānāmi, dibbacakkhu visodhitaṃ;</p>

<p rend="gathalast">Āsavā me parikkhīṇā, buddhapūjāyidaṃ phalaṃ.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Jahitā purimā jāti, buddhassa oraso ahaṃ;</p>

<p rend="gathalast">Dāyādomhi ca saddhamme, buddhapūjāyidaṃ phalaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Ārādhitomhi <pb ed="V" n="1.0386" /> sugataṃ, gotamaṃ sakyapuṅgavaṃ;</p>

<p rend="gathalast">Dhammadhajo dhammadāyādo <note>dhammādāso (ka.)</note>, buddhapūjāyidaṃ phalaṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Upaṭṭhitvāna sambuddhaṃ, gotamaṃ sakyapuṅgavaṃ;</p>

<p rend="gathalast">Pāraṅgamaniyaṃ maggaṃ, apucchiṃ lokanāyakaṃ.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Ajjhiṭṭho kathayī buddho, gambhīraṃ nipuṇaṃ padaṃ;</p>

<p rend="gathalast">Tassāhaṃ dhammaṃ sutvāna, pattomhi āsavakkhayaṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘Aho me sukataṃ kammaṃ, parimuttomhi jātiyā;</p>

<p rend="gathalast">Sabbāsavaparikkhīṇo, natthi dāni punabbhavo.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0412" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā nandako thero imā gāthāyo abhāsitthāti.</p>

<p rend="centre">Nandakattherassāpadānaṃ chaṭṭhaṃ.</p>

<p rend="subhead">7. Hemakattheraapadānaṃ</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Pabbhārakūṭaṃ <pb ed="T" n="1.0553" /> nissāya, anomo nāma tāpaso;</p>

<p rend="gathalast">Assamaṃ sukataṃ katvā, paṇṇasāle vasī tadā.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Siddhaṃ tassa tapo kammaṃ, siddhipatto sake bale;</p>

<p rend="gathalast">Sakasāmaññavikkanto, ātāpī nipako muni.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Visārado sasamaye, paravāde ca kovido;</p>

<p rend="gathalast">Paṭṭho bhūmantalikkhamhi, uppātamhi ca kovido.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘Vītasoko nirārambho, appāhāro alolupo;</p>

<p rend="gathalast">Lābhālābhena santuṭṭho, jhāyī jhānarato muni.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Piyadassī nāma sambuddho, aggo kāruṇiko muni;</p>

<p rend="gathalast">Satte tāretukāmo so, karuṇāya pharī tadā.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Bodhaneyyaṃ <pb ed="P" n="2.0352" /> janaṃ disvā, piyadassī mahāmuni;</p>

<p rend="gathalast">Cakkavāḷasahassampi, gantvā ovadate muni.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘Mamuddharitukāmo <pb ed="V" n="1.0387" /> so, mamassamamupāgami;</p>

<p rend="gathalast">Na diṭṭho me jino pubbe, na sutopi ca kassaci.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘Uppātā supinā mayhaṃ, lakkhaṇā suppakāsitā;</p>

<p rend="gathalast">Paṭṭho bhūmantalikkhamhi, nakkhattapadakovido.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘Sohaṃ buddhassa sutvāna, tattha cittaṃ pasādayiṃ;</p>

<p rend="gathalast">Tiṭṭhanto <note>bhuñjanto (sī. pī. ka.)</note> vā nisinno vā, sarāmi niccakālikaṃ.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘Mayi <pb ed="T" n="1.0554" /> evaṃ sarantamhi, bhagavāpi anussari;</p>

<p rend="gathalast">Buddhaṃ anussarantassa, pīti me hoti tāvade.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘Kālañca <pb ed="M" n="1.0413" /> punarāgamma, upesi maṃ mahāmuni;</p>

<p rend="gathalast">Sampattepi na jānāmi, ayaṃ buddho mahāmuni.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Anukampako kāruṇiko, piyadassī mahāmuni;</p>

<p rend="gathalast">Sañjānāpesi attānaṃ, ‘ahaṃ buddho sadevake’.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Sañjānitvāna sambuddhaṃ, piyadassiṃ mahāmuniṃ;</p>

<p rend="gathalast">Sakaṃ cittaṃ pasādetvā, idaṃ vacanamabraviṃ.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> ‘‘‘Aññe <note>sabbe (syā.)</note> pīṭhe ca pallaṅke, āsandīsu nisīdare;</p>

<p rend="gathalast">Tuvampi sabbadassāvī, nisīda ratanāsane’.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> ‘‘Sabbaratanamayaṃ pīṭhaṃ, nimminitvāna tāvade;</p>

<p rend="gathalast">Piyadassissa munino, adāsiṃ iddhinimmitaṃ.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘Ratane ca nisinnassa, pīṭhake iddhinimmite;</p>

<p rend="gathalast">Kumbhamattaṃ jambuphalaṃ, adāsiṃ tāvade ahaṃ.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> ‘‘Mama hāsaṃ janetvāna, paribhuñji mahāmuni;</p>

<p rend="gathalast">Tadā cittaṃ pasādetvā, satthāraṃ abhivādayiṃ.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘Piyadassī tu bhagavā, lokajeṭṭho narāsabho;</p>

<p rend="gathalast">Ratanāsanamāsīno, imā gāthā abhāsatha.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> ‘‘‘Yo me ratanamayaṃ pīṭhaṃ, amatañca phalaṃ adā;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘‘Sattasattati <pb ed="T" n="1.0555" /> kappāni, devaloke ramissati;</p>

<p rend="gathalast">Pañcasattatikkhattuñca, cakkavattī bhavissati.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> ‘‘‘Dvattiṃsakkhattuṃ <pb ed="V" n="1.0388" /> devindo, devarajjaṃ karissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> ‘‘‘Soṇṇamayaṃ <pb ed="P" n="2.0353" /> rūpimayaṃ, pallaṅkaṃ sukataṃ bahuṃ;</p>

<p rend="gathalast">Lohitaṅgamayañceva, lacchati ratanāmayaṃ.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> ‘‘‘Caṅkamantampi manujaṃ, puññakammasamaṅginaṃ;</p>

<p rend="gathalast">Pallaṅkāni anekāni, parivāressare tadā.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> ‘‘‘Kūṭāgārā <pb ed="M" n="1.0414" /> ca pāsādā, sayanañca mahārahaṃ;</p>

<p rend="gathalast">Imassa cittamaññāya, nibbattissanti tāvade.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> ‘‘‘Saṭṭhi nāgasahassāni, sabbālaṅkārabhūsitā;</p>

<p rend="gathalast">Suvaṇṇakacchā mātaṅgā, hemakappanavāsasā <note>hemakappanivāsanā (sī. syā.), hemakappanivāsasā (ka.)</note>.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ‘‘‘Ārūḷhā gāmaṇīyehi, tomaraṅkusapāṇibhi;</p>

<p rend="gathalast">Imaṃ paricarissanti, ratnapīṭhassidaṃ phalaṃ.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> ‘‘‘Saṭṭhi assasahassāni, sabbālaṅkārabhūsitā;</p>

<p rend="gathalast">Ājānīyāva jātiyā, sindhavā sīghavāhino.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> ‘‘‘Ārūḷhā gāmaṇīyehi, illiyācāpadhāribhi;</p>

<p rend="gathalast">Tepimaṃ paricarissanti, ratnapīṭhassidaṃ phalaṃ.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ‘‘‘Saṭṭhi rathasahassāni, sabbālaṅkārabhūsitā;</p>

<p rend="gathalast">Dīpā athopi veyagghā, sannaddhā ussitaddhajā.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> ‘‘‘Ārūḷhā <pb ed="T" n="1.0556" /> gāmaṇīyehi, cāpahatthehi vammibhi;</p>

<p rend="gathalast">Parivāressantimaṃ niccaṃ, ratnapīṭhassidaṃ phalaṃ.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ‘‘‘Saṭṭhi dhenusahassāni, dohaññā puṅgavūsabhe;</p>

<p rend="gathalast">Vacchake janayissanti, ratnapīṭhassidaṃ phalaṃ.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> ‘‘‘Soḷasitthisahassāni, sabbālaṅkārabhūsitā;</p>

<p rend="gathalast">Vicittavatthābharaṇā, āmukkamaṇikuṇḍalā.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> ‘‘‘Aḷārapamhā hasulā, susaññā tanumajjhimā;</p>

<p rend="gathalast">Parivāressantimaṃ niccaṃ, ratnapīṭhassidaṃ phalaṃ.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> ‘‘‘Aṭṭhārase kappasate, gotamo nāma cakkhumā;</p>

<p rend="gathalast">Tamandhakāraṃ vidhamitvā, buddho loke bhavissati.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> ‘‘‘Tassa <pb ed="V" n="1.0389" /> dassanamāgamma, pabbajissatikiñcano;</p>

<p rend="gathalast">Tosayitvāna satthāraṃ, sāsanebhiramissati.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> ‘‘‘Tassa <pb ed="P" n="2.0354" /> dhammaṃ suṇitvāna, kilese ghātayissati;</p>

<p rend="gathalast">Sabbāsave pariññāya, nibbāyissatināsavo’.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> ‘‘Vīriyaṃ <pb ed="M" n="1.0415" /> me dhuradhorayhaṃ, yogakkhemādhivāhanaṃ;</p>

<p rend="gathalast">Uttamatthaṃ patthayanto, sāsane viharāmahaṃ.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> ‘‘Idaṃ pacchimakaṃ mayhaṃ, carimo vattate bhavo;</p>

<p rend="gathalast">Sabbāsavā parikkhīṇā, natthi dāni punabbhavo.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="1.0557" /> vata me āsi…pe… kataṃ buddhassa sāsanaṃ.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="gathalast">Itthaṃ sudaṃ āyasmā hemako thero imā gāthāyo abhāsitthāti;</p>

<p rend="centre">Hemakattherassāpadānaṃ sattamaṃ.</p>

<p rend="centre">Sattarasamaṃ bhāṇavāraṃ.</p>

<p rend="subhead">8. Todeyyattheraapadānaṃ</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> ‘‘Rājā ajitañjayo <note>rājāsi vijayo (sī. aṭṭha.), rājā vijitajayo (syā.)</note> nāma, ketumatīpuruttame;</p>

<p rend="gathalast">Sūro vikkamasampanno, puramajjhāvasī tadā.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> ‘‘Tassa rañño pamattassa, aṭaviyo samuṭṭhahuṃ;</p>

<p rend="gathalast">Otārā <note>uttarā (syā.), ocarā (pī.)</note> tuṇḍikā ceva, raṭṭhaṃ viddhaṃsayuṃ tadā.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> ‘‘Paccante kupite khippaṃ, sannipātesirindamo;</p>

<p rend="gathalast">Bhaṭe ceva balatthe ca, ariṃ niggāhayi tadā.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> ‘‘Hatthārohā anīkaṭṭhā, sūrā ca cammayodhino;</p>

<p rend="gathalast">Dhanuggahā ca uggā ca, sabbe sannipatuṃ tadā.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> ‘‘Āḷārikā ca kappakā, nhāpakā mālakārakā;</p>

<p rend="gathalast">Sūrā vijitasaṅgāmā, sabbe sannipatuṃ tadā.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> ‘‘Khaggahatthā <pb ed="T" n="1.0558" /> ca purisā, cāpahatthā ca vammino;</p>

<p rend="gathalast">Luddā vijitasaṅgāmā, sabbe sannipatuṃ tadā.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> ‘‘Tidhāpabhinnā <pb ed="M" n="1.0416" /><pb ed="V" n="1.0390" /> mātaṅgā, kuñjarā saṭṭhihāyanā;</p>

<p rend="gathalast">Suvaṇṇakacchālaṅkārā, sabbe sannipatuṃ tadā.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> ‘‘Khamā sītassa uṇhassa, ukkāruharaṇassa ca;</p>

<p rend="gathalast">Yodhājīvā katakammā, sabbe sannipatuṃ tadā.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> ‘‘Saṅkhasaddaṃ <pb ed="P" n="2.0355" /> bherisaddaṃ, atho utuja <note>uddhava (sī.), uddaṭa (syā.)</note> saddakaṃ;</p>

<p rend="gathalast">Etehi te hāsayantā, sabbe sannipatuṃ tadā.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> ‘‘Tisūlakontimantehi <note>tisūlakontamantehi (sī.), kavacehi tomarehi (sī.), dhanūhi tomarehi (syā.)</note> ca;</p>

<p rend="gathalast">Koṭṭentānaṃ nipātentā <note>koṭṭayantā nivattentā (syā.)</note>, sabbe sannipatuṃ tadā.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> ‘‘Kimevātinisāmetvā <note>kavacānivāsetvā (syā.)</note>, sarājā ajitañjayo <note>ajinaṃ jino (sī.), ajitañjino (syā.)</note>;</p>

<p rend="gathalast">Saṭṭhi pāṇasahassāni, sūle uttāsayiṃ tadā.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> ‘‘Saddaṃ mānusakākaṃsu, aho rājā adhammiko;</p>

<p rend="gathalast">Niraye paccamānassa, kadā anto bhavissati.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> ‘‘Sayanehaṃ tuvaṭṭento, passāmi niraye tadā;</p>

<p rend="gathalast">Na supāmi divārattiṃ, sūlena tajjayanti maṃ.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> ‘‘Kiṃ pamādena rajjena, vāhanena balena ca;</p>

<p rend="gathalast">Na te pahonti dhāretuṃ, tāpayanti <note>tāsayanti (sī. syā.)</note> mamaṃ sadā.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> ‘‘Kiṃ me puttehi dārehi, rajjena sakalena ca;</p>

<p rend="gathalast">Yaṃnūna pabbajeyyāhaṃ, gatimaggaṃ visodhaye.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> ‘‘Saṭṭhi <pb ed="T" n="1.0559" /> nāgasahassāni, sabbālaṅkārabhūsite;</p>

<p rend="gathalast">Suvaṇṇakacche mātaṅge, hemakappanavāsase.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> ‘‘Ārūḷhe gāmaṇīyehi, tomaraṅkusapāṇibhi;</p>

<p rend="gatha2">Saṅgāmāvacare ṭhāne, anapekkho vihāyahaṃ;</p>

<p rend="gathalast">Sakakammena santatto, nikkhamiṃ anagāriyaṃ.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> ‘‘Saṭṭhi <pb ed="M" n="1.0417" /> assasahassāni, sabbālaṅkārabhūsite;</p>

<p rend="gathalast">Ājānīyeva jātiyā, sindhave sīghavāhane.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> ‘‘Ārūḷhe gāmaṇīyehi, cāpahatthehi vammibhi;</p>

<p rend="gathalast">Pahāretvāna <note>pahāyitvāna (sī. pī.), chaḍḍayitvāna (syā.)</note> te sabbe, nikkhamiṃ anagāriyaṃ.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> ‘‘Saṭṭhi <pb ed="V" n="1.0391" /> rathasahassāni, sabbālaṅkārabhūsite;</p>

<p rend="gatha2">Dīpe athopi veyagghe, sannaddhe ussitaddhaje;</p>

<p rend="gathalast">Te sabbe parihāretvā <note>parivajjetvā (syā.), parihāyitvā (pī.)</note>, pabbajiṃ anagāriyaṃ.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> ‘‘Saṭṭhi <pb ed="P" n="2.0356" /> dhenusahassāni, sabbā kaṃsūpadhāraṇā;</p>

<p rend="gathalast">Tāyopi <note>gāviyo (syā.), dhenuyo (ka.)</note> chaḍḍayitvāna, pabbajiṃ anagāriyaṃ.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> ‘‘Saṭṭhi itthisahassāni, sabbālaṅkārabhūsitā;</p>

<p rend="gathalast">Vicittavatthābharaṇā, āmukkamaṇikuṇḍalā.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> ‘‘Aḷārapamhā hasulā, susaññā tanumajjhimā;</p>

<p rend="gathalast">Tā hitvā kandamānāyo, pabbajiṃ anagāriyaṃ.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> ‘‘Saṭṭhi gāmasahassāni, paripuṇṇāni sabbaso;</p>

<p rend="gathalast">Chaḍḍayitvāna taṃ rajjaṃ, pabbajiṃ anagāriyaṃ.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> ‘‘Nagarā <pb ed="T" n="1.0560" /> nikkhamitvāna, himavantamupāgamiṃ;</p>

<p rend="gathalast">Bhāgīrathīnadītīre, assamaṃ māpayiṃ ahaṃ.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> ‘‘Paṇṇasālaṃ karitvāna, agyāgāraṃ akāsahaṃ;</p>

<p rend="gathalast">Āraddhavīriyo pahitatto, vasāmi assame ahaṃ.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> ‘‘Maṇḍape rukkhamūle vā, suññāgāre ca jhāyato;</p>

<p rend="gathalast">Na tu vijjati tāso me, na passe bhayabheravaṃ.</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> ‘‘Sumedho nāma sambuddho, aggo kāruṇiko muni;</p>

<p rend="gathalast">Ñāṇālokena jotanto, loke uppajji tāvade.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> ‘‘Mama assamasāmantā, yakkho āsi mahiddhiko;</p>

<p rend="gathalast">Buddhaseṭṭhamhi uppanne, ārocesi mamaṃ tadā.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> ‘‘Buddho <pb ed="M" n="1.0418" /> loke samuppanno, sumedho nāma cakkhumā;</p>

<p rend="gathalast">Tāreti janataṃ sabbaṃ, tampi so tārayissati.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> ‘‘Yakkhassa vacanaṃ sutvā, saṃviggo āsi tāvade;</p>

<p rend="gathalast">Buddho buddhoti cintento, assamaṃ paṭisāmayiṃ.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> ‘‘Aggidāruñca chaḍḍetvā, saṃsāmetvāna santhataṃ;</p>

<p rend="gathalast">Assamaṃ abhivanditvā, nikkhamiṃ vipinā ahaṃ.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> ‘‘Tato candanamādāya, gāmā gāmaṃ purā puraṃ;</p>

<p rend="gathalast">Devadevaṃ gavesanto, upagacchiṃ vināyakaṃ.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> ‘‘Bhagavā <pb ed="V" n="1.0392" /> tamhi samaye, sumedho lokanāyako;</p>

<p rend="gathalast">Catusaccaṃ pakāsento, bodheti janataṃ bahuṃ.</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> ‘‘Añjaliṃ <pb ed="T" n="1.0561" /> paggahetvāna, sīse katvāna candanaṃ;</p>

<p rend="gathalast">Sambuddhaṃ abhivādetvā, imā gāthā abhāsahaṃ.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> ‘‘‘Vassike pupphamānamhi, santike upavāyati;</p>

<p rend="gathalast">Tvaṃ vīra guṇagandhena, disā sabbā pavāyasi.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> ‘‘‘Campake nāgavanike, atimuttakaketake;</p>

<p rend="gathalast">Sālesu pupphamānesu, anuvātaṃ pavāyati.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> ‘‘‘Tava <pb ed="P" n="2.0357" /> gandhaṃ suṇitvāna, himavantā idhāgamiṃ;</p>

<p rend="gathalast">Pūjemi taṃ mahāvīra, lokajeṭṭha mahāyasa’.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> ‘‘Varacandanenānulimpiṃ, sumedhaṃ lokanāyakaṃ;</p>

<p rend="gathalast">Sakaṃ cittaṃ pasādetvā, tuṇhī aṭṭhāsi tāvade.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> ‘‘Sumedho nāma bhagavā, lokajeṭṭho narāsabho;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> ‘‘‘Yo me guṇe pakittesi, candanañca apūjayi;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> ‘‘‘Ādeyyavākyavacano, brahmā uju patāpavā;</p>

<p rend="gathalast">Pañcavīsatikappāni, sappabhāso bhavissati.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> ‘‘‘Chabbīsatikappasate, devaloke ramissati;</p>

<p rend="gathalast">Sahassakkhattuṃ rājā ca, cakkavattī bhavissati.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> ‘‘‘Tettiṃsakkhattuṃ <pb ed="M" n="1.0419" /> devindo, devarajjaṃ karissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> ‘‘‘Tato <pb ed="T" n="1.0562" /> cutoyaṃ manujo, manussattaṃ gamissati;</p>

<p rend="gathalast">Puññakammena saṃyutto, brahmabandhu bhavissati.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> ‘‘‘Ajjhāyako mantadharo, tiṇṇaṃ vedāna pāragū;</p>

<p rend="gathalast">Tilakkhaṇena sampanno, bāvarī nāma brāhmaṇo.</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> ‘‘‘Tassa sisso bhavitvāna, hessati mantapāragū;</p>

<p rend="gathalast">Upagantvāna sambuddhaṃ, gotamaṃ sakyapuṅgavaṃ.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> ‘‘‘Pucchitvā <pb ed="V" n="1.0393" /> nipuṇe pañhe, bhāvayitvāna añjasaṃ <note>hāsayitvāna mānasaṃ (syā.), bhāvayitvāna sañcayaṃ (ka.)</note>;</p>

<p rend="gathalast">Sabbāsave pariññāya, viharissatināsavo’.</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> ‘‘Tividhaggi nibbutā mayhaṃ, bhavā sabbe samūhatā;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā todeyyo thero imā gāthāyo abhāsitthāti.</p>

<p rend="centre">Todeyyattherassāpadānaṃ aṭṭhamaṃ.</p>

<p rend="subhead">9. Jatukaṇṇittheraapadānaṃ</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> ‘‘Nagare <pb ed="T" n="1.0563" /> haṃsavatiyā, seṭṭhiputto ahosahaṃ;</p>

<p rend="gathalast">Samappito kāmaguṇe, paricāremahaṃ tadā.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> ‘‘Tato <pb ed="P" n="2.0358" /><note>tayo (sī.)</note> pāsādamāruyha, mahābhoge valañjako <note>ubbiddhā gehaluñjakā (ka.), ubbiddhāgehalañchakā (sī.)</note>;</p>

<p rend="gathalast">Tattha naccehi gītehi, paricāremahaṃ tadā.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> ‘‘Tūriyā <pb ed="M" n="1.0420" /> āhatā mayhaṃ, sammatāḷasamāhitā;</p>

<p rend="gathalast">Naccantā <note>rañjantī (syā.), rajjantā (ka.)</note> itthiyo sabbā, harantiyeva me mano.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> ‘‘Celāpikā <note>celāvakā (syā.), velāmikā (pī.)</note> lāmaṇikā <note>vāmanikā (syā. pī.)</note>, kuñjavāsī timajjhikā <note>kuñjavā sīhimajjhitā (syā.), kujjā vā sīhimajjhikā (pī.)</note>;</p>

<p rend="gathalast">Laṅghikā sokajjhāyī ca, parivārenti maṃ sadā.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> ‘‘Vetāḷino kumbhathūnī, naṭā ca naccakā bahū;</p>

<p rend="gathalast">Naṭakā nāṭakā ceva, parivārenti maṃ sadā.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> ‘‘Kappakā nhāpakā sūdā, mālākārā supāsakā <note>sumāpakā (sī. syā.)</note>;</p>

<p rend="gathalast">Jallā mallā ca te sabbe, parivārenti maṃ sadā.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> ‘‘Etesu kīḷamānesu, sikkhite katupāsane;</p>

<p rend="gathalast">Rattindivaṃ na jānāmi, indova tidasaṅgaṇe.</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> ‘‘Addhikā pathikā sabbe, yācakā varakā bahū;</p>

<p rend="gathalast">Upagacchanti te niccaṃ, bhikkhayantā mamaṃ gharaṃ.</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> ‘‘Samaṇā <pb ed="V" n="1.0394" /> brāhmaṇā ceva, puññakkhettā anuttarā;</p>

<p rend="gathalast">Vaḍḍhayantā mamaṃ puññaṃ, āgacchanti mamaṃ gharaṃ.</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> ‘‘Paṭagā <note>paṭakā (sī. syā.), padakā (pī.)</note> laṭukā <note>laṭakā (sī.)</note> sabbe, nigaṇṭhā pupphasāṭakā;</p>

<p rend="gathalast">Tedaṇḍikā <pb ed="T" n="1.0564" /> ekasikhā, āgacchanti mamaṃ gharaṃ.</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> ‘‘Ājīvakā viluttāvī, godhammā devadhammikā;</p>

<p rend="gathalast">Rajojalladharā ete, āgacchanti mamaṃ gharaṃ.</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> ‘‘Parittakā santipattā <note>parivattakā siddhipattā (sī. syā. pī.)</note>, kodhapugganikā <note>koṇḍapuggaṇikā (sī.), koṇḍapuggalikā (pī.)</note> bahū;</p>

<p rend="gathalast">Tapassī vanacārī ca, āgacchanti mamaṃ gharaṃ.</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> ‘‘Oḍḍakā damiḷā ceva, sākuḷā malavāḷakā <note>malayālakā (sī. syā. pī.)</note>;</p>

<p rend="gathalast">Savarā yonakā ceva, āgacchanti mamaṃ gharaṃ.</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> ‘‘Andhakā <pb ed="M" n="1.0421" /><pb ed="P" n="2.0359" /> muṇḍakā sabbe, koṭalā hanuvindakā <note>kolakā sānuvindakā (sī. pī.)</note>;</p>

<p rend="gathalast">Ārāvacīnaraṭṭhā ca, āgacchanti mamaṃ gharaṃ.</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> ‘‘Alasandakā <note>alasantā (ka.)</note> pallavakā, dhammarā niggamānusā <note>babbarā bhaggakārusā (sī.)</note>;</p>

<p rend="gathalast">Gehikā <note>rohitā (sī.), bāhikā (pī.)</note> cetaputtā ca, āgacchanti mamaṃ gharaṃ.</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> ‘‘Mādhurakā kosalakā, kaliṅgā <note>kāsikā (sī.)</note> hatthiporikā;</p>

<p rend="gathalast">Isiṇḍā makkalā ceva, āgacchanti mamaṃ gharaṃ.</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> ‘‘Celāvakā ārabbhā <note>arammā (sī. pī.)</note> ca, oghuḷhā <note>okkalā (sī.)</note> meghalā bahū;</p>

<p rend="gathalast">Khuddakā suddakā ceva, āgacchanti mamaṃ gharaṃ.</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> ‘‘Rohaṇā sindhavā ceva, citakā ekakaṇṇikā;</p>

<p rend="gathalast">Suraṭṭhā aparantā ca, āgacchanti mamaṃ gharaṃ.</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> ‘‘Suppārakā kumārā <note>kikumārā (sī. pī.)</note> ca, mallasovaṇṇabhūmikā <note>malayā soṇṇabhūmikā (sī. syā. pī.)</note>;</p>

<p rend="gathalast">Vajjītaṅgā <note>vajjī tārā (sī.), vajjīhārā (syā. pī.)</note> ca te sabbe, āgacchanti mamaṃ gharaṃ.</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> ‘‘Naḷakārā <pb ed="T" n="1.0565" /> pesakārā, cammakārā ca tacchakā;</p>

<p rend="gathalast">Kammārā kumbhakārā ca, āgacchanti mamaṃ gharaṃ.</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> ‘‘Maṇikārā lohakārā, soṇṇakārā ca dussikā;</p>

<p rend="gathalast">Tipukārā ca te sabbe, āgacchanti mamaṃ gharaṃ.</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> ‘‘Usukārā bhamakārā, pesakārā ca gandhikā;</p>

<p rend="gathalast">Rajakā tunnavāyā ca, āgacchanti mamaṃ gharaṃ.</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> ‘‘Telikā <pb ed="V" n="1.0395" /> kaṭṭhahārā ca, udahārā ca pessikā;</p>

<p rend="gathalast">Sūpikā sūparakkhā ca, āgacchanti mamaṃ gharaṃ.</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> ‘‘Dovārikā <pb ed="P" n="2.0360" /> anīkaṭṭhā, bandhikā <note>vandikā (sī.), ganthikā (syā.), sandikā (pī.)</note> pupphachaḍḍakā;</p>

<p rend="gathalast">Hatthāruhā hatthipālā, āgacchanti mamaṃ gharaṃ.</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> ‘‘Ānandassa <pb ed="M" n="1.0422" /> mahārañño <note>ānandassa nāma rañño (syā.), arindamanāma rañño (pī.)</note>, mamatthassa <note>pamattassa (sī. pī.), samaggassa (syā.)</note> adāsahaṃ;</p>

<p rend="gathalast">Sattavaṇṇena ratanena, ūnatthaṃ <note>ūnattaṃ (sī. syā. pī.)</note> pūrayāmahaṃ.</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> ‘‘Ye mayā kittitā sabbe, nānāvaṇṇā bahū janā;</p>

<p rend="gathalast">Tesāhaṃ cittamaññāya, tappayiṃ ratanenahaṃ.</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> ‘‘Vaggūsu bhāsamānāsu, vajjamānāsu bherisu;</p>

<p rend="gathalast">Saṅkhesu dhamayantesu, sakagehe ramāmahaṃ.</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, padumuttaranāyako;</p>

<p rend="gathalast">Vasīsatasahassehi, parikkhīṇāsavehi so.</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> ‘‘Bhikkhūhi sahito vīthiṃ, paṭipajjittha cakkhumā;</p>

<p rend="gathalast">Obhāsento disā sabbā, dīparukkhova jotati.</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"> ‘‘Vajjanti <pb ed="T" n="1.0566" /> bheriyo sabbā, gacchante lokanāyake;</p>

<p rend="gathalast">Pabhā niddhāvate tassa, sataraṃsīva uggato.</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> ‘‘Kavāṭantarikāyāpi, paviṭṭhena ca rasminā;</p>

<p rend="gathalast">Antogharesu vipulo, āloko āsi tāvade.</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> ‘‘Pabhaṃ disvāna buddhassa, pārisajje avocahaṃ;</p>

<p rend="gathalast">Nissaṃsayaṃ buddhaseṭṭho, imaṃ vīthimupāgato.</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> ‘‘Khippaṃ oruyha pāsādā, agamiṃ antarāpaṇaṃ;</p>

<p rend="gathalast">Sambuddhaṃ abhivādetvā, idaṃ vacanamabraviṃ.</p>

<p rend="hangnum" n="309"><hi rend="paranum">309</hi><hi rend="dot">.</hi></p>

<p rend="gatha1"> ‘‘‘Anukampatu me buddho, jalajuttamanāyako;</p>

<p rend="gathalast">Vasīsatasahassehi, adhivāsesi so muni’.</p>

<p rend="hangnum" n="310"><hi rend="paranum">310</hi><hi rend="dot">.</hi></p>

<p rend="gatha1"> ‘‘Nimantetvāna sambuddhaṃ, abhinesiṃ sakaṃ gharaṃ;</p>

<p rend="gathalast">Tattha annena pānena, santappesiṃ mahāmuniṃ.</p>

<p rend="hangnum" n="311"><hi rend="paranum">311</hi><hi rend="dot">.</hi></p>

<p rend="gatha1"> ‘‘Bhuttāviṃ kālamaññāya, buddhaseṭṭhassa tādino;</p>

<p rend="gathalast">Sataṅgikena tūriyena, buddhaseṭṭhaṃ upaṭṭhahiṃ.</p>

<p rend="hangnum" n="312"><hi rend="paranum">312</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Antoghare nisīditvā, imā gāthā abhāsatha.</p>

<p rend="hangnum" n="313"><hi rend="paranum">313</hi><hi rend="dot">.</hi></p>

<p rend="gatha1"> ‘‘‘Yo <pb ed="M" n="1.0423" /><pb ed="V" n="1.0396" /><pb ed="P" n="2.0361" /> maṃ tūriyehupaṭṭhāsi, annapānañcadāsi me;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="314"><hi rend="paranum">314</hi><hi rend="dot">.</hi></p>

<p rend="gatha1"> ‘‘‘Pahūtabhakkho hutvāna, sahirañño sabhojano;</p>

<p rend="gathalast">Catudīpe ekarajjaṃ, kārayissatiyaṃ naro.</p>

<p rend="hangnum" n="315"><hi rend="paranum">315</hi><hi rend="dot">.</hi></p>

<p rend="gatha1"> ‘‘‘Pañcasīle <pb ed="T" n="1.0567" /> samādāya, dasakammapathe tato;</p>

<p rend="gathalast">Samādāya pavattento, parisaṃ sikkhāpayissati.</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> ‘‘‘Tūriyasatasahassāni, bheriyo samalaṅkatā;</p>

<p rend="gathalast">Vajjayissantimaṃ niccaṃ, upaṭṭhānassidaṃ phalaṃ.</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissati;</p>

<p rend="gathalast">Catusaṭṭhikkhattuṃ devindo, devarajjaṃ karissati.</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> ‘‘‘Catusaṭṭhikkhattuṃ rājā, cakkavattī bhavissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> ‘‘‘Upapajjati yaṃ yoniṃ, devattaṃ atha mānusaṃ;</p>

<p rend="gathalast">Anūnabhogo hutvāna, manussattaṃ gamissati.</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> ‘‘‘Ajjhāyako bhavitvāna, tiṇṇaṃ vedāna pāragū;</p>

<p rend="gathalast">Uttamatthaṃ gavesanto, carissati mahiṃ imaṃ.</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> ‘‘‘So pacchā pabbajitvāna, sukkamūlena codito;</p>

<p rend="gathalast">Gotamassa bhagavato, sāsanebhiramissati.</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> ‘‘‘Ārādhayitvāna sambuddhaṃ, gotamaṃ sakyapuṅgavaṃ;</p>

<p rend="gathalast">Kilese jhāpayitvāna, arahāyaṃ bhavissati’.</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> ‘‘Vipine byaggharājāva, migarājāva kesarī;</p>

<p rend="gathalast">Abhīto viharāmajja, sakyaputtassa sāsane.</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> ‘‘Devaloke <pb ed="T" n="1.0568" /> manusse vā, dalidde duggatimhi vā;</p>

<p rend="gathalast">Nibbattiṃ me na passāmi, upaṭṭhānassidaṃ phalaṃ.</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> ‘‘Vivekamanuyuttomhi <pb ed="V" n="1.0397" />, upasanto nirūpadhi;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="1.0424" /> jhāpitā mayhaṃ…pe… viharāmi anāsavo.</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā jatukaṇṇitthero imā gāthāyo abhāsitthāti.</p>

<p rend="centre">Jatukaṇṇittherassāpadānaṃ navamaṃ.</p>

<p rend="subhead">10. Udenattheraapadānaṃ</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="P" n="2.0362" />, padumo nāma pabbato;</p>

<p rend="gathalast">Assamo sukato mayhaṃ, paṇṇasālā sumāpitā.</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> ‘‘Nadiyo sandare tattha, supatitthā manoramā;</p>

<p rend="gathalast">Acchodakā sītajalā, sandare nadiyo sadā.</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> ‘‘Pāṭhīnā <pb ed="T" n="1.0569" /> pāvusā macchā, balajā muñjarohitā;</p>

<p rend="gathalast">Sobhentā nadiyo ete, vasanti nadiyā sadā.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> ‘‘Ambajambūhi sañchannā, kareritilakā tathā;</p>

<p rend="gathalast">Uddālakā pāṭaliyo, sobhenti mama assamaṃ.</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> ‘‘Aṅkolakā bimbijālā, māyākārī ca pupphitā;</p>

<p rend="gathalast">Gandhena upavāyantā, sobhenti mama assamaṃ.</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> ‘‘Atimuttā sattalikā, nāgā sālā ca pupphitā;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> ‘‘Kosambā saḷalā nīpā, aṭṭhaṅgāpi ca pupphitā <note>aṭṭhaṅgā ca supupphitā (sī.), kaṭṭhaṅgā ca supupphitā (pī.)</note>;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="337"><hi rend="paranum">337</hi><hi rend="dot">.</hi></p>

<p rend="gatha1"> ‘‘Harītakā āmalakā, ambajambuvibhītakā;</p>

<p rend="gathalast">Kolā bhallātakā billā, phalāni bahu assame.</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"> ‘‘Kalambā <pb ed="M" n="1.0425" /> kandalī tattha, pupphanti mama assame;</p>

<p rend="gathalast">Dibbagandhaṃ <note>dibbagandhā (sī. syā. pī.) evaṃ paratthapi</note> sampavantā, sobhenti mama assamaṃ.</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"> ‘‘Asokapiṇḍivārī <pb ed="V" n="1.0398" /> ca <note>asokapiṇḍī ca varī (sī. syā.), asokapiṇḍī ca vārī (pī.)</note>, nimbarukkhā ca pupphitā;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"> ‘‘Punnāgā giripunnāgā, timirā tattha pupphitā;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"> ‘‘Nigguṇḍī sirinigguṇḍī, camparukkhettha pupphitā;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"> ‘‘Avidūre <pb ed="T" n="1.0570" /> pokkharaṇī, cakkavākūpakūjitā;</p>

<p rend="gathalast">Mandālakehi sañchannā, padumuppalakehi ca.</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"> ‘‘Acchodakā <pb ed="P" n="2.0363" /> sītajalā, supatitthā manoramā;</p>

<p rend="gathalast">Acchā phalikasamānā, sobhenti mama assamaṃ.</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"> ‘‘Padumā pupphare tattha, puṇḍarīkā ca uppalā;</p>

<p rend="gathalast">Mandālakehi sañchannā, sobhenti mama assamaṃ.</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"> ‘‘Pāṭhīnā pāvusā macchā, balajā muñjarohitā;</p>

<p rend="gathalast">Vicarantāva te tattha, sobhenti mama assamaṃ.</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"> ‘‘Kumbhīlā susumārā ca, kacchapā ca gahā bahū;</p>

<p rend="gathalast">Ogahā ajagarā ca, sobhenti mama assamaṃ.</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"> ‘‘Pārevatā ravihaṃsā, cakkavākā nadīcarā;</p>

<p rend="gathalast">Dindibhā sāḷikā cettha, sobhenti mama assamaṃ.</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"> ‘‘Nayitā ambagandhī ca, ketakā tattha pupphitā;</p>

<p rend="gathalast">Dibbagandhaṃ sampavantā, sobhenti mama assamaṃ.</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"> ‘‘Sīhā byagghā ca dīpī ca, acchakokataracchakā;</p>

<p rend="gathalast">Anusañcarantā pavane, sobhenti mama assamaṃ.</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"> ‘‘Jaṭābhārena bharitā, ajinuttaravāsanā;</p>

<p rend="gathalast">Anusañcarantā pavane, sobhenti mama assamaṃ.</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"> ‘‘Ajinānidharā <pb ed="M" n="1.0426" /> ete, nipakā santavuttino;</p>

<p rend="gathalast">Appāhārāva te sabbe, sobhenti mama assamaṃ.</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"> ‘‘Khāribhāraṃ <pb ed="T" n="1.0571" /> gahetvāna, ajjhogayha vanaṃ tadā;</p>

<p rend="gathalast">Mūlaphalāni bhuñjantā, vasanti assame tadā.</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"> ‘‘Na <pb ed="V" n="1.0399" /> te dāruṃ āharanti, udakaṃ pādadhovanaṃ;</p>

<p rend="gathalast">Sabbesaṃ ānubhāvena, sayamevāharīyati.</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"> ‘‘Cullāsītisahassāni, isayettha samāgatā;</p>

<p rend="gathalast">Sabbeva jhāyino ete, uttamatthagavesakā.</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"> ‘‘Tapassino brahmacārī, codentā appanāva te;</p>

<p rend="gathalast">Ambarāvacarā sabbe, vasanti assame tadā.</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"> ‘‘Pañcāhaṃ sannipatanti, ekaggā santavuttino;</p>

<p rend="gathalast">Aññoññaṃ abhivādetvā, pakkamanti disāmukhā.</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammāna pāragū;</p>

<p rend="gathalast">Tamandhakāraṃ vidhamaṃ, uppajji tāvade jino.</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"> ‘‘Mama <pb ed="P" n="2.0364" /> assamasāmantā, yakkho āsi mahiddhiko;</p>

<p rend="gathalast">So me saṃsittha sambuddhaṃ, jalajuttamanāyakaṃ.</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"> ‘‘Esa buddho samuppanno, padumuttaro mahāmuni;</p>

<p rend="gathalast">Khippaṃ gantvāna sambuddhaṃ, payirūpāsa mārisa.</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"> ‘‘Yakkhassa vacanaṃ sutvā, vippasannena cetasā;</p>

<p rend="gathalast">Assamaṃ saṃsāmetvāna, nikkhamiṃ vipinā tadā.</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"> ‘‘Ceḷeva ḍayhamānamhi, nikkhamitvāna assamā;</p>

<p rend="gathalast">Ekarattiṃ nivāsetvā <note>nivasitvā (sī.), nivāsena (?)</note>, upagacchiṃ vināyakaṃ.</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="1.0572" /> lokavidū, āhutīnaṃ paṭiggaho;</p>

<p rend="gathalast">Catusaccaṃ pakāsento, desesi amataṃ padaṃ.</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"> ‘‘Suphullaṃ padumaṃ gayha, upagantvā mahesino;</p>

<p rend="gathalast">Pasannacitto sumano, buddhassa abhiropayiṃ.</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"> ‘‘Pūjayitvāna <pb ed="M" n="1.0427" /> sambuddhaṃ, jalajuttamanāyakaṃ;</p>

<p rend="gathalast">Ekaṃsaṃ ajinaṃ katvā, santhaviṃ lokanāyakaṃ.</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"> ‘‘Yena ñāṇena sambuddho, vasatīha anāsavo;</p>

<p rend="gathalast">Taṃ ñāṇaṃ kittayissāmi, suṇātha mama bhāsato.</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"> ‘‘‘Saṃsārasotaṃ chinditvā, tāresi sabbapāṇinaṃ;</p>

<p rend="gathalast">Tava dhammaṃ suṇitvāna, taṇhāsotaṃ taranti te.</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"> ‘‘‘Tuvaṃ <pb ed="V" n="1.0400" /> satthā ca ketu ca, dhajo yūpo ca pāṇinaṃ;</p>

<p rend="gathalast">Parāyaṇo patiṭṭhā ca, dīpo ca dvipaduttama <note>dipaduttama (sī. syā. pī.)</note>.</p>

<p rend="hangnum" n="368"><hi rend="paranum">368</hi><hi rend="dot">.</hi></p>

<p rend="gatha1"> ‘‘‘Yāvatā gaṇino loke, satthavāhā pavuccare;</p>

<p rend="gathalast">Tuvaṃ aggosi sabbaññu, tava antogadhāva te.</p>

<p rend="hangnum" n="369"><hi rend="paranum">369</hi><hi rend="dot">.</hi></p>

<p rend="gatha1"> ‘‘‘Tava ñāṇena sabbaññu, tāresi janataṃ bahuṃ;</p>

<p rend="gathalast">Tava dassanamāgamma, dukkhassantaṃ karissare.</p>

<p rend="hangnum" n="370"><hi rend="paranum">370</hi><hi rend="dot">.</hi></p>

<p rend="gatha1"> ‘‘‘Ye kecime gandhajātā, loke vāyanti cakkhuma;</p>

<p rend="gathalast">Tava gandhasamo natthi, puññakkhette mahāmune’.</p>

<p rend="hangnum" n="371"><hi rend="paranum">371</hi><hi rend="dot">.</hi></p>

<p rend="gatha1"> ‘‘‘Tiracchānayoniṃ nirayaṃ, parimocesi <note>parimocehi (syā. ka.)</note> cakkhuma;</p>

<p rend="gathalast">Asaṅkhataṃ padaṃ santaṃ, desesi <note>desehi (syā. ka.)</note> tvaṃ mahāmune’.</p>

<p rend="hangnum" n="372"><hi rend="paranum">372</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="1.0573" /> lokavidū, āhutīnaṃ paṭiggaho;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="373"><hi rend="paranum">373</hi><hi rend="dot">.</hi></p>

<p rend="gatha1"> ‘‘‘Yo <pb ed="P" n="2.0365" /> me ñāṇaṃ apūjesi, pasanno sehi pāṇibhi;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="374"><hi rend="paranum">374</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissati;</p>

<p rend="gathalast">Sahassakkhattuṃ rājā ca, cakkavattī bhavissati’.</p>

<p rend="hangnum" n="375"><hi rend="paranum">375</hi><hi rend="dot">.</hi></p>

<p rend="gatha1"> ‘‘Suladdhalābhaṃ laddhomhi, tosayitvāna subbataṃ;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="376"><hi rend="paranum">376</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="377"><hi rend="paranum">377</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="378"><hi rend="paranum">378</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0428" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā udeno thero imā gāthāyo abhāsitthāti.</p>

<p rend="centre">Udenattherassāpadānaṃ dasamaṃ.</p>

<p rend="centre">Metteyyavaggo ekacattālīsamo.</p>

<p rend="bodytext">Tassuddānaṃ –</p>

<p rend="gatha1">Metteyyo puṇṇako thero, mettagū dhotakopi ca;</p>

<p rend="gathalast">Upasivo <pb ed="T" n="1.0574" /> ca nando ca, hemako sattamo tahiṃ.</p>

<p rend="gatha1">Todeyyo jatukaṇṇī ca, udeno ca mahāyaso;</p>

<p rend="gathalast">Tīṇi gāthāsatānettha, asīti tīṇi cuttariṃ.</p>
</body>
<back></back>
</text>
</TEI.2>