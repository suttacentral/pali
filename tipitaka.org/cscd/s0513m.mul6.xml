<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">7. Sattakanipāto</p>

<p rend="title">1. Kukkuvaggo</p>

<p rend="hangnum"></p>

<p rend="bodytext"> 396. Kukkujātakaṃ (7-1-1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Diyaḍḍhakukkū <pb ed="T" n="1.0211" /><pb ed="V" n="1.0129" /><pb ed="M" n="1.0155" /> udayena kaṇṇikā, vidatthiyo aṭṭha parikkhipanti naṃ;</p>

<p rend="gathalast">Sā siṃsapā <note>sasiṃsapā (sī. pī.), sā sīsapā (syā.), yā siṃsapā (ka. sī. niyya)</note> sāramayā apheggukā, kuhiṃ ṭhitā upparito <note>uparito (sī. syā. pī.)</note> na dhaṃsati.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Yā tiṃsati sāramayā anujjukā, parikiriya <note>pakiriyā (ka.)</note> gopāṇasiyo samaṃ ṭhitā <note>samaṭṭhitā (sī. syā.)</note>;</p>

<p rend="gathalast">Tāhi susaṅgahitā balasā pīḷitā <note>tā saṅgahitā balasā ca pīḷitā (sī.), tāhi susaṅgahitā balasā ca pīḷitā (syā.), tāhi saṅgahītā balasā ca pīḷitā (pī.)</note>, samaṃ ṭhitā upparito na dhaṃsati.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Evampi mittehi daḷhehi paṇḍito, abhejjarūpehi sucīhi mantibhi;</p>

<p rend="gathalast">Susaṅgahīto siriyā na dhaṃsati, gopāṇasī bhāravahāva kaṇṇikā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kharattacaṃ bellaṃ yathāpi satthavā, anāmasantopi karoti tittakaṃ;</p>

<p rend="gathalast">Samāharaṃ sāduṃ karoti patthiva, asāduṃ kayirā tanubandhamuddharaṃ <note>tanuvaṭṭamuddharaṃ (sī. pī.)</note>.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Evampi <pb ed="T" n="1.0212" /> gāmanigamesu paṇḍito, asāhasaṃ rājadhanāni saṅgharaṃ;</p>

<p rend="gathalast">Dhammānuvattī paṭipajjamāno, sa phāti kayirā aviheṭhayaṃ paraṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Odātamūlaṃ <pb ed="M" n="1.0156" /> sucivārisambhavaṃ, jātaṃ yathā pokkharaṇīsu ambujaṃ;</p>

<p rend="gathalast">Padumaṃ yathā agginikāsiphālimaṃ, na kaddamo na rajo na vāri limpati.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Evampi vohārasuciṃ asāhasaṃ, visuddhakammantamapetapāpakaṃ;</p>

<p rend="gathalast">Na limpati kammakilesa tādiso, jātaṃ yathā pokkharaṇīsu ambujanti.</p>

<p rend="centre">Kukkujātakaṃ paṭhamaṃ.</p>

<p rend="hangnum"></p>

<p rend="bodytext"> 397. Manojajātakaṃ (7-1-2)</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Yathā cāpo ninnamati, jiyā cāpi nikūjati;</p>

<p rend="gathalast">Haññate nūna manojo, migarājā sakhā mama.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Handa dāni vanantāni, pakkamāmi yathāsukhaṃ;</p>

<p rend="gathalast">Netādisā sakhā honti, labbhā me jīvato sakhā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Na <pb ed="V" n="1.0130" /> pāpajanasaṃsevī, accantaṃ sukhamedhati;</p>

<p rend="gathalast">Manojaṃ <pb ed="T" n="1.0213" /> passa semānaṃ, giriyassānusāsanī <note>ariyassānusāsanī (sī. syā. pī.)</note>.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Na pāpasampavaṅkena, mātā puttena nandati;</p>

<p rend="gathalast">Manojaṃ passa semānaṃ, acchannaṃ <note>sacchannaṃ (ka.)</note> samhi lohite.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Evamāpajjate poso, pāpiyo ca nigacchati;</p>

<p rend="gathalast">Yo ve hitānaṃ vacanaṃ, na karoti atthadassinaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Evañca so hoti tato ca pāpiyo, yo uttamo adhamajanūpasevī;</p>

<p rend="gathalast">Passuttamaṃ adhamajanūpasevitaṃ <note>seviṃ (syā.)</note>, migādhipaṃ saravaraveganiddhutaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Nihīyati <pb ed="M" n="1.0157" /> puriso nihīnasevī, na ca hāyetha kadāci tulyasevī;</p>

<p rend="gathalast">Seṭṭhamupagamaṃ <note>mupanamaṃ (sī. pī. a. ni. 3.26)</note> udeti khippaṃ, tasmāttanā uttaritaraṃ <note>tasmā attano uttariṃ (sī. pī.), tasmā attano uttaraṃ (syā.)</note> bhajethāti.</p>

<p rend="centre">Manojajātakaṃ dutiyaṃ.</p>

<p rend="hangnum"></p>

<p rend="bodytext"> 398. Sutanujātakaṃ (7-1-3)</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Rājā te bhattaṃ pāhesi, suciṃ maṃsūpasecanaṃ;</p>

<p rend="gathalast">Maghadevasmiṃ <note>makhādevasmiṃ (sī. pī.), māghadevasmiṃ (ka.)</note> adhivatthe, ehi nikkhamma bhuñjassu.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Ehi māṇava orena, bhikkhamādāya sūpitaṃ;</p>

<p rend="gathalast">Tvañca <pb ed="T" n="1.0214" /> māṇava bhikkhā ca <note>bhakkhosi (syā.), bhakkhāva (ka.)</note>, ubho bhakkhā bhavissatha.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Appakena tuvaṃ yakkha, thullamatthaṃ jahissasi;</p>

<p rend="gathalast">Bhikkhaṃ te nāharissanti, janā maraṇasaññino.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Laddhāya yakkhā <note>laddhāyaṃ yakkha (sī. syā. pī.)</note> tava niccabhikkhaṃ, suciṃ paṇītaṃ rasasā upetaṃ;</p>

<p rend="gathalast">Bhikkhañca te āhariyo naro idha, sudullabho hehiti bhakkhite <note>khādite (sī. syā. pī.)</note> mayi.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Mameva <note>mamesa (sī. pī.)</note> sutano attho, yathā bhāsasi māṇava;</p>

<p rend="gathalast">Mayā tvaṃ samanuññāto, sotthiṃ passāhi mātaraṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Khaggaṃ chattañca pātiñca, gacchamādāya <note>gacchevādāya (sī. syā. pī.)</note> māṇava;</p>

<p rend="gathalast">Sotthiṃ passatu te mātā, tvañca passāhi mātaraṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Evaṃ yakkha sukhī hohi, saha sabbehi ñātibhi;</p>

<p rend="gathalast">Dhanañca me adhigataṃ, rañño ca vacanaṃ katanti.</p>

<p rend="centre">Sutanujātakaṃ tatiyaṃ.</p>

<p rend="hangnum"></p>

<p rend="bodytext"> 399. Mātuposakagijjhajātakaṃ (7-1-4)</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Te <pb ed="V" n="1.0131" /><pb ed="M" n="1.0158" /> kathaṃ nu karissanti, vuddhā giridarīsayā;</p>

<p rend="gathalast">Ahaṃ baddhosmi pāsena, nilīyassa vasaṃ gato.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Kiṃ gijjha paridevasi, kā nu te paridevanā;</p>

<p rend="gathalast">Na <pb ed="T" n="1.0215" /> me suto vā diṭṭho vā, bhāsanto mānusiṃ dijo.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Bharāmi mātāpitaro, vuddhe giridarīsaye;</p>

<p rend="gathalast">Te kathaṃ nu karissanti, ahaṃ vasaṃ gato tava.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Yaṃ nu gijjho yojanasataṃ, kuṇapāni avekkhati;</p>

<p rend="gathalast">Kasmā jālañca pāsañca, āsajjāpi na bujjhasi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Yadā parābhavo hoti, poso jīvitasaṅkhaye;</p>

<p rend="gathalast">Atha jālañca pāsañca, āsajjāpi na bujjhati.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Bharassu mātāpitaro, vuddhe giridarīsaye;</p>

<p rend="gathalast">Mayā tvaṃ samanuññāto, sotthiṃ passāhi ñātake.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Evaṃ luddaka nandassu, saha sabbehi ñātibhi;</p>

<p rend="gathalast">Bharissaṃ mātāpitaro, vuddhe giridarīsayeti.</p>

<p rend="centre">Mātuposakagijjhajātakaṃ catutthaṃ.</p>

<p rend="hangnum"></p>

<p rend="bodytext"> 400. Dabbhapupphajātakaṃ (7-1-5)</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Anutīracārī bhaddante, sahāyamanudhāva maṃ;</p>

<p rend="gathalast">Mahā me gahito <note>rohito (ka.)</note> maccho, so maṃ harati vegasā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Gambhīracārī bhaddante, daḷhaṃ gaṇhāhi thāmasā;</p>

<p rend="gathalast">Ahaṃ taṃ uddharissāmi, supaṇṇo uragāmiva <note>uragammiva (sī. syā. pī.)</note>.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Vivādo no samuppanno, dabbhapuppha suṇohi me;</p>

<p rend="gathalast">Samehi <pb ed="T" n="1.0216" /> medhagaṃ <note>medhakaṃ (pī.)</note> samma, vivādo vūpasammataṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Dhammaṭṭhohaṃ pure āsiṃ, bahū aḍḍā me tīritā <note>bahuaṭṭaṃ me tīritaṃ (sī.), bahuaṭṭaṃva tīritaṃ (syā.), bahu atthaṃ me tīritaṃ (pī.)</note>;</p>

<p rend="gathalast">Samemi medhagaṃ samma, vivādo vūpasammataṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Anutīracāri <pb ed="M" n="1.0159" /> naṅguṭṭhaṃ, sīsaṃ gambhīracārino;</p>

<p rend="gathalast">Accāyaṃ <note>athāyaṃ (sī. pī.)</note> majjhimo khaṇḍo, dhammaṭṭhassa bhavissati.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Cirampi <pb ed="V" n="1.0132" /> bhakkho abhavissa, sace na vivademase;</p>

<p rend="gathalast">Asīsakaṃ anaṅguṭṭhaṃ, siṅgālo harati rohitaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Yathāpi rājā nandeyya, rajjaṃ laddhāna khattiyo;</p>

<p rend="gathalast">Evāhamajja nandāmi, disvā puṇṇamukhaṃ patiṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Kathaṃ nu thalajo santo, udake macchaṃ parāmasi;</p>

<p rend="gathalast">Puṭṭho me samma akkhāhi, kathaṃ adhigataṃ tayā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Vivādena kisā honti, vivādena dhanakkhayā;</p>

<p rend="gathalast">Jīnā uddā vivādena, bhuñja māyāvi rohitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Evameva manussesu, vivādo yattha jāyati;</p>

<p rend="gatha2">Dhammaṭṭhaṃ paṭidhāvanti, so hi nesaṃ vināyako;</p>

<p rend="gathalast">Dhanāpi tattha jīyanti, rājakoso pavaḍḍhatīti <note>ca vaḍḍhati (pī.)</note>.</p>

<p rend="centre">Dabbhapupphajātakaṃ pañcamaṃ.</p>

<p rend="hangnum"></p>

<p rend="bodytext"> 401. Paṇṇakajātakaṃ (7-1-6)</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Paṇṇakaṃ <note>dasaṇṇakaṃ (sī. syā. pī.)</note> tikhiṇadhāraṃ, asiṃ sampannapāyinaṃ;</p>

<p rend="gatha2">Parisāyaṃ <pb ed="T" n="1.0217" /> puriso gilati, kiṃ dukkarataraṃ tato;</p>

<p rend="gathalast">Yadaññaṃ dukkaraṃ ṭhānaṃ, taṃ me akkhāhi pucchito.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Gileyya puriso lobhā, asiṃ sampannapāyinaṃ;</p>

<p rend="gatha2">Yo ca vajjā dadāmīti, taṃ dukkarataraṃ tato;</p>

<p rend="gathalast">Sabbaññaṃ sukaraṃ ṭhānaṃ, evaṃ jānāhi maddava <note>māgadha (sī. syā. pī.)</note>.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Byākāsi āyuro pañhaṃ, atthaṃ <note>attha (pī. sī. niyya)</note> dhammassa kovido;</p>

<p rend="gatha2">Pukkusaṃ dāni pucchāmi, kiṃ dukkarataraṃ tato;</p>

<p rend="gathalast">Yadaññaṃ dukkaraṃ ṭhānaṃ, taṃ me akkhāhi pucchito.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Na <pb ed="M" n="1.0160" /> vācamupajīvanti, aphalaṃ giramudīritaṃ;</p>

<p rend="gatha2">Yo ca datvā avākayirā, taṃ dukkarataraṃ tato;</p>

<p rend="gathalast">Sabbaññaṃ sukaraṃ ṭhānaṃ, evaṃ jānāhi maddava.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Byākāsi pukkuso pañhaṃ, atthaṃ dhammassa kovido;</p>

<p rend="gatha2">Senakaṃ dāni pucchāmi, kiṃ dukkarataraṃ tato;</p>

<p rend="gathalast">Yadaññaṃ dukkaraṃ ṭhānaṃ, taṃ me akkhāhi pucchito.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Dadeyya <pb ed="V" n="1.0133" /> puriso dānaṃ, appaṃ vā yadi vā bahuṃ;</p>

<p rend="gatha2">Yo ca datvā nānutappe <note>tape (sī. pī.)</note>, taṃ dukkarataraṃ tato;</p>

<p rend="gathalast">Sabbaññaṃ sukaraṃ ṭhānaṃ, evaṃ jānāhi maddava.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Byākāsi āyuro pañhaṃ, atho pukkusaporiso;</p>

<p rend="gathalast">Sabbe <pb ed="T" n="1.0218" /> pañhe atibhoti, yathā bhāsati senakoti.</p>

<p rend="centre">Paṇṇaka <note>dasaṇṇaka (sī. syā. pī.)</note> jātakaṃ chaṭṭhaṃ.</p>

<p rend="hangnum"></p>

<p rend="bodytext"> 402. Sattubhastajātakaṃ (7-1-7)</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Vibbhantacitto kupitindriyosi, nettehi te vārigaṇā savanti;</p>

<p rend="gathalast">Kiṃ te naṭṭhaṃ kiṃ pana patthayāno, idhāgamā brahme tadiṅgha <note>brāhmaṇa iṅgha (sī. syā.)</note> brūhi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Miyyetha bhariyā vajato mamajja, agacchato maraṇamāha yakkho;</p>

<p rend="gathalast">Etena dukkhena pavedhitosmi, akkhāhi me senaka etamatthaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Bahūni ṭhānāni vicintayitvā, yamettha vakkhāmi tadeva saccaṃ;</p>

<p rend="gathalast">Maññāmi te brāhmaṇa sattubhastaṃ, ajānato kaṇhasappo paviṭṭho.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Ādāya <pb ed="M" n="1.0161" /> daṇḍaṃ parisumbha bhastaṃ, passeḷamūgaṃ uragaṃ dujivhaṃ <note>dijivhaṃ (sī. pī.)</note>;</p>

<p rend="gathalast">Chindajja kaṅkhaṃ vicikicchitāni, bhujaṅgamaṃ passa pamuñca bhastaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Saṃviggarūpo <pb ed="T" n="1.0219" /> parisāya majjhe, so brāhmaṇo sattubhastaṃ pamuñci;</p>

<p rend="gathalast">Atha nikkhami urago uggatejo, āsīviso sappo phaṇaṃ karitvā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Suladdhalābhā janakassa rañño, yo passatī senakaṃ sādhupaññaṃ;</p>

<p rend="gathalast">Vivaṭṭachaddo <note>vivattacchaddo (sī.), vivaṭṭacchado (syā.), vivaṭṭacchaddā (pī.)</note> nusi sabbadassī, ñāṇaṃ nu te brāhmaṇa bhiṃsarūpaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Imāni me sattasatāni atthi, gaṇhāhi sabbāni dadāmi tuyhaṃ;</p>

<p rend="gathalast">Tayā hi me jīvitamajja laddhaṃ, athopi bhariyāya makāsi sotthiṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Na paṇḍitā vetanamādiyanti, citrāhi gāthāhi subhāsitāhi;</p>

<p rend="gathalast">Itopi te brahme dadantu vittaṃ, ādāya tvaṃ gaccha sakaṃ niketanti.</p>

<p rend="centre">Sattubhastajātakaṃ <note>senakajātakaṃ (syā.)</note> sattamaṃ.</p>

<p rend="hangnum"></p>

<p rend="bodytext"> 403. Aṭṭhisenakajātakaṃ (7-1-8)</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Yeme <pb ed="T" n="1.0220" /> ahaṃ na jānāmi, aṭṭhisena vanibbake;</p>

<p rend="gathalast">Te maṃ saṅgamma yācanti, kasmā maṃ tvaṃ na yācasi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Yācako <pb ed="V" n="1.0134" /> appiyo hoti, yācaṃ adadamappiyo;</p>

<p rend="gathalast">Tasmāhaṃ taṃ na yācāmi, mā me videssanā <note>viddesanā (sī. pī.)</note> ahu.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Yo <pb ed="M" n="1.0162" /> ve yācanajīvāno, kāle yācaṃ na yācati;</p>

<p rend="gathalast">Parañca puññā <note>puññaṃ (syā. ka.)</note> dhaṃseti, attanāpi na jīvati.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Yo ca <note>yo ve (ka.)</note> yācanajīvāno, kāle yācañhi yācati <note>yācaṃpi yācati (syā.), yācāni yācati (pī.), yācati yācanaṃ (sī. niyya), yācanaṃ yācati (ka.)</note>;</p>

<p rend="gathalast">Parañca puññaṃ labbheti, attanāpi ca jīvati.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Na ve dessanti <note>na ve dussanti (syā.), na ve dissanti (pī.), na videssanti (ka. aṭṭha.)</note> sappaññā, disvā yācakamāgate;</p>

<p rend="gathalast">Brahmacāri piyo mesi, vada tvaṃ <note>vara taṃ (sī.), vara tvaṃ (pī.)</note> bhaññamicchasi <note>yaññamicchasi (?)</note>.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Na ve yācanti sappaññā, dhīro ca veditumarahati;</p>

<p rend="gathalast">Uddissa ariyā tiṭṭhanti, esā ariyāna yācanā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Dadāmi te brāhmaṇa rohiṇīnaṃ, gavaṃ sahassaṃ saha puṅgavena;</p>

<p rend="gathalast">Ariyo hi ariyassa kathaṃ na dajjā, sutvāna gāthā tava dhammayuttāti.</p>

<p rend="centre">Aṭṭhisenakajātakaṃ aṭṭhamaṃ.</p>

<p rend="hangnum"></p>

<p rend="bodytext"> 404. Kapijātakaṃ (7-1-9)</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Yattha <pb ed="T" n="1.0221" /> verī nivasati, na vase tattha paṇḍito;</p>

<p rend="gathalast">Ekarattaṃ dirattaṃ vā, dukkhaṃ vasati verisu.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Diso ve lahucittassa, posassānuvidhīyato;</p>

<p rend="gathalast">Ekassa kapino hetu, yūthassa anayo kato.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Bālova <note>ca (sī. syā. pī.)</note> paṇḍitamānī, yūthassa parihārako;</p>

<p rend="gathalast">Sacittassa vasaṃ gantvā, sayethāyaṃ <note>passethāyaṃ (ka.)</note> yathā kapi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Na sādhu balavā bālo, yūthassa parihārako;</p>

<p rend="gathalast">Ahito bhavati ñātīnaṃ, sakuṇānaṃva cetako <note>ceṭako (ka.)</note>.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Dhīrova <pb ed="M" n="1.0163" /> balavā sādhu, yūthassa parihārako;</p>

<p rend="gathalast">Hito bhavati ñātīnaṃ, tidasānaṃva vāsavo.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Yo ca sīlañca paññañca, sutañcattani passati;</p>

<p rend="gathalast">Ubhinnamatthaṃ carati, attano ca parassa ca.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Tasmā tuleyya mattānaṃ, sīlapaññāsutāmiva <note>sīlaṃ paññaṃ sutaṃpiva (syā.)</note>;</p>

<p rend="gathalast">Gaṇaṃ vā parihare dhīro, eko vāpi paribbajeti.</p>

<p rend="centre">Kapijātakaṃ navamaṃ.</p>

<p rend="hangnum"></p>

<p rend="bodytext"> 405. Bakajātakaṃ (7-1-10)</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Dvāsattati <pb ed="V" n="1.0135" /> gotama <note>bho gotama (ka.)</note> puññakammā, vasavattino <pb ed="T" n="1.0222" /> jātijaraṃ atītā;</p>

<p rend="gathalast">Ayamantimā vedagū brahmapatti <note>brahmupapatti (syā. ka.)</note>, asmābhijappanti janā <note>pajā (ka.)</note> anekā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Appañhi etaṃ <note>appañca hetaṃ (syā.), appaṃsi etaṃ (ka.)</note> na hi dīghamāyu, yaṃ tvaṃ baka maññasi dīghamāyuṃ;</p>

<p rend="gathalast">Sataṃ sahassāni <note>sahassānaṃ (sī. pī. saṃ. ni. 1.175), sahassāna (syā. kaṃ.)</note> nirabbudānaṃ, āyuṃ pajānāmi tavāha brahme.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Anantadassī bhagavāhamasmi, jātijjaraṃ sokamupātivatto;</p>

<p rend="gathalast">Kiṃ me purāṇaṃ vatasīlavattaṃ <note>sīlavantaṃ (pī. ka.)</note>, ācikkha me taṃ yamahaṃ vijaññaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Yaṃ tvaṃ apāyesi bahū manusse, pipāsite ghammani samparete;</p>

<p rend="gathalast">Taṃ te purāṇaṃ vatasīlavattaṃ, suttappabuddhova anussarāmi.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Yaṃ <pb ed="M" n="1.0164" /> eṇikūlasmi janaṃ gahītaṃ, amocayī gayhaka niyyamānaṃ;</p>

<p rend="gathalast">Taṃ te purāṇaṃ vatasīlavattaṃ, suttappabuddhova anussarāmi.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Gaṅgāya sotasmiṃ gahītanāvaṃ, luddena <pb ed="T" n="1.0223" /> nāgena manussakappā;</p>

<p rend="gatha2">Amocayi tvaṃ balasā pasayha, taṃ te purāṇaṃ vatasīlavattaṃ;</p>

<p rend="gathalast">Suttappabuddhova anussarāmi.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Kappo ca te baddhacaro <note>patthacaro (syā.), paṭṭhacaro (ka.)</note> ahosi, sambuddhimantaṃ <note>sambuddhivantaṃ (syā. pī.), sambuddhavantaṃ (ka.)</note> vatinaṃ <note>vatitaṃ (syā.), vatidaṃ (ka.)</note> amaññaṃ;</p>

<p rend="gathalast">Taṃ te purāṇaṃ vatasīlavattaṃ, suttappabuddhova anussarāmi.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Addhā pajānāsi mametamāyuṃ, aññampi jānāsi tathā hi buddho;</p>

<p rend="gathalast">Tathā hi tāyaṃ <note>tyāyaṃ (saṃ. ni. 1.175)</note> jalitānubhāvo, obhāsayaṃ tiṭṭhati brahmalokanti.</p>

<p rend="centre">Bakajātakaṃ dasamaṃ.</p>

<p rend="centre">Kukkuvaggo paṭhamo.</p>

<p rend="bodytext">Tassuddānaṃ –</p>

<p rend="gatha1">Varakaṇṇika cāpavaro sutano, atha gijjha sarohitamacchavaro;</p>

<p rend="gathalast">Puna paṇṇaka <note>dasaṇṇaka (sī. syā. pī.)</note> senaka yācanako, atha veri sabrahmabakena dasāti.</p>

<p rend="title">2. Gandhāravaggo</p>

<p rend="hangnum"></p>

<p rend="bodytext"> 406. Gandhārajātakaṃ (7-2-1)</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Hitvā <pb ed="T" n="1.0224" /><pb ed="V" n="1.0136" /><pb ed="M" n="1.0165" /> gāmasahassāni, paripuṇṇāni soḷasa;</p>

<p rend="gathalast">Koṭṭhāgārāni phītāni, sannidhiṃ dāni kubbasi.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Hitvā gandhāravisayaṃ, pahūtadhanadhāriyaṃ <note>dhāniyaṃ (sī. pī.), dhaññanti attho</note>;</p>

<p rend="gathalast">Pasāsanato <note>pasāsanito (sī. syā.), pasāsanāto (pī.)</note> nikkhanto, idha dāni pasāsasi.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Dhammaṃ bhaṇāmi vedeha, adhammo me na ruccati;</p>

<p rend="gathalast">Dhammaṃ me bhaṇamānassa, na pāpamupalimpati.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Yena kenaci vaṇṇena, paro labhati ruppanaṃ;</p>

<p rend="gathalast">Mahatthiyampi ce vācaṃ, na taṃ bhāseyya paṇḍito.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Kāmaṃ ruppatu vā mā vā, bhusaṃva vikirīyatu;</p>

<p rend="gathalast">Dhammaṃ me bhaṇamānassa, na pāpamupalimpati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> No ce assa sakā buddhi, vinayo vā susikkhito;</p>

<p rend="gathalast">Vane andhamahiṃsova <note>andhamahisova (sī. pī.)</note> careyya bahuko jano.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Yasmā ca panidhekacce, āceramhi <note>ācāramhi (sī. pī.)</note> susikkhitā;</p>

<p rend="gathalast">Tasmā vinītavinayā, caranti susamāhitāti.</p>

<p rend="centre">Gandhārajātakaṃ paṭhamaṃ.</p>

<p rend="hangnum"></p>

<p rend="bodytext"> 407. Mahākapijātakaṃ (7-2-2)</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Attānaṃ <pb ed="T" n="1.0225" /> saṅkamaṃ katvā, yo sotthiṃ samatārayi;</p>

<p rend="gathalast">Kiṃ tvaṃ tesaṃ kime <note>kimo (sī. pī.), kiṃ me (syā.)</note> tuyhaṃ, honti ete <note>hete (syā.), so te (ka.)</note> mahākapi.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Rājāhaṃ issaro tesaṃ, yūthassa parihārako;</p>

<p rend="gathalast">Tesaṃ sokaparetānaṃ, bhītānaṃ te arindama.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Ullaṅghayitvā <note>sa laṅghayitvā (pī.), sulaṅghayitvā (ka.)</note> attānaṃ, vissaṭṭhadhanuno sataṃ;</p>

<p rend="gathalast">Tato aparapādesu, daḷhaṃ bandhaṃ latāguṇaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Chinnabbhamiva <pb ed="M" n="1.0166" /> vātena, nuṇṇo <note>nunno (sī.)</note> rukkhaṃ upāgamiṃ;</p>

<p rend="gathalast">Sohaṃ appabhavaṃ tattha, sākhaṃ hatthehi aggahiṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Taṃ <pb ed="V" n="1.0137" /> maṃ viyāyataṃ santaṃ, sākhāya ca latāya ca;</p>

<p rend="gathalast">Samanukkamantā pādehi, sotthiṃ sākhāmigā gatā.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Taṃ maṃ na tapate bandho, mato <note>vadho (sī. syā. pī.)</note> me na tapessati;</p>

<p rend="gathalast">Sukhamāharitaṃ tesaṃ, yesaṃ rajjamakārayiṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Esā te upamā rāja, taṃ suṇohi arindama <note>atthasandassanī katā (pī.)</note>;</p>

<p rend="gatha2">Raññā raṭṭhassa yoggassa, balassa nigamassa ca;</p>

<p rend="gathalast">Sabbesaṃ sukhameṭṭhabbaṃ, khattiyena pajānatāti.</p>

<p rend="centre">Mahākapijātakaṃ dutiyaṃ.</p>

<p rend="hangnum"></p>

<p rend="bodytext"> 408. Kumbhakārajātakaṃ (7-2-3)</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Ambāhamaddaṃ <pb ed="T" n="1.0226" /> vanamantarasmiṃ, nīlobhāsaṃ phalitaṃ <note>phalinaṃ (pī.)</note> saṃvirūḷhaṃ;</p>

<p rend="gathalast">Tamaddasaṃ phalahetu vibhaggaṃ, taṃ disvā bhikkhācariyaṃ carāmi.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Selaṃ sumaṭṭhaṃ naravīraniṭṭhitaṃ <note>naravidduniṭṭhitaṃ (ka.)</note>, nārī yugaṃ dhārayi appasaddaṃ;</p>

<p rend="gathalast">Dutiyañca āgamma ahosi saddo, taṃ disvā bhikkhācariyaṃ carāmi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Dijā dijaṃ kuṇapamāharantaṃ, ekaṃ samānaṃ bahukā samecca;</p>

<p rend="gathalast">Āhārahetū paripātayiṃsu, taṃ disvā bhikkhācariyaṃ carāmi.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Usabhāhamaddaṃ yūthassa majjhe, calakkakuṃ vaṇṇabalūpapannaṃ;</p>

<p rend="gathalast">Tamaddasaṃ kāmahetu vitunnaṃ, taṃ disvā bhikkhācariyaṃ carāmi.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Karaṇḍako <pb ed="M" n="1.0167" /><note>karaṇḍunāma (sī. pī.)</note> kaliṅgānaṃ, gandhārānañca naggaji;</p>

<p rend="gathalast">Nimirājā videhānaṃ, pañcālānañca dummukho;</p>

<p rend="gathalast">Ete raṭṭhāni hitvāna, pabbajiṃsu akiñcanā.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Sabbepime <pb ed="T" n="1.0227" /> devasamā samāgatā, aggī yathā pajjalito tathevime;</p>

<p rend="gathalast">Ahampi eko carissāmi bhaggavi, hitvāna kāmāni yathodhikāni.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Ayameva kālo na hi añño atthi, anusāsitā me na bhaveyya pacchā;</p>

<p rend="gathalast">Ahampi ekā carissāmi bhaggava, sakuṇīva muttā purisassa hatthā.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Āmaṃ pakkañca jānanti, atho loṇaṃ aloṇakaṃ;</p>

<p rend="gathalast">Tamahaṃ disvāna pabbajiṃ, careva tvaṃ carāmahanti.</p>

<p rend="centre">Kumbhakārajātakaṃ tatiyaṃ.</p>

<p rend="hangnum"></p>

<p rend="bodytext"> 409. Daḷhadhammajātakaṃ (7-2-4)</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Ahaṃ <pb ed="V" n="1.0138" /> ce daḷhadhammassa <note>daḷhadhammāya (pī.)</note>, vahanti nābhirādhayiṃ;</p>

<p rend="gathalast">Dharantī urasi sallaṃ, yuddhe vikkantacārinī.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Nūna rājā na jānāti <note>na ha nūna rājā jānāti (sī. pī.)</note>, mama vikkamaporisaṃ;</p>

<p rend="gathalast">Saṅgāme sukatantāni, dūtavippahitāni ca.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Sā nūnāhaṃ marissāmi, abandhu aparāyinī <note>aparāyiṇī (sī.), aparāyaṇī (?)</note>;</p>

<p rend="gathalast">Tadā <pb ed="T" n="1.0228" /> hi <note>tathā hi (pī.)</note> kumbhakārassa, dinnā chakaṇahārikā.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Yāvatāsīsatī poso, tāvadeva pavīṇati;</p>

<p rend="gathalast">Atthāpāye jahanti naṃ, oṭṭhibyādhiṃva khattiyo.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Yo pubbe katakalyāṇo, katattho nāvabujjhati;</p>

<p rend="gathalast">Atthā tassa palujjanti, ye honti abhipatthitā.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Yo <pb ed="M" n="1.0168" /> pubbe katakalyāṇo, katattho manubujjhati;</p>

<p rend="gathalast">Atthā tassa pavaḍḍhanti, ye honti abhipatthitā.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Taṃ vo vadāmi bhaddante <note>bhaddaṃ vo (sī. syā. pī.)</note>, yāvantettha samāgatā;</p>

<p rend="gathalast">Sabbe kataññuno hotha, ciraṃ saggamhi ṭhassathāti.</p>

<p rend="centre">Daḷhadhammajātakaṃ catutthaṃ.</p>

<p rend="hangnum"></p>

<p rend="bodytext"> 410. Somadattajātakaṃ (7-2-5)</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Yo maṃ pure paccuḍḍeti <note>paccudeti (sī. syā. pī.), paccuṭṭheti (ka.)</note>, araññe dūramāyato;</p>

<p rend="gathalast">So na dissati mātaṅgo, somadatto kuhiṃ gato.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Ayaṃ vā so mato seti, allasiṅgaṃva vacchito <note>allapiṅkava chijjito (sī. pī.), allapītaṃva vicchito (syā.)</note>;</p>

<p rend="gathalast">Bhumyā nipatito seti, amarā vata kuñjaro.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Anagāriyupetassa, vippamuttassa te sato;</p>

<p rend="gathalast">Samaṇassa na taṃ sādhu, yaṃ petamanusocasi.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Saṃvāsena have sakka, manussassa migassa vā;</p>

<p rend="gathalast">Hadaye <pb ed="T" n="1.0229" /> jāyate pemaṃ, taṃ na sakkā asocituṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Mataṃ marissaṃ rodanti, ye rudanti lapanti ca;</p>

<p rend="gathalast">Tasmā tvaṃ isi mā rodi, roditaṃ moghamāhu santo.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Kanditena <pb ed="V" n="1.0139" /> have brahme, mato peto samuṭṭhahe;</p>

<p rend="gathalast">Sabbe saṅgamma rodāma, aññamaññassa ñātake.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Ādittaṃ vata maṃ santaṃ, ghatasittaṃva pāvakaṃ;</p>

<p rend="gathalast">Vārinā viya osiñcaṃ, sabbaṃ nibbāpaye daraṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Abbahī vata me sallaṃ, yamāsi hadayassitaṃ;</p>

<p rend="gathalast">Yo me sokaparetassa, puttasokaṃ apānudi.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Sohaṃ abbūḷhasallosmi, vītasoko anāvilo;</p>

<p rend="gathalast">Na socāmi na rodāmi, tava sutvāna vāsavāti.</p>

<p rend="centre">Somadattajātakaṃ pañcamaṃ.</p>

<p rend="hangnum"></p>

<p rend="bodytext"> 411. Susīmajātakaṃ (7-2-6)</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Kāḷāni <pb ed="M" n="1.0169" /> kesāni pure ahesuṃ, jātāni sīsamhi yathāpadese;</p>

<p rend="gathalast">Tānajja setāni susīma <note>susima (ka.)</note> disvā, dhammaṃ cara brahmacariyassa kālo.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Mameva deva palitaṃ na tuyhaṃ, mameva sīsaṃ mama uttamaṅgaṃ;</p>

<p rend="gathalast">‘‘Atthaṃ <pb ed="T" n="1.0230" /> karissa’’nti musā abhāṇiṃ <note>abhāsiṃ (ka.)</note>, ekāparādhaṃ khama rājaseṭṭha.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Daharo tuvaṃ dassaniyosi rāja, paṭhamuggato hosi <note>hohi (sī.), hoti (ka.)</note> yathā kaḷīro;</p>

<p rend="gathalast">Rajjañca kārehi mamañca passa, mā kālikaṃ anudhāvī janinda.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Passāmi vohaṃ dahariṃ kumāriṃ, sāmaṭṭhapassaṃ sutanuṃ sumajjhaṃ;</p>

<p rend="gathalast">Kāḷappavāḷāva pavellamānā, palobhayantīva <note>sā lobhayantīva (pī.)</note> naresu gacchati.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Tamena passāmiparena nāriṃ, āsītikaṃ nāvutikaṃ va jaccā;</p>

<p rend="gathalast">Daṇḍaṃ gahetvāna pavedhamānaṃ, gopānasībhoggasamaṃ carantiṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Sohaṃ tamevānuvicintayanto, eko sayāmi <note>passāmi (ka.)</note> sayanassa majjhe;</p>

<p rend="gathalast">‘‘Ahampi evaṃ’’ iti pekkhamāno, na gahe rame <note>na gehe rame (sī.), gehe na rame (syā. ka.)</note> brahmacariyassa kālo.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Rajjuvālambanī <pb ed="M" n="1.0170" /> cesā, yā gehe vasato rati;</p>

<p rend="gathalast">Evampi <pb ed="T" n="1.0231" /> chetvāna vajanti dhīrā, anapekkhino kāmasukhaṃ pahāyāti.</p>

<p rend="centre">Susīmajātakaṃ chaṭṭhaṃ.</p>

<p rend="hangnum"></p>

<p rend="bodytext"> 412. Koṭasimbalijātakaṃ (7-2-7)</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Ahaṃ dasasataṃbyāmaṃ, uragamādāya āgato;</p>

<p rend="gathalast">Tañca mañca mahākāyaṃ, dhārayaṃ nappavedhasi <note>na pavedhayi (ka.)</note>.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Athimaṃ <pb ed="V" n="1.0140" /> khuddakaṃ pakkhiṃ, appamaṃsataraṃ mayā;</p>

<p rend="gathalast">Dhārayaṃ byathasi <note>byādhase (sī.), byadhase (pī.), byādhasi (ka.)</note> bhītā <note>bhīto (sī. syā. pī.)</note>, kamatthaṃ koṭasimbali <note>koṭisimbali (sī. pī.)</note>.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Maṃsabhakkho tuvaṃ rāja, phalabhakkho ayaṃ dijo;</p>

<p rend="gatha2">Ayaṃ nigrodhabījāni, pilakkhudumbarāni ca;</p>

<p rend="gathalast">Assatthāni ca bhakkhitvā, khandhe me ohadissati.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Te rukkhā saṃvirūhanti, mama passe nivātajā;</p>

<p rend="gathalast">Te maṃ pariyonandhissanti, arukkhaṃ maṃ karissare.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Santi aññepi rukkhā se, mūlino khandhino dumā;</p>

<p rend="gathalast">Iminā sakuṇajātena, bījamāharitā hatā.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Ajjhārūhābhivaḍḍhanti <note>ajjhārūḷhābhivaḍḍhanti (sī. pī.)</note>, brahantampi vanappatiṃ;</p>

<p rend="gathalast">Tasmā rāja pavedhāmi, sampassaṃnāgataṃ bhayaṃ.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Saṅkeyya saṅkitabbāni, rakkheyyānāgataṃ bhayaṃ;</p>

<p rend="gathalast">Anāgatabhayā <pb ed="T" n="1.0232" /> dhīro, ubho loke avekkhatīti.</p>

<p rend="centre">Koṭasimbalijātakaṃ sattamaṃ.</p>

<p rend="hangnum"></p>

<p rend="bodytext"> 413. Dhūmakārijātakaṃ (7-2-8)</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Rājā apucchi vidhuraṃ, dhammakāmo yudhiṭṭhilo;</p>

<p rend="gathalast">Api brāhmaṇa jānāsi, ko eko bahu socati.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Brāhmaṇo <pb ed="M" n="1.0171" /> ajayūthena, pahūtedho <note>bahūtejo (pī. ka.), bahutendo (syā.)</note> vane vasaṃ;</p>

<p rend="gathalast">Dhūmaṃ akāsi vāseṭṭho, rattindivamatandito.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Tassa taṃ dhūmagandhena, sarabhā makasaḍḍitā <note>makasadditā (sī. syā.), makasaṭṭitā (pī. ka.)</note>;</p>

<p rend="gathalast">Vassāvāsaṃ upāgacchuṃ, dhūmakārissa santike.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Sarabhesu manaṃ katvā, ajā so nāvabujjhatha;</p>

<p rend="gathalast">Āgacchantī vajantī vā <note>āgacchanti vajanti vā (syā. pī.), āgacchantiṃ vajantiṃ vā (ka.)</note>, tassa tā vinasuṃ <note>vinassuṃ (sī.)</note> ajā.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Sarabhā sarade kāle, pahīnamakase vane;</p>

<p rend="gathalast">Pāvisuṃ giriduggāni, nadīnaṃ pabhavāni ca.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Sarabhe ca gate disvā, ajā ca vibhavaṃ gatā <note>aje ca vibhavaṃ gate (ka.)</note>;</p>

<p rend="gathalast">Kiso ca vivaṇṇo cāsi, paṇḍurogī ca brāhmaṇo.</p>

<p rend="gathalast"></p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Evaṃ <pb ed="V" n="1.0141" /> yo saṃ niraṃkatvā, āgantuṃ kurute piyaṃ;</p>

<p rend="gathalast">So eko bahu socati, dhūmakārīva brāhmaṇoti.</p>

<p rend="centre">Dhūmakārijātakaṃ aṭṭhamaṃ.</p>

<p rend="hangnum"></p>

<p rend="bodytext"> 414. Jāgarajātakaṃ (7-2-9)</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Kodha <pb ed="T" n="1.0233" /> jāgarataṃ sutto, kodha suttesu jāgaro;</p>

<p rend="gathalast">Ko mametaṃ vijānāti, ko taṃ paṭibhaṇāti me.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Ahaṃ jāgarataṃ sutto, ahaṃ suttesu jāgaro;</p>

<p rend="gathalast">Ahametaṃ vijānāmi, ahaṃ paṭibhaṇāmi te.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Kathaṃ jāgarataṃ sutto, kathaṃ suttesu jāgaro;</p>

<p rend="gathalast">Kathaṃ etaṃ vijānāsi, kathaṃ paṭibhaṇāsi me.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Ye dhammaṃ nappajānanti, saṃyamoti damoti ca;</p>

<p rend="gathalast">Tesu suppamānesu, ahaṃ jaggāmi devate.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Yesaṃ rāgo ca doso ca, avijjā ca virājitā;</p>

<p rend="gathalast">Tesu jāgaramānesu, ahaṃ suttosmi devate.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Evaṃ <pb ed="M" n="1.0172" /> jāgarataṃ sutto, evaṃ suttesu jāgaro;</p>

<p rend="gathalast">Evametaṃ vijānāmi, evaṃ paṭibhaṇāmi te.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Sādhu jāgarataṃ sutto, sādhu suttesu jāgaro;</p>

<p rend="gathalast">Sādhumetaṃ vijānāsi, sādhu paṭibhaṇāsi meti.</p>

<p rend="centre">Jāgarajātakaṃ navamaṃ.</p>

<p rend="hangnum"></p>

<p rend="bodytext"> 415. Kummāsapiṇḍijātakaṃ (7-2-10)</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Na kiratthi anomadassisu, pāricariyā buddhesu appikā <note>appakā (ka.)</note>;</p>

<p rend="gathalast">Sukkhāya <pb ed="T" n="1.0234" /> aloṇikāya ca, passaphalaṃ kummāsapiṇḍiyā.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Hatthigavassā cime bahū <note>hatthigavāssā ca me bahū (sī.), hatthī gavāssā cime bahū (syā.), hatthī gavāssā ca me bahū (pī.)</note>, dhanadhaññaṃ pathavī ca kevalā;</p>

<p rend="gathalast">Nāriyo cimā accharūpamā, passaphalaṃ kummāsapiṇḍiyā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Abhikkhaṇaṃ rājakuñjara, gāthā bhāsasi kosalādhipa;</p>

<p rend="gathalast">Pucchāmi taṃ raṭṭhavaḍḍhana, bāḷhaṃ pītimano pabhāsasi.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Imasmiññeva nagare, kule aññatare ahuṃ;</p>

<p rend="gathalast">Parakammakaro āsiṃ, bhatako sīlasaṃvuto.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Kammāya <pb ed="V" n="1.0142" /> nikkhamantohaṃ, caturo samaṇeddasaṃ;</p>

<p rend="gathalast">Ācārasīlasampanne, sītibhūte anāsave.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Tesu cittaṃ pasādetvā, nisīdetvā <note>nisādetvā (?)</note> paṇṇasanthate;</p>

<p rend="gathalast">Adaṃ buddhāna kummāsaṃ, pasanno sehi pāṇibhi.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Tassa <pb ed="M" n="1.0173" /> kammassa kusalassa, idaṃ me edisaṃ phalaṃ;</p>

<p rend="gathalast">Anubhomi idaṃ rajjaṃ, phītaṃ dharaṇimuttamaṃ.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Dadaṃ bhuñja mā ca pamādo <note>dada bhuñja ca mā ca pamādo (sī. pī.)</note>, cakkaṃ vattaya kosalādhipa;</p>

<p rend="gathalast">Mā <pb ed="T" n="1.0235" /> rāja adhammiko ahu, dhammaṃ pālaya kosalādhipa.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Sohaṃ tadeva punappunaṃ, vaṭumaṃ ācarissāmi sobhane;</p>

<p rend="gathalast">Ariyācaritaṃ sukosale, arahanto me manāpāva passituṃ.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Devī viya accharūpamā, majjhe nārigaṇassa sobhasi;</p>

<p rend="gathalast">Kiṃ kammamakāsi bhaddakaṃ, kenāsi vaṇṇavatī sukosale.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Ambaṭṭhakulassa khattiya, dāsyāhaṃ parapesiyā ahuṃ;</p>

<p rend="gathalast">Saññatā ca <note>saññatā (sī. pī.)</note> dhammajīvinī, sīlavatī ca apāpadassanā.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Uddhaṭabhattaṃ ahaṃ tadā, caramānassa adāsi bhikkhuno;</p>

<p rend="gathalast">Vittā sumanā sayaṃ ahaṃ, tassa kammassa phalaṃ mamedisanti.</p>

<p rend="centre">Kummāsapiṇḍijātakaṃ dasamaṃ.</p>

<p rend="hangnum"></p>

<p rend="bodytext"> 416. Parantapajātakaṃ (7-2-11)</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Āgamissati <pb ed="T" n="1.0236" /> me pāpaṃ, āgamissati me bhayaṃ;</p>

<p rend="gathalast">Tadā hi calitā sākhā, manussena migena vā.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Bhīruyā nūna me kāmo, avidūre vasantiyā;</p>

<p rend="gathalast">Karissati kisaṃ paṇḍuṃ, sāva sākhā parantapaṃ.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Socayissati <pb ed="M" n="1.0174" /> maṃ kantā, gāme vasamaninditā;</p>

<p rend="gathalast">Karissati kisaṃ paṇḍuṃ, sāva sākhā parantapaṃ.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Tayā maṃ asitāpaṅgi <note>hasitāpaṅgi (sī. syā. pī.)</note>, sitāni <note>mihitāni (sī. syā. pī.)</note> bhaṇitāni ca;</p>

<p rend="gathalast">Kisaṃ paṇḍuṃ karissanti, sāva sākhā parantapaṃ.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Agamā nūna so saddo, asaṃsi nūna so tava;</p>

<p rend="gathalast">Akkhātaṃ nūna taṃ tena, yo taṃ sākhamakampayi.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Idaṃ <pb ed="V" n="1.0143" /> kho taṃ samāgamma, mama bālassa cintitaṃ;</p>

<p rend="gathalast">Tadā hi calitā sākhā, manussena migena vā.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Tatheva tvaṃ avedesi, avañci <note>avajjhi (ka.)</note> pitaraṃ mama;</p>

<p rend="gathalast">Hantvā sākhāhi chādento, āgamissati me <note>te (syā. ka.)</note> bhayanti.</p>

<p rend="centre">Parantapajātakaṃ ekādasamaṃ.</p>

<p rend="centre">Gandhāravaggo dutiyo.</p>

<p rend="bodytext">Tassuddānaṃ –</p>

<p rend="gatha1">Varagāma <pb ed="T" n="1.0237" /> mahākapi bhaggava ca, daḷhadhamma sakuñjara kesavaro;</p>

<p rend="gathalast">Urago vidhuro puna jāgarataṃ, atha kosalādhipa parantapa cāti.</p>

<p rend="bodytext">Atha vagguddānaṃ –</p>

<p rend="gatha1">Atha sattanipātamhi, vaggaṃ me bhaṇato suṇa;</p>

<p rend="gathalast">Kukku ca puna gandhāro, dveva guttā mahesināti.</p>

<p rend="centre">Sattakanipātaṃ niṭṭhitaṃ.</p>
</body>
<back></back>
</text>
</TEI.2>