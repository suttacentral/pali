<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sattacattālīsatima pariccheda</p>

<p rend="subhead">Pañcarājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Accaye <pb ed="M" n="0.0307" /> pituno rājā, uparājā ahosi so;</p>

<p rend="gathalast">Samattho sakkumittānaṃ, kātuṃ niggaha saṃgahe.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Senā nāmasi sappaññā, mahesī tassa rājino;</p>

<p rend="gathalast">Khuddaputtā pīyā’tīva, rañño kalyāṇadassanā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Adāsi yuvarājattaṃ, jeṭṭhaputtassa attano;</p>

<p rend="gathalast">Ādipāde’parekāsi, rājinīpi ca dhītaro.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Datvā ṭhānantaraṃ rājā, tesaṃ tesaṃ yathārahaṃ;</p>

<p rend="gathalast">Janaṃ saṅgahavatthūhi, saṅgahesi catūhipi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Atha kenāpi so gantvā, hetunā maṇihīrakaṃ;</p>

<p rend="gathalast">Vasanto kira assosi, paccanto kupito iti.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato senāpatiñceva, jeṭṭhaputtañca attano;</p>

<p rend="gathalast">Gantvā sādhetha taṃ desa-mīti pesesi sajjukaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tesu tatthopayātesu, pisunā bhedacintakā;</p>

<p rend="gathalast">Vatvā yaṃkiñci bhindiṃsu, te ubhopi narādhipe.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tato <pb ed="M" n="0.0308" /> dve verino hutvā, desaṃ gaṇhitumārabhuṃ;</p>

<p rend="gathalast">Rājā sutvā khaṇeneva, duratissa mupāgami.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Te ubho tattha ghātetvā, tesaṃ sabbaṃ samādiya;</p>

<p rend="gathalast">Hantvā taṃ pakkhiye sabbe, puḷatthinagaraṃ gami.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tadā rohaṇadesamhi, bhogādhipatino suto;</p>

<p rend="gathalast">Dāṭhāsivādipādassa, mahindo nāma khattiyo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Pituno so’parijjhitvā, rañño santikamāgamā;</p>

<p rend="gathalast">Disvā rājāpi santuṭṭho, taṃ saṅgaṇhi yathārahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tena mettiṃ thiraṃ kātuṃ, dhītaraṃ deva nāmikaṃ;</p>

<p rend="gathalast">Tassa datvāna pāhesi, balaṃ rohaṇamevaso.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> So gantvā rājasenāya, maddāpetvāna rohaṇaṃ;</p>

<p rend="gathalast">Jambudīpaṃ palāpetvā, pitaraṃ rohaṇaṃ labhi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Mahāvihāre kāresi, salākaggaṃ thiraṃ subhaṃ;</p>

<p rend="gathalast">Kholakkhiyamunindassa, parihārāya dāpayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Mahānāmavhayaṃ gāmaṃ, pūjayitvā yathābalaṃ;</p>

<p rend="gathalast">Vaḍḍhamānadumindassa, jiṇṇaṃ gehañca kāriya.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Rukkhaṇatthāya tassā;dā, koṭṭhāgāmaṃ bahudayaṃ;</p>

<p rend="gathalast">Nīlārāmassa pādāsi, kāḷussaṃ nāma gāmakaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Loharūpassa pādāsi, ārāmassa ca gāmakaṃ;</p>

<p rend="gathalast">Jiṇṇañca paṭisaṅkhāsi, paṭimāyo ca kārayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Pāsāde cetiyo ceva, vihāre ca anappake;</p>

<p rend="gathalast">Puḷatthinagare’kāsi, vejjasālaṃ mahādayo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tathā paṇḍā viyañceva, bhogagāmasamāyutaṃ;</p>

<p rend="gathalast">Piṭṭhasappinamandhānaṃ, sālāyo ca tahiṃ tahiṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Potthakesu likhāpetvā, aṭṭe sammā vinicchite;</p>

<p rend="gathalast">Rājagehe ṭhapāpesi, ukkoṭanabhayena so.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nāgavaḍḍhananāmassa, bhogagāme bahū adā;</p>

<p rend="gathalast">Lekhe’pubbe na vāretvā, pāletvā pubbasāsanaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Pitarā <pb ed="M" n="0.0309" /> ca mahādānaṃ, puññamaññampi vā kataṃ;</p>

<p rend="gathalast">Sabbaṃ tamavināsetvā, niccaṃ so rakkhi sādaro.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Mahesī ca mahārañño, puññāni bahukārayi;</p>

<p rend="gathalast">Kaṇṭakaṃ cetiyaṃ kāsi, devī cetiyapabbate.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Kāretvā jayasenañca, pabbataṃ gāmikassadā;</p>

<p rend="gathalast">Bhikkhusaṅghassa sā gāmaṃ, mahummārañca tassa dā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Silāmeghavhayaṃ katvā, bhikkhunīnamupassayaṃ;</p>

<p rend="gathalast">Silāmeghavhaye dāsi, bhikkhunīnañca paccaye.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Gāmāye’suṃ purākītā, vihāro tattha sādhanaṃ;</p>

<p rend="gathalast">Datvā te me cayitvāna, vihārasseva dāpayi.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Chādayitvā mahārukkhe, sabbe cetiyapabbate;</p>

<p rend="gathalast">Nānārāge dhaje ceva, paṭākāyo ca pūjayi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Pubbārāmakabhāgampi, pāsādaṃ paṭisaṅkhari;</p>

<p rend="gathalast">Ussānaviṭṭhiṃ dubbhogaṃ, subhogaṃ tassa kārayi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Vihāraṃ giribhaṇḍañca, naṭṭhaṃ pākatikaṃ kari;</p>

<p rend="gathalast">Bhogagāme ca dāpesi, bhikkhūnaṃ tannivāsinaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Ambuyyānamhi āvāsaṃ, katvā dappuḷapabbataṃ;</p>

<p rend="gathalast">Bhikkhūnaṃ tisatassā’dā, sampannacatupaccayaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Kāretvā nīlagallañca, ārāmaṃ so manoramaṃ;</p>

<p rend="gathalast">Dakavāraṃ bahuppādaṃ, tassa dāpesi kāriya.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Arikāri vihāre ca, paṭisaṅkhāsi jiṇṇakaṃ;</p>

<p rend="gathalast">Salākaggañca pāsādaṃ, apubbaṃyeva kārayi.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Vāhadīpe sakāresi, senaggabodhipabbataṃ;</p>

<p rend="gathalast">Dhammaṃ tīsu nikāyesu, vācayittha bahussute.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Gaṇhāpesi ca bhikkhūnaṃ, ayopattesu gaṇṭhike;</p>

<p rend="gathalast">Puññanti vuttaṃ sabbaṃ so, na kiñci parivajjayi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Kulīnānamanāthānaṃ, itthīnaṃ’dā piḷandhanaṃ;</p>

<p rend="gathalast">Bhojanaṃ bhojanatthīnaṃ, bahu so dāsi rattiyaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Gunnaṃ sassāni pādāsi, kākādīnañca bhattakaṃ;</p>

<p rend="gathalast">Taṇḍulañca kumārānaṃ, madhuphāṇitasaṃyuttaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Evaṃ <pb ed="M" n="0.0310" /> puññāni katvāna, narindo so sapāriso;</p>

<p rend="gathalast">Bhutvā pañcasu vassesu, mediniṃ sampariccaji.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tato tassa suto āsi, sīhaḷānaṃ rathesato;</p>

<p rend="gathalast">Sabbarūpaguṇopeto, mahindo nāma khattiyo.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> So dhammikasīlāmegho, iccāsi dharaṇītale;</p>

<p rend="gathalast">Dhammadīpo dhammadhajo, suddhadhammaparāyano.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Pubbakehi narindehi, kataṃ dhammapathānugaṃ;</p>

<p rend="gathalast">Sabbaṃ kāsi ahāpetvā, adhammaṃ tu vivajjayi.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Rājāratanapāsāde, kātuṃ so navakammakaṃ;</p>

<p rend="gathalast">Sabbakālesu dāpesi, geṭṭhumbadakavārakaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Jiṇṇañca paṭisaṅkhāsi, puññakammamakāsi ca;</p>

<p rend="gathalast">Rajjaṃ katvāna catūsu, vassesu nidhanaṃ gato.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Aggabodhi tato rājā, chattaṃ ussāpayi pure;</p>

<p rend="gathalast">Kārento sabbasattānaṃ, hitaṃ sukhamasesato.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Dhātupūjaṃ sakāresi, satthusabbaguṇārahaṃ;</p>

<p rend="gathalast">Pitāmahakatassā’pi, sambuddhassa mahāmahaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Udayaggādibodhiñca, pariveṇaṃ sakārayi;</p>

<p rend="gathalast">Nāmaṃ gahetvā pituno, attano ca narādhipo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sabhogaṃ pariveṇañca, katvā taṃ bhūtanāmakaṃ;</p>

<p rend="gathalast">Sakācariyakassā’dā, bhikkhūnaṃ tisatassa ca.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Rājasālāya dāpesi, cūḷavāpiyagāmakaṃ;</p>

<p rend="gathalast">Gāmadvayañca dāpesi, kāḷūlamallavātake.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Pavesaṃ vinivāresi, uposathadinesu so;</p>

<p rend="gathalast">Macchamaṃsasurādīnaṃ, antonagaramattano.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Bhikkhū vā cetiye vā so, vanditvā nikkhamaṃ tato;</p>

<p rend="gathalast">Vālukā hā vinassantu, iti pādesu vodhayī.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Yaṃ yaṃ sovaggiyaṃ kammaṃ, kammaṃ nissaraṇavahaṃ;</p>

<p rend="gathalast">Vatthuttaye pasanno so, kammaṃ taṃ sabbamācari.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Mātupaṭṭhānanirato, rattindivamahosiso;</p>

<p rend="gathalast">Gantvā tassā upaṭṭhānaṃ, pātova kira bhūpati.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Sīsaṃ <pb ed="M" n="0.0311" /> telena makkhetvā, ubbaṭṭetvāna jallikaṃ;</p>

<p rend="gathalast">Nakhe visuddhe katvāna, nahāpetvāna sādaraṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Acchādetvā navaṃ vatthaṃ, sukhasamphassamattano;</p>

<p rend="gathalast">Vatthaṃ chaḍḍitamādāya, pelletvā sayameva taṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Tassa toyena siñcitvā, sīsaṃ samakuṭaṃ sakaṃ;</p>

<p rend="gathalast">Gandhamālāhi taṃ sammā, cetiyaṃ viha pūjiya.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Namassitvāna tikkhattuṃ, katvā taṃ so padakkhiṇaṃ;</p>

<p rend="gathalast">Dāpetvā parisāya’ssā, vatthādīni yathāruciṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Sahattheneva bhojetvā, bhojanaṃ taṃ mahārahaṃ;</p>

<p rend="gathalast">Bhutthāvasesaṃ bhuñjitvā, samākiriyamatthake.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Bhojetvā parisaṃ tassā, rājabhojanamuttamaṃ;</p>

<p rend="gathalast">Sajjetvā vāsagehañca, sugandhaparivāsitaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Sahatthā paññapetvāna, sayanaṃ tattha sādhukaṃ;</p>

<p rend="gathalast">Pāde dhoviya makkhetvā, gandhatelena saṇhakaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Sambāhento nisīditvā, katvā niddamupetakaṃ;</p>

<p rend="gathalast">Katvā padakkhiṇaṃ mañcaṃ, tikkhattuṃ sādhuvandiya.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Ārakkhake niyojetvā, dāsekammakarepi ca;</p>

<p rend="gathalast">Tassā piṭṭhimakatvāna, apakkameva piṭṭhito.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Ṭhatvā adassane ṭhāne, tikkhattuṃ puna vandiya;</p>

<p rend="gathalast">Santuṭṭho tena kammena, saranto taṃ punappunaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Gehaṃ yāti sajīvantaṃ, evameva upaṭṭhahi;</p>

<p rend="gathalast">Ekadā dāsavādena, vanditvā dāsamattano.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tenattano kathāpesi, khamāpetuṃ sayaṃ vaco;</p>

<p rend="gathalast">Attānaṃ bhikkhusaṅghassa, dāpayitvāna mātarā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Dhanamatthagghanaṃ ñatvā, bhujisso āsi buddhimā;</p>

<p rend="gathalast">Evaṃ puññaparo hutvā, katvā dīpassa saṅgahaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Ekādasahi vassehi, devalokamupāgami;</p>

<p rend="gathalast">Tassānujo dappuḷo’tha, rājā hosi tadaccaye.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Sabbaṃ pubbakarājūnaṃ, cariyaṃ so samācari;</p>

<p rend="gathalast">Tadā mahindanāmassa, puttārohaṇasāmino.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Pitarā <pb ed="M" n="0.0312" /> nihaṭā’gañchuṃ, rājānaṃ mātulaṃ sakaṃ;</p>

<p rend="gathalast">So te disvā pavattiṃ taṃ, sutvā datvā mahābalaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Pāhesi pitarā yuddhaṃ, kātuṃ bandhu hite rate;</p>

<p rend="gathalast">Mahindopi tathābhāvaṃ, viditvā rohaṇādhipo.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Yuddhaṃ paṭipadeyeva, tesaṃ’kāsi mahābalo;</p>

<p rend="gathalast">Te ubhopi palāyiṃsu, datvā senāya nāyakaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Punāgantvā mahīpālaṃ, sevamānā idhā’vasuṃ;</p>

<p rend="gathalast">Pitāpi tena santuṭṭho, aññena sakabandhunā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Yujjhanto maraṇaṃ gañchi, ñātisopi mato kira;</p>

<p rend="gathalast">Tadā’dā bhāgineyyassa, rājā kittaggabodhino.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Sabbarūpaguṇopetaṃ, dhitaraṃ deva nāmikaṃ;</p>

<p rend="gathalast">So dappuḷaṃ ṭhapetvāna, sevatthaṃ tassa rājino.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Sayaṃ senaṅgamādāya, rohaṇaṃ samupāgami;</p>

<p rend="gathalast">Rohaṇādhipati hutvā, sabbākārasamappito.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Puttadhītāhi vaḍḍhento, vāsaṃ tattheva kappayi;</p>

<p rend="gathalast">Rājākāsi dumindassa, gharaṃ jiṇṇaṃ navaṃ thiraṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Sovaṇṇakhacitaṃ kammaṃ, maṅgalena ca tassa so;</p>

<p rend="gathalast">Attano rājabhāvassa, satthupāramitāya ca.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Sammānucchavikaṃ katvā, mahāpūjaṃ pavattayi;</p>

<p rend="gathalast">Jiṇṇaṃ kāresi pāsādaṃ, hatthikucchivihārake.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Vāhadīpassa ārāmaṃ, lāvarāvañca pabbataṃ;</p>

<p rend="gathalast">Vihāre jetanāme ca, katvā sovaṇṇayaṃ muniṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Vaḍḍhetvā bodhigehamhi, pūjaṃkāsi acintiyaṃ;</p>

<p rend="gathalast">Anusaṃvaccharaṃ dīpe, vatthadānaṃ pavattayi.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Mahāpāḷiñca vaḍḍhesi, bhattaggamavalokayī;</p>

<p rend="gathalast">Tulābhārañca dāpesi, jiṇṇañca paṭisaṅkhari.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Cārittaṃ pubbarājūnaṃ, pālesi manavajjiyaṃ;</p>

<p rend="gathalast">Tassā’si vajiro nāma, senāpati mahāpati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Kacchavālaṃ sakāresi, ārāmaṃ paṃsukūlinaṃ;</p>

<p rend="gathalast">Thūpārāmamhi thūpassa, gharaṃ chādesi sādhukaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Iṭṭhakāhi <pb ed="M" n="0.0313" /> suvaṇṇāhi, hemadvāre ca kārayi;</p>

<p rend="gathalast">Evaṃ soḷasavassāni, katvā rajjaṃ narādhipo.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Agamā sabbasattānaṃ, gantabbaṃ desameva so;</p>

<p rend="gathalast">Tasmiṃ rājini sampatte, devalokaṃ tadā ahu.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Aggabodhisanāmo’tha, āṇābheriṃ carāpayi;</p>

<p rend="gathalast">Pitā tassa sabhātussa, puttaṃ mahindanāmakaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Rajjatthaṃ sakaputtānaṃ, ādipādaṃ na kārayī;</p>

<p rend="gathalast">Ādaraṃ so sabandhūnaṃ, kaniṭṭhānampi kātave.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Asahanto palāyittha, paratīraṃ samākulo;</p>

<p rend="gathalast">Te samāgamanaṃ sutvā, pesayitvā mahābalaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Kāretvā yuddhametehi, sīsaṃ tesaṃ sagaṇhayi;</p>

<p rend="gathalast">Nikāyesu vicāretvā, kattabbaṃ sabbameva so.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Dīpe’pi sakale kāsi, pāpācāranivāraṇaṃ;</p>

<p rend="gathalast">Bhikkhū cūḷavihāresu, yāguṃ gaṇhanti sabbadā.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Mahāvihāre taṃ sutvā, rājā nibbinnamānaso;</p>

<p rend="gathalast">Kaṇṭhapiṭṭhimahāgāmaṃ tathā yābālagāmakaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Telagāmaṃ bahudañca, dakavāraṃ padāpiya;</p>

<p rend="gathalast">Yāguṃ gahetuṃ yojesi, vihāresu’pi bhikkhavo.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Tato paṭṭhāya taṃ yāguṃ, sabbe gaṇhiṃsu sādarā;</p>

<p rend="gathalast">Dīpe bheriṃca rāpetvā, sannipātiya yācake.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Suvaṇṇaṃ sopadāpesi, yathicchaṃ divasattayaṃ;</p>

<p rend="gathalast">Evamādiṃ sa katvāna, puññavaṃ vassehi tīhi ca.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Vatthuttayapasādassa, phalaṃ passitumattano;</p>

<p rend="gathalast">Rājā dibbena yānena, gacchanto viya so mari.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Evaṃ aniccā vata sabbadehino;</p>

<p rend="gatha2">Sabbaññūnopeva mupeti maccuṃ;</p>

<p rend="gatha3">Pahāya tasmā bhavarāgajātaṃ;</p>

<p rend="gathalast">Budho subuddhivibhave bhaveyya.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Pañcarājako nāma</p>

<p rend="centre">Sattacattālīsatimo paricchedo.</p>
</body>
<back></back>
</text>
</TEI.2>