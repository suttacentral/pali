<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre">Namo tassa bhagavato arahato sammāsambuddhassa</p>

<p rend="book">Abhidhānappadīpikā</p>

<p rend="subhead">Buddhappaṇāmo</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tathāgato <pb ed="M" n="0.0001" /> yo karuṇākaro karo,</p>

<p rend="gatha2">Payāta’mosajja sukhappadaṃ padaṃ;</p>

<p rend="gatha3">Akā paratthaṃ kalisambhave bhave,</p>

<p rend="gathalast">Namāmi taṃ kevaladukkaraṃ karaṃ.</p>

<p rend="subhead">Dhammappaṇāmo</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Apūjayuṃ yaṃ munikuñjarā jarā,</p>

<p rend="gatha2">Rujādimuttā yahimuttare tare;</p>

<p rend="gatha3">Ṭhitā tivaṭṭambunidhiṃ narānarā,</p>

<p rend="gathalast">Tariṃsu taṃ dhammamaghappahaṃ pahaṃ.</p>

<p rend="subhead">Saṅghappaṇāmo</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Gataṃ munindo’rasasūnutaṃ nutaṃ,</p>

<p rend="gatha2">Supuññakhettaṃ bhuvane sutaṃ sutaṃ;</p>

<p rend="gatha3">Gaṇampi pāṇīkatasaṃvaraṃ varaṃ,</p>

<p rend="gathalast">Sadā guṇoghena nirantara’ntaraṃ.</p>

<p rend="subhead">Paṭiññā</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Nāmaliṅgesu kosalla, matthanicchayakāraṇaṃ;</p>

<p rend="gathalast">Yato mahabbalaṃ buddha, vacane pāṭavatthinaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Nāmaliṅgānya’to <pb ed="M" n="0.0002" /> buddha, bhāsitassā’rahānya’haṃ;</p>

<p rend="gathalast">Dassayanto pakāsessa, <hi rend="bold">mabhidhānappadīpikaṃ.</hi></p>

<p rend="subhead">Paribhāsā</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Bhiyyo <hi rend="bold">rūpantarā sāha, cariyena</hi> ca katthaci;</p>

<p rend="gathalast">Kvacā’ <hi rend="bold">haccavidhānena</hi> ñeyyaṃ thīpunnapuṃsakaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Abhinnaliṅgānaṃyeva, dvando ca, liṅgavācakā;</p>

<p rend="gathalast">Gāthāpādantamajjhaṭṭhā, pubbaṃ yantyapare paraṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Pumitthiyaṃ padaṃ <hi rend="bold">dvīsu,</hi> sabbaliṅge ca <hi rend="bold">tīsvi</hi>ti;</p>

<p rend="gathalast">Abhidhānantarārambhe, ñeyyaṃ <hi rend="bold">tva’</hi>nta <hi rend="bold">mathā</hi>di ca.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Bhiyyo payoga māgamma, sogate <hi rend="bold">āgame</hi> kvaci;</p>

<p rend="gathalast"><hi rend="bold">Nighaṇḍu</hi> yutti ñcānīya, nāmaliṅgaṃ kathīyatīti.</p>
</body>
<back></back>
</text>
</TEI.2>