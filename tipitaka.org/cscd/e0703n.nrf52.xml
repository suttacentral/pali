<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Tivaññāsatima paccheda</p>

<p rend="subhead">Laṃkāviloponāma</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahindo taṃ kaṇiṭṭho so, rājaputto tadaccaye;</p>

<p rend="gathalast">Ussāpiya setacchatta-manurādhapure vare.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sena senānīnā’nīta desantarajanā kule;</p>

<p rend="gathalast">Tattha vāsamakappesi, kicchena dasavacchare.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Apetanīti maggassa, mudubhūtassa sabbaso;</p>

<p rend="gathalast">Uppādabhāgaṃ nādaṃsu, tassa jānapadā tadā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Accantaṃ khīṇacitto so, vassamhi dasame vibhū;</p>

<p rend="gathalast">Vuttidānena nāsakkhi, saṅgahetuṃ sakaṃ balaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Aladdha vuttino sabbe, keraḷā sahitā tato;</p>

<p rend="gathalast">Na vuttidānaṃ no yāva, hoti mātāva bhuñjatu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Iti rājagharadvāre, sāhasekarasā bhusaṃ;</p>

<p rend="gathalast">Cāpahatā nisīdiṃsu, sannaddhachurikāyudhā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Hatthasāraṃ samādāya, te vivañciya bhūpati;</p>

<p rend="gathalast">Ummaggato viniggamma, turito rohaṇaṃ agā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sīdupabbatagāmamhi <pb ed="M" n="0.0346" />, khandhavāraṃ nibandhiya;</p>

<p rend="gathalast">Bhātu jāyamma hesitte, ṭhapetvā so tahiṃ vasī.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Na cirasseva tassāya, matā yasamahīpati;</p>

<p rend="gathalast">Mahesitte nivesesi, sakabhātussa dhītaraṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Deviyā tāya sañjāte, sute kassapanāmake;</p>

<p rend="gathalast">Ajjhāvuttaṃ vihāyā’tha, khandhāvāraṃ mahīmati.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Kārayitvāna nagaraṃ, kappagallakagāmake;</p>

<p rend="gathalast">Adhipaccaṃ pavattento, rohaṇe suciraṃ vasī.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tato sesesu ṭhānesu, keraḷā sīhaḷā tadā;</p>

<p rend="gathalast">Kaṇṇāṭā ca yathākāma-mādhipaccaṃ pavattayuṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Athassa vāṇijo eko, paratīraṃ idhāgato;</p>

<p rend="gathalast">Gantvā pavattiṃ laṃkāya, coḷarañño nivedayi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Sotaṃ suṇitvā pesesi, laṃkāgahaṇamānaso;</p>

<p rend="gathalast">Balaṃ mahantaṃ balavā, taṃ khippaṃ laṃkamotari.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Paṭṭhāyo tiṇṇaṭhānamhā, viheṭhentaṃ bahū jane;</p>

<p rend="gathalast">Anukkamena taṃ coḷa-balaṃ rohaṇamajjhagā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Chattiṃse rājino vasse, mahesiṃ ratanāni ca;</p>

<p rend="gathalast">Makuṭañca kamāyātaṃ, sabbamābharaṇaṃ tathā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Amūlikañcavajira-valayaṃ devadattiyaṃ;</p>

<p rend="gathalast">Acchejjacchurikaṃ chinna-paṭṭikā dhātukañca te.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Paviṭṭhaṃ vanaduggamhi, bhayātañca mahīpatiṃ;</p>

<p rend="gathalast">Jīvaggāhamagaṇhiṃsu, sandhilesampadassiya.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Mahīpālaṃ dhanaṃ tañca, sabbaṃ hatthagataṃ tato;</p>

<p rend="gathalast">Pesayiṃsu lahuṃ coḷa-mahīpālassa santikaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Nikāyattitaye dhātu-gabbhe laṃkātale khile;</p>

<p rend="gathalast">Mahārahe suvaṇṇādi-paṭibimbe ca’nappake.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Bhinditvā sahasā sabbe, vihāre ca tahiṃ tahiṃ;</p>

<p rend="gathalast">Yatho johārino yakkhā, laṅkāyaṃ sāramaggahuṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Te coḷā rājaraṭṭhaṃ taṃ, pulatthipuranissitā;</p>

<p rend="gathalast">Rakkhapāsāṇakaṇḍavha, ṭhānāvadhimabhuñjisuṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Taṃ <pb ed="M" n="0.0347" /> kumārakamādāya, kassapaṃ raṭṭhavāsino;</p>

<p rend="gathalast">Vaḍḍhenti coḷabhayato, gopayantā susādarā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Coḷarājā kumāraṃ taṃ, sutvā dvādasavassikaṃ;</p>

<p rend="gathalast">Gahaṇatthāya pesesi, mahāmacce mahābale.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Ūnaṃ pañcasahassena, yodhalakkhaṃ samādiya;</p>

<p rend="gathalast">Sabbaṃ te rohaṇaṃ desaṃ, saṅkhobhesu mito tato.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Kittināmo’tha sacivo, makkhakudrūsavāsiko;</p>

<p rend="gathalast">Muddhanāmo tathāmacco, māragallakavāsiko.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Ubhopi te mahāvīrā, yuddhopāyavicakkhaṇā;</p>

<p rend="gathalast">Coḷasenaṃ vināsetu-maccantakatanicchayā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Paluṭṭhagirināmamhi, ṭhāne dugge nivesiya;</p>

<p rend="gathalast">Katvā chamāsaṃ saṅgāmaṃ, haniṃsu damiḷe bahūṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Hatāvasiṭṭhā coḷātā, raṇe tasmiṃ bhayadditā;</p>

<p rend="gathalast">Palāyitvā yathāpubbaṃ, pulattipuramāvasuṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kumāro jayito disvā, ubho te sacive tadā;</p>

<p rend="gathalast">Haṭṭhatuṭṭho ‘‘varaṃ tātā, gaṇhathā’’ti sa cabravī.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Buddho paveṇigāmaṃ so, varaṃ yācittha kittiko;</p>

<p rend="gathalast">Saṅghikaṃ gahitaṃ bhāgaṃ, vissajjetuṃ varaṃ vari.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Rājaputtavarāladdha-varā’maccavarā tadā;</p>

<p rend="gathalast">Niddarā sādarā vīrā, pāde vandiṃsu tassa te.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Rājā dvādasavassāni, vasitvā coḷamaṇḍale;</p>

<p rend="gathalast">Aṭṭhatālīsavassamhi, mahindo so divaṃgato.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Pamāda dosānagatena evaṃ,</p>

<p rend="gatha2">Laddhā’pi bhogānanathirā bhavanti;</p>

<p rend="gatha3">Iccappamaṃdaṃ hitamāsasāno,</p>

<p rend="gathalast">Niccaṃ suviññūsusamā careyya.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Laṃkāvilopo nāma</p>

<p rend="centre">Tipaññāsatimo paricchedo.</p>
</body>
<back></back>
</text>
</TEI.2>