<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">30. Citakapūjakavaggo</p>

<p rend="subhead">1. Citakapūjakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Ajito <pb ed="M" n="1.0276" /><pb ed="V" n="1.0260" /> nāma nāmena, ahosiṃ brāhmaṇo tadā;</p>

<p rend="gathalast">Āhutiṃ yiṭṭhukāmohaṃ, nānāpupphaṃ samānayiṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Jalantaṃ citakaṃ disvā, sikhino lokabandhuno;</p>

<p rend="gathalast">Tañca pupphaṃ samānetvā, citake okiriṃ ahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="P" n="1.0244" /> ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Sattavīse <note>sattatiṃse (ka.)</note> ito kappe, sattāsuṃ manujādhipā;</p>

<p rend="gathalast">Supajjalitanāmā te, cakkavattī mahabbalā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā citakapūjako thero imā gāthāyo abhāsitthāti.</p>

<p rend="centre">Citakapūjakattherassāpadānaṃ paṭhamaṃ.</p>

<p rend="subhead">2. Pupphadhārakattheraapadānaṃ</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Vākacīradharo <pb ed="T" n="1.0372" /> āsiṃ, ajinuttaravāsano;</p>

<p rend="gathalast">Abhiññā pañca nibbattā, candassa parimajjako.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Vipassiṃ lokapajjotaṃ, disvā abhigataṃ mamaṃ;</p>

<p rend="gathalast">Pāricchattakapupphāni, dhāresiṃ satthuno ahaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, dhāraṇāya idaṃ phalaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Sattāsītimhito <pb ed="V" n="1.0261" /> kappe, eko āsiṃ mahīpati;</p>

<p rend="gathalast">Samantadhāraṇo nāma, cakkavattī mahabbalo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0277" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pupphadhārako thero imā gāthāyo abhāsitthāti.</p>

<p rend="centre">Pupphadhārakattherassāpadānaṃ dutiyaṃ.</p>

<p rend="subhead">3. Chattadāyakattheraapadānaṃ</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Putto mama pabbajito, kāsāyavasano tadā;</p>

<p rend="gathalast">So ca buddhattaṃ sampatto, nibbuto lokapūjito.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Vicinanto <pb ed="T" n="1.0373" /> sakaṃ puttaṃ, agamaṃ pacchato ahaṃ;</p>

<p rend="gathalast">Nibbutassa mahantassa, citakaṃ agamāsahaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Paggayha añjaliṃ tattha, vanditvā citakaṃ ahaṃ;</p>

<p rend="gathalast">Setacchattañca paggayha, āropesiṃ ahaṃ tadā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ chattamabhiropayiṃ;</p>

<p rend="gathalast">Duggatiṃ nābhijānāmi, chattadānassidaṃ phalaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Pañcavīse <pb ed="P" n="1.0245" /> ito kappe, satta āsuṃ janādhipā;</p>

<p rend="gathalast">Mahārahasanāmā te, cakkavattī mahabbalā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā chattadāyako thero imā gāthāyo abhāsitthāti.</p>

<p rend="centre">Chattadāyakattherassāpadānaṃ tatiyaṃ.</p>

<p rend="subhead">4. Saddasaññakattheraapadānaṃ</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Anuggatamhi ādicce, panādo <note>pasādo (syā. aṭṭha.)</note> vipulo ahu;</p>

<p rend="gathalast">Buddhaseṭṭhassa lokamhi, pātubhāvo mahesino.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ghosa <note>sadda (sī. syā.)</note> massosahaṃ <pb ed="M" n="1.0278" /> tattha, na ca passāmi taṃ jinaṃ;</p>

<p rend="gathalast">Maraṇañca anuppatto, buddhasaññamanussariṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Catunnavutito <pb ed="T" n="1.0374" /><pb ed="V" n="1.0262" /> kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saddasaññako thero imā gāthāyo abhāsitthāti.</p>

<p rend="centre">Saddasaññakattherassāpadānaṃ catutthaṃ.</p>

<p rend="subhead">5. Gosīsanikkhepakattheraapadānaṃ</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Ārāmadvārā nikkhamma, gosīsaṃ santhataṃ mayā;</p>

<p rend="gathalast">Anubhomi sakaṃ kammaṃ, pubbakammassidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ājāniyā vātajavā, sindhavā sīghavāhanā;</p>

<p rend="gathalast">Anubhomi sabbametaṃ, gosīsassa idaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Aho kāraṃ paramakāraṃ, sukhatte sukataṃ mayā;</p>

<p rend="gathalast">Saṅghe katassa kārassa, na aññaṃ kalamagghati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ sīsaṃ santhariṃ ahaṃ;</p>

<p rend="gathalast">Duggatiṃ nābhijānāmi, santharassa idaṃ phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Pañcasattatikappamhi, suppatiṭṭhitanāmako;</p>

<p rend="gathalast">Eko āsiṃ mahātejo, cakkavattī mahabbalo.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0375" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā gosīsanikkhepako thero imā gāthāyo abhāsitthāti.</p>

<p rend="centre">Gosīsanikkhepakattherassāpadānaṃ pañcamaṃ.</p>

<p rend="subhead">6. Pādapūjakattheraapadānaṃ</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Pabbate <pb ed="M" n="1.0279" /><pb ed="P" n="1.0246" /> himavantamhi, ahosiṃ kinnaro tadā;</p>

<p rend="gathalast">Addasaṃ virajaṃ buddhaṃ, pītaraṃsiṃva bhāṇumaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Upetaṃ tamahaṃ <note>upetopi tadā (syā.), upesiṃ tamahaṃ (?)</note> buddhaṃ, vipassiṃ lokanāyakaṃ;</p>

<p rend="gathalast">Candanaṃ tagarañcāpi, pāde osiñcahaṃ tadā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Ekanavutito <pb ed="V" n="1.0263" /> kappe, yaṃ pādaṃ abhipūjayiṃ;</p>

<p rend="gathalast">Duggatiṃ nābhijānāmi, pādapūjāyidaṃ phalaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pādapūjako thero imā gāthāyo abhāsitthāti.</p>

<p rend="centre">Pādapūjakattherassāpadānaṃ chaṭṭhaṃ.</p>

<p rend="subhead">7. Desakittakattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Upasālakanāmohaṃ <pb ed="T" n="1.0376" />, ahosiṃ brāhmaṇo tadā;</p>

<p rend="gathalast">Kānanaṃ vanamogāḷhaṃ, lokajeṭṭhaṃ narāsabhaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Disvāna vandiṃ pādesu, lokāhutipaṭiggahaṃ;</p>

<p rend="gathalast">Pasannacittaṃ maṃ ñatvā, buddho antaradhāyatha.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Kānanā abhinikkhamma, buddhaseṭṭhamanussariṃ;</p>

<p rend="gathalast">Taṃ desaṃ kittayitvāna, kappaṃ saggamhi modahaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ desamabhikittayiṃ;</p>

<p rend="gathalast">Duggatiṃ nābhijānāmi, kittanāya idaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā desakittako thero imā gāthāyo abhāsitthāti.</p>

<p rend="centre">Desakittakattherassāpadānaṃ sattamaṃ.</p>

<p rend="subhead">8. Saraṇagamaniyattheraapadānaṃ</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Pabbate <pb ed="M" n="1.0280" /> himavantamhi, ahosiṃ luddako tadā;</p>

<p rend="gathalast">Vipassiṃ addasaṃ buddhaṃ, lokajeṭṭhaṃ narāsabhaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Upāsitvāna <pb ed="T" n="1.0377" /> sambuddhaṃ, veyyāvaccamakāsahaṃ;</p>

<p rend="gathalast">Saraṇañca upāgacchiṃ, dvipadindassa tādino.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Ekanavutito <pb ed="P" n="1.0247" /> kappe, saraṇaṃ upagacchahaṃ;</p>

<p rend="gathalast">Duggatiṃ nābhijānāmi, saraṇāgamanapphalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0264" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saraṇagamaniyo thero imā gāthāyo abhāsitthāti.</p>

<p rend="centre">Saraṇagamaniyattherassāpadānaṃ aṭṭhamaṃ.</p>

<p rend="subhead">9. Ambapiṇḍiyattheraapadānaṃ</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Romaso nāma nāmena, dānavo iti vissuto;</p>

<p rend="gathalast">Ambapiṇḍī mayā dinnā <note>ambapiṇḍo mayā dinno (syā.)</note>, vipassissa mahesino.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Ekanavutito kappe, yamambamadadiṃ tadā;</p>

<p rend="gathalast">Duggatiṃ nābhijānāmi, ambadānassidaṃ phalaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ambapiṇḍiyo thero imā gāthāyo abhāsitthāti.</p>

<p rend="centre">Ambapiṇḍiyattherassāpadānaṃ navamaṃ.</p>

<p rend="subhead">10. Anusaṃsāvakattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Piṇḍāya <pb ed="T" n="1.0378" /> caramānāhaṃ, vipassimaddasaṃ jinaṃ;</p>

<p rend="gathalast">Uḷuṅgabhikkhaṃ pādāsiṃ, dvipadindassa tādino.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Pasannacitto <pb ed="M" n="1.0281" /> sumano, abhivādesahaṃ tadā;</p>

<p rend="gathalast">Anusaṃsāvayiṃ buddhaṃ, uttamatthassa pattiyā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Ekanavutito kappe, anusaṃsāvayiṃ ahaṃ;</p>

<p rend="gathalast">Duggatiṃ nābhijānāmi, anusaṃsāvanā phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā anusaṃsāvako thero imā gāthāyo abhāsitthāti.</p>

<p rend="centre">Anusaṃsāvakattherassāpadānaṃ dasamaṃ.</p>

<p rend="centre">Citakapūjakavaggo tiṃsatimo.</p>

<p rend="bodytext">Tassuddānaṃ –</p>

<p rend="gatha1">Citakaṃ <pb ed="V" n="1.0265" /> pārichatto ca, saddagosīsasantharaṃ;</p>

<p rend="gatha2">Pādo padesaṃ saraṇaṃ, ambo saṃsāvakopi ca;</p>

<p rend="gathalast">Aṭṭhatālīsa gāthāyo, gaṇitāyo vibhāvibhi.</p>

<p rend="bodytext">Atha <pb ed="P" n="1.0248" /> vagguddānaṃ –</p>

<p rend="gatha1">Kaṇikāro <pb ed="T" n="1.0379" /> hatthidado, ālambaṇudakāsanaṃ;</p>

<p rend="gathalast">Tuvaraṃ thomako ceva, ukkhepaṃ sīsupadhānaṃ.</p>

<p rend="gatha1">Paṇṇado citapūjī ca, gāthāyo ceva sabbaso;</p>

<p rend="gathalast">Cattāri ca satānīha, ekapaññāsameva ca.</p>

<p rend="gatha1">Pañcavīsasatā sabbā, dvāsattati taduttari;</p>

<p rend="gathalast">Tisataṃ apadānānaṃ, gaṇitā atthadassibhi.</p>

<p rend="centre">Kaṇikāravaggadasakaṃ.</p>

<p rend="centre">Tatiyasatakaṃ samattaṃ.</p>
</body>
<back></back>
</text>
</TEI.2>