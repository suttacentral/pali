<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Samāsakappa</p>

<p rend="subhead">Sattamakaṇḍa</p>

<p rend="bodytext" n="316"><hi rend="paranum">316</hi>, 331<hi rend="dot">.</hi><hi rend="bold">Nāmānaṃ</hi><pb ed="M" n="0.0162" /><hi rend="bold">samāso yuttattho</hi>.</p>

<p rend="bodytext">Tesaṃ nāmānaṃ payujjamānapadatthānaṃ yo yuttattho, so samāsasañño hoti.</p>

<p rend="bodytext">Kathinadussaṃ, āgantukabhattaṃ, jīvitindriyaṃ, samaṇabrāhmaṇā, sāriputtamoggallānā, brāhmaṇa gahapatikā.</p>

<p rend="bodytext"><hi rend="bold">Nāmāna</hi>miti kimatthaṃ? Devadatto pacati, yaññadatto pacati.</p>

<p rend="bodytext"><hi rend="bold">Yuttattho</hi>ti kimatthaṃ? Bhato rañño putto devadattassa.</p>

<p rend="bodytext"><hi rend="bold">Samāsa</hi>iccanena kvattho? Kvaci samāsantagatānamakāranto.</p>

<p rend="bodytext" n="317"><hi rend="paranum">317</hi>, 332<hi rend="dot">.</hi><hi rend="bold">Tesaṃ vibhattiyo lopā ca</hi>.</p>

<p rend="bodytext">Tesaṃ yuttatthānaṃ samāsānaṃ vibhattiyo lopā ca honti.</p>

<p rend="bodytext">Kathinadussaṃ <pb ed="M" n="0.0163" />, āgantukabhattaṃ.</p>

<p rend="bodytext"><hi rend="bold">Tesaṃgahaṇena</hi> samāsataddhitākhyātakitakānaṃ vibhattipaccayapadakkharāgamā ca lopā honti. Vāsiṭṭho, venateyyo.</p>

<p rend="bodytext"><hi rend="bold">Caggahaṇa</hi> mavadhāraṇatthaṃ, pabhaṅkaro, amataddado, medhaṅkaro, dīpaṅkaro.</p>

<p rend="bodytext" n="318"><hi rend="paranum">318</hi>, 333<hi rend="dot">.</hi><hi rend="bold">Pakati cassa sarantassa</hi>.</p>

<p rend="bodytext">Luttāsu vibhattīsu assa sarantassa liṅgassa pakatirūpāni honti.</p>

<p rend="bodytext">Cakkhusotaṃ, mukhanāsikaṃ, rājaputto, rājapuriso.</p>

<p rend="bodytext" n="319"><hi rend="paranum">319</hi>, 330<hi rend="dot">.</hi><hi rend="bold">Upasagganipātapubbako abyayībhāvo</hi>.</p>

<p rend="bodytext"><hi rend="bold">Upasagganipāta</hi>pubbako samāso <hi rend="bold">abyayībhāva</hi>sañño hoti.</p>

<p rend="bodytext">Nagarassa <pb ed="M" n="0.0164" /> samīpe pavattati kathā iti upanagaraṃ, darathānaṃ abhāvo niddarathaṃ, makasānaṃ abhāvo nimmakasaṃ, vuḍḍhānaṃ paṭipāṭi yathāvuḍḍhaṃ, ye ye vuḍḍhā vā yathāvuḍḍhaṃ, jīvassa yattako paricchedo yāvajīvaṃ, cittamadhikicca pavattanti te dhammāti adhicittaṃ, pabbatassa tiro tiropabbataṃ, sotassa pati pavattati nāvā iti patisotaṃ, pāsādassa anto antopāsādaṃ.</p>

<p rend="bodytext"><hi rend="bold">Abyayībhā</hi>vamiccanena kvattho? Aṃvibhattīna makārantā abyayībhāvā.</p>

<p rend="bodytext" n="320"><hi rend="paranum">320</hi>, 335<hi rend="dot">.</hi><hi rend="bold">So napuṃsakaliṅgo</hi>.</p>

<p rend="bodytext">So abyayībhāvasamāso napuṃsakaliṅgova daṭṭhabbo.</p>

<p rend="bodytext">Kumārīsu adhikicca pavattati kathā iti adhikumāri, vadhuyā samīpe pavattati kathā iti upavadhu, gaṅgāya samīpe pavattati kathā iti upagaṅgaṃ, maṇikāya samīpe pavattati kathā iti upamaṇikaṃ.</p>

<p rend="bodytext" n="321"><hi rend="paranum">321</hi>, 349<hi rend="dot">.</hi><hi rend="bold">Digussekattaṃ</hi>.</p>

<p rend="bodytext">Digussa samāsassa ekattaṃ hoti, napuṃsakaliṅgattañca.</p>

<p rend="bodytext">Tayo <pb ed="M" n="0.0165" /> lokā tilokaṃ, tayo daṇḍā tidaṇḍaṃ, tīṇi nayanāni tinayanaṃ, tayo siṅgā tisiṅgaṃ. Catasso disā catuddisaṃ, pañca indriyāni pañcindriyaṃ.</p>

<p rend="bodytext" n="322"><hi rend="paranum">322</hi>, 359<hi rend="dot">.</hi><hi rend="bold">Tathā dvande pāṇi tūriya yoggasenaṅgakhuddajantuka vividhaviruddha visabhāgatthādīnañca</hi>.</p>

<p rend="bodytext">Tathā dvande samāse <hi rend="bold">pāṇi tūriya yogga senaṅgakhuddajantuka vividhaviruddha visabhāgattha</hi>iccevamādīnaṃ ekattaṃ hoti, napuṃsakaliṅgattañca.</p>

<p rend="bodytext">Taṃ yathā? Cakkhu ca sotañca cakkhusotaṃ, mukhañca nāsikā ca mukhanāsikaṃ, chavi ca maṃsañca lohitañca chavimaṃsalohitaṃ. Evaṃ <hi rend="bold">pāṇyaṅgatthe</hi>.</p>

<p rend="bodytext">Saṅkho ca paṇavo ca saṅkhapaṇavaṃ, gītañca vāditañca gītavāditaṃ, daddari ca ḍiṇḍimo ca daddariḍiṇḍimaṃ. Evaṃ <hi rend="bold">tūriyaṅgatthe</hi>.</p>

<p rend="bodytext">Phālo ca pācanañca phālapācanaṃ, yugañca naṅgalañca yuganaṅgalaṃ. Evaṃ <hi rend="bold">yoggaṅgatthe</hi>.</p>

<p rend="bodytext">Asi ca cammañca asicammaṃ, dhanu ca kalāpo ca dhanukalāpaṃ, hatthī ca asso ca hatthiassaṃ, ratho ca pattiko ca rathapattikaṃ. Evaṃ <hi rend="bold">senaṅgatthe</hi>.</p>

<p rend="bodytext">Ḍaṃsā <pb ed="M" n="0.0166" /> ca makasā ca ḍaṃsamakasaṃ, kuntho ca kipilliko ca kunthakipillikaṃ, kīṭo ca sarīsapo ca kīṭasarīsapaṃ. Evaṃ <hi rend="bold">khuddajantukatthe</hi>.</p>

<p rend="bodytext">Ahi ca nakulo ca ahinakulaṃ, biḷāro ca mūsiko ca biḷāramūsikaṃ, kāko ca ulūko ca kākolūkaṃ. Evaṃ <hi rend="bold">vividhaviruddhatthe</hi>.</p>

<p rend="bodytext">Sīlañca paññāṇañca sīlapaññāṇaṃ, samatho ca vipassanā ca samathavipassanaṃ, vijjā ca caraṇañca vijjācaraṇaṃ. Evaṃ <hi rend="bold">visabhāgatthe</hi>.</p>

<p rend="bodytext"><hi rend="bold">Ādiggahaṇaṃ</hi> kimatthaṃ? Dāsī ca dāso ca dāsidāsaṃ, itthī ca pumā ca itthipumaṃ, patto ca cīvarañca pattacīvaraṃ, chattañca upāhanā ca chattupāhanaṃ, tikañca catukkañca tikacatukkaṃ, veno ca rathakāro ca venarathakāraṃ, sākuṇiko ca māgaviko ca savakuṇikamāgavikaṃ, dīgho ca majjhimo ca dīghamajjhimaṃ iccevamādi.</p>

<p rend="bodytext" n="323"><hi rend="paranum">323</hi>, 360<hi rend="dot">.</hi><hi rend="bold">Vibhāsā rukkha tiṇa pasukha na dhañña janapadādīnañca</hi>.</p>

<p rend="bodytext"><hi rend="bold">Rukkhatiṇa pasu dhana dhañña janapada</hi>iccevamādīnaṃ vibhāsā ekattaṃ hoti, napuṃsakaliṅgattañca dvande samāse. Assattho <pb ed="M" n="0.0167" /> ca kapītano ca assatthakapītanaṃ, assatthakapītanā vā. Usīrañca bīraṇañca usīrabīraṇaṃ, usīrabīraṇā vā. Ajo ca eḷako ca ajeḷakaṃ, ajeḷakā vā. Hiraññañca suvaṇṇañca hiraññasuvaṇṇaṃ, hiraññasuvaṇṇā vā. Sāli ca yavo ca sāliyavaṃ, sāliyavā vā. Kāsī ca kosalā ca kāsikosalaṃ, kāsikosalā vā.</p>

<p rend="bodytext"><hi rend="bold">Ādiggahaṇaṃ</hi> kimatthaṃ? Sāvajjañca anavajjañca sāvajjānavajjaṃ, sāvajjā navajjā vā. Hīnañca paṇītañca hīnapaṇītaṃ. Hīnapaṇītā vā. Kaṇho ca sukko ca kaṇhasukkaṃ, kaṇhasukkā vā.</p>

<p rend="bodytext" n="324"><hi rend="paranum">324</hi>, 339<hi rend="dot">.</hi><hi rend="bold">Dvipade tulyādhikaraṇe kammadhārayo</hi>.</p>

<p rend="bodytext">Dve padāni tulyādhikaraṇāni yadā samasyante, tadā so samāso <hi rend="bold">kammadhāraya</hi>sañño hoti.</p>

<p rend="bodytext">Mahanto <pb ed="M" n="0.0168" /> ca so puriso cāti mahāpuriso, kaṇho ca so sappo cāti kaṇhasappo, nīlañca taṃ uppalañcāti nīluppalaṃ, lohitañca taṃ candanañcāti lohitacandanaṃ, brāhmaṇī ca sā dārikā cāti brāhmaṇadārikā, khattiyā ca sā kaññā cāti khattiyakaññā.</p>

<p rend="bodytext"><hi rend="bold">Kammadhāraya</hi>iccanena kvattho? Kammadhārayasaññe ca.</p>

<p rend="bodytext" n="325"><hi rend="paranum">325</hi>, 348<hi rend="dot">.</hi><hi rend="bold">Saṅkhyāpubbo digu</hi>.</p>

<p rend="bodytext">Saṅkhyāpubbo kammadhārayasamāso <hi rend="bold">digu</hi>sañño hoti.</p>

<p rend="bodytext">Tīṇi malāni timalaṃ, tīṇi phalāni tiphalaṃ, tayo lokā tilokaṃ, tayo daṇḍā tidaṇḍaṃ, catasso disā catuddisaṃ, pañca indriyāni pañcindriyaṃ, satta godāvariyo sattagodāvaraṃ.</p>

<p rend="bodytext"><hi rend="bold">Digu</hi>iccanena kvattho? Digusse kattaṃ.</p>

<p rend="bodytext" n="326"><hi rend="paranum">326</hi>, 341<hi rend="dot">.</hi><hi rend="bold">Ubhe tappurisā</hi>.</p>

<p rend="bodytext">Ubhe digukammadhārayasamāsā <hi rend="bold">tappurisa</hi>saññā honti.</p>

<p rend="bodytext">Na brāhmaṇo abrāhmaṇo, na vasalo avasalo, na bhikkhu abhikkhu, na pañcavassaṃ apañcavassaṃ, na <pb ed="M" n="0.0169" /> pañcapūlī apañcapūlī, na sattagodāvaraṃasattagodāvaraṃ, na dasagavaṃ adasagavaṃ, na pañcagavaṃ apañcagavaṃ.</p>

<p rend="bodytext"><hi rend="bold">Tappurisa</hi>iccanena kvattho? Attaṃ nassa tappurise.</p>

<p rend="bodytext" n="327"><hi rend="paranum">327</hi>, 351<hi rend="dot">.</hi><hi rend="bold">Amādayo parapadebhi</hi>.</p>

<p rend="bodytext">Tā amādayo nāmehi parapadebhi yadā samasyante, tadā so samāso <hi rend="bold">tappurisa</hi>sañño hoti.</p>

<p rend="bodytext">Bhūmiṃ gato bhūmigato, sabbarattiṃ sobhaṇo sabbarattisobhaṇo. Apāyaṃ gato apāyagato, issarena kataṃ issarakataṃ, sallena viddho sallaviddho, kathinassa dussaṃ kathinadussaṃ, āgantukassa bhattaṃ āgantukabhattaṃ, methunā apeto methunāpeto, corā bhayaṃ corabhayaṃ, rañño putto rājaputto, dhaññānaṃ rāsi dhaññarāsi, rūpe saññā rūpasaññā, saṃsāre dukkhaṃ saṃsāradukkhaṃ.</p>

<p rend="bodytext" n="328"><hi rend="paranum">328</hi>, 352<hi rend="dot">.</hi><hi rend="bold">Aññapadatthesu bahubbīhi</hi>.</p>

<p rend="bodytext">Aññesaṃ padānaṃ atthesu dve nāmāni bahūni nāmāni yadā samasyante, tadā so samāso <hi rend="bold">bahubbīhi</hi> sañño hoti.</p>

<p rend="bodytext">Āgatā <pb ed="M" n="0.0170" /> samaṇā imaṃ saṅghārāmaṃ soyaṃ āgatasamaṇo, saṅghārāmo. Jitāni indriyāni anena samaṇena soyaṃ jitindriyo, samaṇo. Dinno suṅko yassa rañño soyaṃ dinnasuṅko, rājā. Niggatā janā asmā gāmā soyaṃ niggatajano, gāmo. Chinno hatto yassa purisassa soyaṃ chinnahattho, puriso. Sampannāni sassāni yasmiṃ janapade soyaṃ sampannasasso, janapado.</p>

<p rend="bodytext">Nigrodhassa parimaṇḍalo nigrodhaparimaṇḍalo, nigrodhaparimaṇḍalo iva parimaṇḍalo yo rājakumāro soyaṃ nigrodhaparimaṇḍalo. Atha vā nigrodhaparimaṇḍalo iva parimaṇḍalo yassa rājakumārassa soyaṃ nigrodhaparimaṇḍalo, rājakumāro.</p>

<p rend="bodytext">Cakkhuno bhūto cakkhubhūto, cakkhubhūto iva bhūto yo bhagavā soyaṃ cakkhubhūto, bhagavā.</p>

<p rend="bodytext">Suvaṇṇassa vaṇṇo suvaṇṇavaṇṇo, suvaṇṇavaṇṇo viya vaṇṇo yassa bhagavato soyaṃ suvaṇṇavaṇṇo, bhagavā.</p>

<p rend="bodytext">Brahmuno saro brahmassaro, brahmassaro viya saro yassa bhagavato soyaṃ brahmassaro, bhagavā.</p>

<p rend="bodytext"><hi rend="bold">Sayaṃ</hi><pb ed="M" n="0.0171" /><hi rend="bold">patita paṇṇa pupphaphalavāyutoyāhārā</hi>ti paṇṇañca pupphañca phalañca paṇṇapupphaphalāni, sayameva patitāni sayaṃpatitāni, sayaṃpatitāni ca tāni paṇṇapupphaphalāni ceti sayaṃpatitapaṇṇapupphaphalāni vāyu ca toyañca vāyutoyāni, sayaṃpatitapaṇṇapupphaphalāni ca vāyutoyāni ca sayaṃpatitapaṇṇapupphaphalavāyutoyāni. Sayaṃpatitapaṇṇapupphaphalavāyutoyāni āhārā yesaṃ te sayaṃpatitapaṇṇapupphaphalavāyutoyāhārā, isayo. Yamettha vattabbaṃ, taṃ heṭṭhā vuttameva. Ayaṃ pana dvandakammadhārayagabbho tulyādhikaraṇapahubbīhi.</p>

<p rend="bodytext">Atha vā – sayaṃpatitapaṇṇapupphaphalavāyutoyehi āhārā yesaṃ te sayaṃpatitapaṇṇapupphaphalavāyutoyāhārā. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Nānā dumapatita pupphavāsita sānū</hi>ti nānāpakārā dumā nānādumā, nānādumehi patitāni nānādumapati tāni, nānādumapatitāni ca tāni pupphāni ceti nānādumapatitapupphāni, nānādumapatitapupphehi vāsitā nānādumapatitapupphavāsitā, nānādumapatitapupphavāsitā sānū yassa pabbatarājassa soyaṃ nānādumapatitapupphavāsitasānu, pabbatarājā. Ayaṃ pana kammadhārayatappurisagabbho tulyādhikaraṇabahubbīhi.</p>

<p rend="bodytext">Atha <pb ed="M" n="0.0172" /> vā – vāsitā sānū vāsitasānu, sāpekkhatte satipi gamakattā samāso. Nānādumapatitapupphehi vāsitasānū yassa pabbatarājassa soyaṃ nānādumapatitapupphavāsitasānu, pabbatarājā. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Byālambambudharabinducumbitakūṭo</hi>ti ambuṃ dhāretīti ambudharo, ko so? Pajjunno. Vividhā ālambo byālambo, byālambo ca so ambudharo cāti byālambambudharo, byālambambudharassa bindū byālambambudharabindū, byālambambudharabindūhi cumbito byālambambudharabinducumbito, byālambamburebinducumbito kūṭo yassa pabbatarājassa soyaṃ byālambambudharabinducumbitakūṭo. Ayaṃ pana kammadhārayatappurisagabbho tulyādhikaraṇabahubbīhi.</p>

<p rend="bodytext">Atha vā – cumbito kūṭo cumbitakūṭo, sāpekkhatte satipi gamakattā samāso. Byālambambudharabindūhi cumbitakūṭo yassa pabbatarājassa soyaṃ byālambambudharabinducumbitakūṭo. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Amita bala parakkamajutī</hi>ti na mitā amitā, balañca parakkamo ca juti ca balaparakkamajutiyo, amitā balaparakkamajutiyo yassa soyaṃ amitabalaparakkamajuti, ayaṃ pana kammadhārayadvandagabbho tulyādhikaraṇabahubbīhi.</p>

<p rend="bodytext"><hi rend="bold">Pīṇorakkhaṃsa</hi><pb ed="M" n="0.0173" /><hi rend="bold">bāhū</hi>ti uro ca akkhañca aṃso ca bāhu ca urakkhaṃsabāhavo, pīṇā urakkhaṃsabāhavo yassa bhagavato soyaṃ pīṇorakkhaṃsabāhu. Ayaṃ pana dvandavabbho tulyādhikaraṇabahubbīhi.</p>

<p rend="bodytext"><hi rend="bold">Pīṇa gaṇḍa vadana thanūrujaghanā</hi>ti gaṇḍo ca vadanañca thano ca ūru ca jaghanañca gaṇḍavadanathanūrujaghanā, pīṇā gaṇḍavadanathanūrujaghanā yassā sāyaṃ pīṇagaṇḍavadanathanūrujaghanā. Ayampi dvandagabbho tulyādhikaraṇabahubbīhi.</p>

<p rend="bodytext"><hi rend="bold">Vavara surāsura garuḍa manuja bhujaga gandhabba makuṭa kūṭa cumbita selasaṅghaṭṭita caraṇo</hi>ti surā ca asurā ca garuḍā ca manujā ca bhujagā ca gandhabbā ca surāsuragaruḍamanujabhujagagandhabbā, pavarā ca te surāsuragaruḍamanujabhujaga gandhabbā ceti pavarasurāsuragaruḍamanujabhujagagandhabbā, pavarasurāsuragaruḍamanujabhujagagandhabbānaṃ makuṭāni pavarasurāsuragaruḍamanujabhujagagandhabbamakuṭāni, pavarasurāsuragaruḍamanujabhujagagandhabbamakuṭānaṃ kūṭāni pavarasurāsuragaruḍamanujabhujagagandhabbamakuṭakūṭāni, pavarasurāsuragaruḍamanujabhujagagandhabbamakuṭakūṭesu cumbitā pavarasurāsuragaruḍamanujabhujagagandhabbamakuṭakūṭacumbitā, pavarasurāsuragaruḍamanujabhujagagandhabbamakuṭakūṭacumbitā ca te selā cāti pavarasurāsuragaruḍamanujabhujagagandhabbamakuṭakūṭacumbitaselā, pavarasurāsura garuḍamanujabhujagagandhabbamakuṭakūṭacumbitaselehi saṅghaṭṭitā pavarasurāsura garuḍamanujabhujagagandhabbamakuṭakūṭacumbitaselasaṅghaṭṭitā, pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitā caraṇā yassa tathāgatassa soyaṃ <pb ed="M" n="0.0174" /> pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitacaraṇo, tathāgato, ayaṃ pana dvandakammadhārayatappurisagabbho tulyādhikaraṇabahubbīhi.</p>

<p rend="bodytext">Atha vā–saṅghaṭṭitā caraṇā saṅghaṭṭitacaraṇā, sāpekkhatte satipi gamakattā samāso. Pavarasurāsura garuḍamanujabhujaga gandhabbamakuṭakūṭacumbitaselehi saṅghaṭṭitacaraṇā yassa tathāgatassa soyaṃ pavarasurāsuragaruḍa manujabhujaga gandhabbamakuṭakūṭacumbitaselasaṅghaṭṭita caraṇo. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Catuddiso</hi>ti catasso disā yassa soyaṃ catuddiso, bhagavā.</p>

<p rend="bodytext"><hi rend="bold">Pañcacakkhū</hi>ti pañca cakkhūni yassa tathāgatassa soyaṃ pañcacakkhu, tathāgato.</p>

<p rend="bodytext"><hi rend="bold">Dasabalo</hi>ti dasa balāni yassa soyaṃ dasabalo, bhagavā.</p>

<p rend="bodytext"><hi rend="bold">Anantañāṇo</hi>ti nassa anto anantaṃ, anantaṃ ñāṇaṃ yassa tathāgatassa soyaṃ anantañāṇo, tathāgato.</p>

<p rend="bodytext"><hi rend="bold">Amita ghana sarīro</hi>ti na mitaṃ amitaṃ, ghanaṃ eva sarīraṃ ghanasarīraṃ, amitaṃ ghanasarīraṃ yassa tathāgatassa soyaṃ amitaghanasarīro, tathāgato.</p>

<p rend="bodytext"><hi rend="bold">Amita bala parakkama patto</hi>ti na mitā amitā, balañca parakkamo ca balaparakkamā, amitā eva balaparakkamā amitabalaparakkamā <pb ed="M" n="0.0175" />, amitabalaparakkamā pattā yena soyaṃ amitabalaparakkamapatto, bhagavā. Ayaṃ pana kammadhārayadvandagabbho tulyādhikaraṇabahubbīhi.</p>

<p rend="bodytext"><hi rend="bold">Matta bhamara gaṇa cumbita vikasitapupphavallināgarukkho pasobhita kandaro</hi>ti mattā eva bhamarā mattabhamarā, mattabhamarānaṃ gaṇā mattabhamaragaṇā, mattabhamaragaṇehi cumbitāni mattabhamaraṇacumbitāni, vikasitāni eva pupphāni vikasitapupphāni, mattabhamaragaṇacumbitāni vikasitapupphāni yesaṃ tehi mattabhamaragaṇacumbitavikasitapupphā, valli ca nāgarukkho ca mallināgarukkhā, mattabhamaragaṇacumbitavikasitapupphā ca te vallināgarukkhā ceti mattabhamaragaṇacumbitavikasitapupphavallināgarukkhā, mattabhamaragaṇacumbitavikasitapupphavallināgarukkhehi upasobhitāni mattabhamaragaṇacumbitavikasitapupphavallināgarukkho pasobhitāni, mattabhamaragaṇacumbitavikasitapupphavallināgarukkho pasobhitāni kandarāni yassa pabbatarājassa soyaṃ mattabhamaragaṇacumbitavikasitapuppha vallināgarukkho paso bhitakandaro, pabbatarājā. Ayaṃ pana dvandakammadhārayatappurisagabbho tulyādhikaraṇabahubbīhi.</p>

<p rend="bodytext">Atha vā–upasobhitāni kandarāni upasobhitakandarāni, sāpekkhatte satipi gamakattā samāso. Mattabhamaragaṇacumbitavikasitapupphavallināgarukkhehi upasobhitakandarāni yassa pabbatarājassa soyaṃ mattabhamaragaṇacumbitavikasitapupphavallināgarukkho pasobhitakandaro, pabbatarājā. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Nānā</hi><pb ed="M" n="0.0176" /><hi rend="bold">rukkha tiṇa patita pupphopasobhita kandaro</hi>ti rukkho ca tiṇañca rukkhatiṇāni, nānā pakārāni eva rukkhatiṇāni nānārukkhatiṇāni, nānārukkhatiṇehi patitāni nānārukkhatiṇapatitāni, nānārukkhatiṇapatitāni ca tāni pupphāni ceti nānārukkhatiṇapatitapupphāni, nānārukkhatiṇapatitapupphehi upasobhitāni nānārukkhatiṇapatita pupphopasobhitāni, nānārukkhatiṇapatitapupphopasobhitāni kandarāni yassa pabbatarājassa soyaṃ nānārukkhatiṇapatitapupphopasobhitakandaro, pabbatarājā. Ayaṃ pana dvandakammadhārayatappurisagabbho tulyādhikaraṇabahubbīhi.</p>

<p rend="bodytext">Atha vā–upasobhitāni eva kandarāni upasobhitakandarāni, (sāpekkhatte satipi gamakattā samāso.) Nānārukkhatiṇapatitapupphehi upasobhitakandarāni yassa pabbatarājassa soyaṃ nānārukkhatiṇapatitapupphopasobhitakandaro, pabbatarājā. Ayaṃ pana bhinnādhikaraṇabahubbīhi.</p>

<p rend="bodytext"><hi rend="bold">Nānā musala phāla pabbata taru kaliṅgara sara dhanugadāsi tomarahatthā</hi>ti musalo ca phālo ca pabbato ca taru ca kaliṅgaro ca saro ca dhanu ca gadā caasi ca tomaro, ca musalaphālapabbatatarukaliṅgarasaradhanugadāsitomarā, nānā pakārā eva musalaphālapabbatatarukaliṅgarasaradhanugadāsitomarā nānāmusalaphālapabbatatarukaliṅgarasaradhanugadāsitomarā, nānāmusalaphālapabbatatarukaliṅgarasaradhanugadāsitomarā hatthesu <pb ed="M" n="0.0177" /> yesaṃ te nānāmusalaphālapabbatatarukaliṅgara saradhanugadāsitomarahatthā. Ayaṃ pana dvandakammadhārayagabbho bhinnādhikaraṇabahubbīhi.</p>

<p rend="bodytext"><hi rend="bold">Bahubbīhi</hi> iccanena kvattho? Bahubbīhimhi ca.</p>

<p rend="bodytext" n="329"><hi rend="paranum">329</hi>, 357<hi rend="dot">.</hi><hi rend="bold">Nāmānaṃ samuccayo dvando</hi>.</p>

<p rend="bodytext">Nāmānaṃ ekavibhattikānaṃ yo samuccayo, so dvandasañño hoti.</p>

<p rend="bodytext">Candimā ca sūriyo ca candimasūriyā, samaṇo ca brāhmaṇo ca samaṇabrāhmaṇā, sāriputto ca moggallāno ca sāriputtamoggallānā, brāhmaṇo ca gahapatiko ca brāhmaṇagahapatikā, yamo ca varuṇo ca yamavaruṇā, kuvero ca vāsavo ca kuveravāsavā.</p>

<p rend="bodytext"><hi rend="bold">Dvanda</hi>iccanena kvattho? Dvandaṭṭhā vā.</p>

<p rend="bodytext" n="330"><hi rend="paranum">330</hi>, 340<hi rend="dot">.</hi><hi rend="bold">Mahataṃ mahā tulyādhikaraṇe pade</hi>.</p>

<p rend="bodytext">Tesaṃ <hi rend="bold">mahanta</hi>saddānaṃ <hi rend="bold">mahā</hi>ādeso hoti tulyādhikaraṇe pade.</p>

<p rend="bodytext">Mahanto <pb ed="M" n="0.0178" /> ca so puriso cāti mahāpuriso, mahantī ca sā devī cāti mahādevī, mahantañca taṃ balañcāti mahābalaṃ, mahanto ca so nāgo cāti mahānāgo, mahanto ca so yaso cāti mahāyaso, mahantañca taṃ padumavanañcāti mahāpadumavanaṃ, mahantī ca sā nadī cāti mahānadī, mahanto ca so maṇi cāti mahāmaṇi, mahanto ca so gahapatiko cāti mahāgahapatiko, mahantañca taṃ dhanañcāti mahādhanaṃ, mahanto ca so puñño cāti mahāpuñño.</p>

<p rend="bodytext"><hi rend="bold">Bahuvacanaggahaṇena</hi> kvaci <hi rend="bold">mahanta</hi> saddassa <hi rend="bold">mahā</hi>deso hoti. Mahantañca taṃ phalañcāti mahapphalaṃ, mahabbalaṃ, evaṃ mahaddhanaṃ, mahabbhayaṃ.</p>

<p rend="bodytext" n="331"><hi rend="paranum">331</hi>, 353<hi rend="dot">.</hi><hi rend="bold">Itthiyaṃ bhāsitapumitthī pumāva ce</hi>.</p>

<p rend="bodytext">Itthiyaṃ tulyādhikaraṇe pade ce bhāsitapumitthī pumāva daṭṭhabbā.</p>

<p rend="bodytext">Dīghā jaṅghā yassa soyaṃ dīghajaṅgho, kalyāṇabhariyo, pahūtapañño.</p>

<p rend="bodytext"><hi rend="bold">Bhāsitapupe</hi>ti <pb ed="M" n="0.0179" /> kimatthaṃ? Brāhmaṇabandhu ca sā bhariyā cātibrāhmaṇabandhubhariyā.</p>

<p rend="bodytext" n="332"><hi rend="paranum">332</hi>, 343<hi rend="dot">.</hi><hi rend="bold">Kammadhārayasaññe ca</hi>.</p>

<p rend="bodytext">Kammadhārayasaññe ca samāse itthiyaṃ tulyādhikaraṇe pade pubbe bhāsitapumitthī ce, pumāva daṭṭhabbā. Brāhmaṇadārikā, khattiyakaññā, khattiyakumārikā.</p>

<p rend="bodytext"><hi rend="bold">Bhāsitapume</hi>ti kimatthaṃ? Khattiyabandhudārikā, brāhmaṇabandhudārikā.</p>

<p rend="bodytext" n="333"><hi rend="paranum">333</hi>, 344<hi rend="dot">.</hi><hi rend="bold">Attaṃ nassa tappurise</hi>.</p>

<p rend="bodytext">Nassa padassa tappurise uttarapade attaṃ hoti.</p>

<p rend="bodytext">Nabrāhmaṇo abrāhmaṇo, avasalo, abhikkhu, apañcavassaṃ, apañcagavaṃ.</p>

<p rend="bodytext" n="334"><hi rend="paranum">334</hi>, 345<hi rend="dot">.</hi><hi rend="bold">Sare ana</hi>.</p>

<p rend="bodytext">Nassa padassa tappurise <hi rend="bold">ana</hi> ādeso hoti sare pare.</p>

<p rend="bodytext">Na asso anasso, anissaro, anariyo.</p>

<p rend="bodytext" n="335"><hi rend="paranum">335</hi>, 346<hi rend="dot">.</hi><hi rend="bold">Kada</hi><pb ed="M" n="0.0180" /><hi rend="bold">kussa</hi>.</p>

<p rend="bodytext"><hi rend="bold">Ku</hi>iccetassa <hi rend="bold">kada</hi> hoti sare pare.</p>

<p rend="bodytext">Kucchitaṃ annaṃ kadannaṃ, kucchitaṃ asanaṃ kadassanaṃ.</p>

<p rend="bodytext"><hi rend="bold">Sare</hi>ti kimatthaṃ? Kucchitā dārā yesaṃ (apuññakārānaṃ) te hontīti kudārā, kujanā. Evaṃ kuputtā, kugehā, kuvatthā, kudāsā.</p>

<p rend="bodytext" n="336"><hi rend="paranum">336</hi>, 347<hi rend="dot">.</hi><hi rend="bold">Kā’ppatthesu ca</hi>.</p>

<p rend="bodytext"><hi rend="bold">Ku</hi>iccetassa <hi rend="bold">kā</hi> hoti appatthesu ca.</p>

<p rend="bodytext">Kālavaṇaṃ, kāpupphaṃ.</p>

<p rend="bodytext"><hi rend="bold">Bahuvacana</hi>ggahaṇaṃ kimatthaṃ? <hi rend="bold">Ku</hi>iccetassa anappatatthesupi kvaci <hi rend="bold">kā</hi> hoti, kāpurisā.</p>

<p rend="bodytext" n="337"><hi rend="paranum">337</hi>, 350<hi rend="dot">.</hi><hi rend="bold">Kvaci samāsantagatānamakāranto</hi>.</p>

<p rend="bodytext">Samāsantagatānaṃ nāmānamanto saro kvaci <hi rend="bold">a</hi>kāro hoti.</p>

<p rend="bodytext">Devānaṃ rājā devarājo, devarājā, devānaṃ sakhā devasakho, devasakhā, pañca ahāni pañcāhaṃ, sattāhaṃ, pañcagavaṃ, chattupāhanaṃ, upasaradaṃ, visālakkho, vimukho.</p>

<p rend="bodytext"><hi rend="bold">Kāra</hi>ggahaṇaṃ <pb ed="M" n="0.0181" /> kimatthaṃ? <hi rend="bold">Ā</hi>kāranta ikārantā ca honti, paccakkhā dhammā yassa soyanti paccakkhadhammā, surabhino gandho surabhigandhi, sundaro gandho sugandhi, pūtino gandho pūtigandhi, kucchito gandho kugandhi, duṭṭhu gandho yassa soyanti dugandhi, pūti eva gandho pūtigandhi.</p>

<p rend="bodytext"><hi rend="bold">Nadī</hi>antā ca <hi rend="bold">kattu</hi>antā ca <hi rend="bold">ka</hi>paccayo hoti samāsante.</p>

<p rend="bodytext">Bahū nadiyo yasmiṃ soyaṃ bahunadiko, janapado. Bahavo kattāro yassa soyaṃ bahukattuko, puriso.</p>

<p rend="bodytext" n="338"><hi rend="paranum">338</hi>, 356<hi rend="dot">.</hi><hi rend="bold">Nadimhā ca</hi>.</p>

<p rend="bodytext"><hi rend="bold">Nadi</hi>mhā ca <hi rend="bold">ka</hi>paccayo hoti samāsante.</p>

<p rend="bodytext">Bahū nadiyo yasmiṃ soyanti bahunadiko. Bahū kantiyo yassa soyanti bahukantiko. Bahunāriko.</p>

<p rend="bodytext" n="339"><hi rend="paranum">339</hi>, 358<hi rend="dot">.</hi><hi rend="bold">Jāyāya tudaṃ jāni patimhi</hi>.</p>

<p rend="bodytext"><hi rend="bold">Jāyā</hi>iccetāya <hi rend="bold">tudaṃ jāni</hi>iccete ādesā honti <hi rend="bold">pati</hi>mhi pare.</p>

<p rend="bodytext">Tudaṃpatī, jānipatī.</p>

<p rend="bodytext" n="340"><hi rend="paranum">340</hi>, 355<hi rend="dot">.</hi><hi rend="bold">Dhanumhā ca</hi>.</p>

<p rend="bodytext"><hi rend="bold">Dhanu</hi>mhā ca <hi rend="bold">ā</hi>paccayo hoti samāsante.</p>

<p rend="bodytext">Gāṇḍīvo <pb ed="M" n="0.0182" /> dhanu yassa soyaṃ gāṇḍīvadhanvā.</p>

<p rend="bodytext" n="341"><hi rend="paranum">341</hi>, 336<hi rend="dot">.</hi><hi rend="bold">Aṃ vibhattīnamakārantā abyayībhāvā</hi>.</p>

<p rend="bodytext">Tasmā <hi rend="bold">a</hi>kārantā abyayībhāvasamāsā parāsaṃ vibhattīnaṃ kvaci <hi rend="bold">aṃ</hi> hoti.</p>

<p rend="bodytext">Adhicittaṃ, yathāvuḍḍhaṃ, upakumbhaṃ, yāvajīvaṃ, tiropabbataṃ, tiropākāraṃ, tirokuṭṭaṃ, antopāsādaṃ.</p>

<p rend="bodytext"><hi rend="bold">Kvacī</hi>ti kimatthaṃ? Adhicittassa bhikkhuno.</p>

<p rend="bodytext" n="342"><hi rend="paranum">342</hi>, 337<hi rend="dot">.</hi><hi rend="bold">Saro rasso napuṃsake</hi>.</p>

<p rend="bodytext">Napuṃsake vattamānassa abyayībhāvasamāsassa liṅgassa saro rasso hoti.</p>

<p rend="bodytext">Kumārīsu adhikicca pavattati kathā iti adhikumāri. Upavadhu, upagaṅgaṃ, upamaṇikaṃ.</p>

<p rend="bodytext" n="343"><hi rend="paranum">343</hi>, 338<hi rend="dot">.</hi><hi rend="bold">Aññasmā lopo ca</hi>.</p>

<p rend="bodytext">Aññasmā abyayībhāvasamāsā anakārantā parāsaṃ vibhattīnaṃ lopo ca hoti.</p>

<p rend="bodytext">Adhitthi, adhikumāri, upavadhu.</p>

<p rend="centre">Iti nāmakappe samāsakappo sattamo kaṇḍo.</p>

<p rend="centre">Samāsakappo niṭṭhito.</p>
</body>
<back></back>
</text>
</TEI.2>