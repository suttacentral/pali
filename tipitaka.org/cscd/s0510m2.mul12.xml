<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">55. Bhaddiyavaggo</p>

<p rend="subhead">1. Lakuṇḍabhaddiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="2.0219" /><pb ed="M" n="2.0143" /><pb ed="V" n="2.0139" /><pb ed="P" n="2.0489" /> nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, seṭṭhiputto mahaddhano;</p>

<p rend="gathalast">Jaṅghāvihāraṃ vicaraṃ, saṅghārāmaṃ agacchahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Tadā so lokapajjoto, dhammaṃ desesi nāyako;</p>

<p rend="gathalast">Mañjussarānaṃ pavaraṃ, sāvakaṃ abhikittayi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Taṃ sutvā mudito hutvā, kāraṃ katvā mahesino;</p>

<p rend="gathalast">Vanditvā satthuno pāde, taṃ ṭhānamabhipatthayiṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Tadā buddho viyākāsi, saṅghamajjhe vināyako;</p>

<p rend="gathalast">‘Anāgatamhi addhāne, lacchase taṃ manorathaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Bhaddiyo nāma nāmena, hessati satthu sāvako’.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Dvenavute <pb ed="T" n="2.0220" /> ito kappe, phusso uppajji nāyako;</p>

<p rend="gathalast">Durāsado duppasaho, sabbalokuttamo jino.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Caraṇena ca sampanno, brahā uju patāpavā;</p>

<p rend="gathalast">Hitesī sabbasattānaṃ <note>sabbapāṇīnaṃ (sī.)</note>, bahuṃ mocesi bandhanā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Nandārāmavane tassa, ahosiṃ phussakokilo <note>pussakokilo (sī. syā.)</note>;</p>

<p rend="gathalast">Gandhakuṭisamāsanne, ambarukkhe vasāmahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Tadā <pb ed="V" n="2.0140" /> piṇḍāya gacchantaṃ, dakkhiṇeyyaṃ jinuttamaṃ;</p>

<p rend="gathalast">Disvā cittaṃ pasādetvā, mañjunābhinikūjahaṃ <note>mañjunādena kūjahaṃ (sī. pī.)</note>.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Rājuyyānaṃ <pb ed="M" n="2.0144" /> tadā gantvā, supakkaṃ kanakattacaṃ;</p>

<p rend="gathalast">Ambapiṇḍaṃ gahetvāna, sambuddhassopanāmayiṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Tadā me cittamaññāya, mahākāruṇiko jino;</p>

<p rend="gathalast">Upaṭṭhākassa hatthato, pattaṃ paggaṇhi nāyako.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Adāsiṃ <pb ed="P" n="2.0490" /> haṭṭhacittohaṃ <note>tuṭṭhacittohaṃ (sī.)</note>, ambapiṇḍaṃ mahāmune;</p>

<p rend="gathalast">Patte pakkhippa pakkhehi, pañjaliṃ <note>pakkhehañjaliṃ (sī.)</note> katvāna mañjunā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Sarena rajanīyena, savanīyena vaggunā;</p>

<p rend="gathalast">Vassanto buddhapūjatthaṃ, nīḷaṃ <note>niddaṃ (syā. pī.)</note> gantvā nipajjahaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Tadā muditacittaṃ maṃ, buddhapemagatāsayaṃ;</p>

<p rend="gathalast">Sakuṇagghi upāgantvā, ghātayī duṭṭhamānaso.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Tato cutohaṃ tusite, anubhotvā mahāsukhaṃ;</p>

<p rend="gathalast">Manussayonimāgacchiṃ, tassa kammassa vāhasā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Imamhi <pb ed="T" n="2.0221" /> bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Sāsanaṃ jotayitvā so, abhibhuyya kutitthiye;</p>

<p rend="gathalast">Vinayitvāna veneyye, nibbuto so sasāvako.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Nibbute tamhi lokagge, pasannā janatā bahū;</p>

<p rend="gathalast">Pūjanatthāya buddhassa, thūpaṃ kubbanti satthuno.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘‘Sattayojanikaṃ thūpaṃ, sattaratanabhūsitaṃ;</p>

<p rend="gathalast">Karissāma mahesissa’, iccevaṃ mantayanti te.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Kikino kāsirājassa, tadā senāya nāyako;</p>

<p rend="gathalast">Hutvāhaṃ appamāṇassa, pamāṇaṃ cetiye vadiṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Tadā te mama vākyena, cetiyaṃ yojanuggataṃ;</p>

<p rend="gathalast">Akaṃsu naravīrassa, nānāratanabhūsitaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Pacchime <pb ed="M" n="2.0145" /><pb ed="V" n="2.0141" /> ca bhave dāni, jāto seṭṭhikule ahaṃ;</p>

<p rend="gathalast">Sāvatthiyaṃ puravare, iddhe phīte mahaddhane.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Purappavese sugataṃ, disvā vimhitamānaso;</p>

<p rend="gathalast">Pabbajitvāna na ciraṃ, arahattamapāpuṇiṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Cetiyassa pamāṇaṃ yaṃ, akariṃ tena kammunā;</p>

<p rend="gathalast">Lakuṇḍakasarīrohaṃ, jāto paribhavāraho.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Sarena <pb ed="T" n="2.0222" /> madhurenāhaṃ, pūjitvā isisattamaṃ;</p>

<p rend="gathalast">Mañjussarānaṃ bhikkhūnaṃ, aggattamanupāpuṇiṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Phaladānena <pb ed="P" n="2.0491" /> buddhassa, guṇānussaraṇena ca;</p>

<p rend="gathalast">Sāmaññaphalasampanno, viharāmi anāsavo.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, buddhaseṭṭhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā lakuṇḍabhaddiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Lakuṇḍabhaddiyattherassāpadānaṃ paṭhamaṃ.</p>

<p rend="subhead">2. Kaṅkhārevatattheraapadānaṃ</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Sīhahanu brahmagiro, haṃsadundubhinissano <note>haṃsadundubhinissaro (sī.) … nissavano (pī.) … sāvano (syā.)</note>;</p>

<p rend="gathalast">Nāgavikkantagamano, candasūrādikappabho.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Mahāmatī <pb ed="M" n="2.0146" /> mahāvīro, mahājhāyī mahābalo <note>mahāgati (syā.), mahāhito (pī.)</note>;</p>

<p rend="gathalast">Mahākāruṇiko nātho, mahātamapanūdano <note>mahātamavidhaṃsano (syā.), mahātamanisūdano (pī.)</note>.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Sa <pb ed="T" n="2.0223" /><pb ed="V" n="2.0142" /> kadāci tilokaggo, veneyyaṃ vinayaṃ bahuṃ <note>veneyye viniyaṃ bahū (sī.)</note>;</p>

<p rend="gathalast">Dhammaṃ desesi sambuddho, sattāsayavidū muni.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Jhāyiṃ jhānarataṃ vīraṃ, upasantaṃ anāvilaṃ;</p>

<p rend="gathalast">Vaṇṇayanto parisatiṃ, tosesi <note>toseti (syā. pī. ka.)</note> janataṃ jino.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, brāhmaṇo vedapāragū;</p>

<p rend="gathalast">Dhammaṃ sutvāna mudito, taṃ ṭhānamabhipatthayiṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Tadā jino viyākāsi, saṅghamajjhe vināyako;</p>

<p rend="gathalast">‘Mudito hohi tvaṃ brahme, lacchase taṃ manorathaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Revato nāma nāmena, hessati satthu sāvako’.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, jātohaṃ koliye pure;</p>

<p rend="gathalast">Khattiye kulasampanne, iddhe phīte mahaddhane.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Yadā <pb ed="P" n="2.0492" /> kapilavatthusmiṃ, buddho dhammamadesayi;</p>

<p rend="gathalast">Tadā pasanno sugate, pabbajiṃ anagāriyaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Kaṅkhā me bahulā āsi, kappākappe tahiṃ tahiṃ;</p>

<p rend="gathalast">Sabbaṃ taṃ vinayī buddho, desetvā dhammamuttamaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Tatohaṃ <pb ed="T" n="2.0224" /> tiṇṇasaṃsāro, sadā jhānasukhe rato;</p>

<p rend="gathalast">Viharāmi tadā buddho, maṃ disvā etadabravi.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘‘Yā <pb ed="M" n="2.0147" /> kāci kaṅkhā idha vā huraṃ vā, sakavediyā vā paravediyā vā;</p>

<p rend="gathalast">Ye jhāyino tā pajahanti sabbā, ātāpino brahmacariyaṃ carantā’.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Satasahasse kataṃ kammaṃ, phalaṃ dassesi me idha;</p>

<p rend="gathalast">Sumutto saravegova kilese jhāpayiṃ mama.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Tato jhānarataṃ disvā, buddho lokantagū muni;</p>

<p rend="gathalast">Jhāyīnaṃ bhikkhūnaṃ aggo, paññāpeti mahāmati.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0143" /> jhāpitā mayhaṃ…pe… viharāmi anāsavo.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kaṅkhārevato thero imā gāthāyo</p>

<p rend="bodytext">Abhāsitthāti.</p>

<p rend="centre">Kaṅkhārevatattherassāpadānaṃ dutiyaṃ.</p>

<p rend="subhead">3. Sīvalittheraapadānaṃ</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="2.0225" /> nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Sīlaṃ tassa asaṅkheyyaṃ, samādhi vajirūpamo;</p>

<p rend="gathalast">Asaṅkheyyaṃ ñāṇavaraṃ, vimutti ca anopamā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Manujāmaranāgānaṃ, brahmānañca samāgame;</p>

<p rend="gathalast">Samaṇabrāhmaṇākiṇṇe, dhammaṃ desesi nāyako.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Sasāvakaṃ mahālābhiṃ, puññavantaṃ jutindharaṃ;</p>

<p rend="gathalast">Ṭhapesi etadaggamhi, parisāsu visārado.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Tadāhaṃ khattiyo āsiṃ, nagare haṃsasavhaye;</p>

<p rend="gathalast">Sutvā jinassa taṃ vākyaṃ, sāvakassa guṇaṃ bahuṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Nimantayitvā <pb ed="M" n="2.0148" /><pb ed="P" n="2.0493" /> sattāhaṃ, bhojayitvā sasāvakaṃ;</p>

<p rend="gathalast">Mahādānaṃ daditvāna, taṃ ṭhānamabhipatthayiṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Tadā maṃ vinataṃ pāde, disvāna purisāsabho;</p>

<p rend="gathalast">Sarena mahatā vīro <note>sussarena mahāvīro (sī. pī.)</note>, idaṃ vacanamabravi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘‘Tato jinassa vacanaṃ, sotukāmā mahājanā;</p>

<p rend="gathalast">Devadānavagandhabbā, brahmāno ca mahiddhikā’.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Samaṇabrāhmaṇā ceva, namassiṃsu katañjalī;</p>

<p rend="gathalast">‘Namo te purisājañña, namo te purisuttama.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘‘Khattiyena <pb ed="T" n="2.0226" /><pb ed="V" n="2.0144" /> mahādānaṃ, dinnaṃ sattāhikampi vo <note>sattahikaṃ mi vo (sī.), sattahikādhikaṃ (syā.), sattahikaṃ vibho (pī.)</note>;</p>

<p rend="gathalast">Sotukāmā phalaṃ tassa, byākarohi mahāmune’.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Tato avoca bhagavā, ‘suṇātha mama bhāsitaṃ;</p>

<p rend="gathalast">Appameyyamhi buddhamhi, sasaṅghamhi patiṭṭhitā <note>saṃghamhi suppatiṭṭhitā (sī. pī.)</note>.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘‘Dakkhiṇā tāya <note>dakkhiṇādāya (syā. pī.)</note> ko vattā, appameyyaphalā hi sā;</p>

<p rend="gathalast">Api ce sa mahābhogo, ṭhānaṃ pattheti uttamaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘‘Lābhī vipulalābhānaṃ, yathā bhikkhu sudassano;</p>

<p rend="gathalast">Tathāhampi bhaveyyanti, lacchase taṃ anāgate.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Sīvali nāma nāmena, hessati satthu sāvako’.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsūpago ahaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Ekanavutito kappe, vipassī lokanāyako;</p>

<p rend="gathalast">Uppajji cārudassano, sabbadhammavipassako.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Tadāhaṃ <pb ed="M" n="2.0149" /> bandhumatiyaṃ, kulassaññatarassa ca;</p>

<p rend="gathalast">Dayito passito ceva, āsiṃ kammantavāvaṭo <note>kammantabyāvaṭo (sī. syā. ka.)</note>.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Tadā aññataro pūgo, vipassissa mahesino;</p>

<p rend="gathalast">Parivesaṃ akārayi, mahantamativissutaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Niṭṭhite <pb ed="T" n="2.0227" /><pb ed="P" n="2.0494" /> ca mahādāne, daduṃ khajjakasañhitaṃ;</p>

<p rend="gathalast">Navaṃ dadhiṃ madhuñceva, vicinaṃ neva addasuṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Tadāhaṃ taṃ gahetvāna, navaṃ dadhiṃ madhumpi ca;</p>

<p rend="gathalast">Kammassāmigharaṃ gacchiṃ, tamesantā mamaddasuṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Sahassamapi datvāna, nālabhiṃsu ca taṃ dvayaṃ;</p>

<p rend="gathalast">Tatohaṃ evaṃ cintesiṃ, ‘netaṃ hessati orakaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘‘Yathā ime janā sabbe, sakkaronti tathāgataṃ;</p>

<p rend="gathalast">Ahampi kāraṃ kassāmi, sasaṅghe lokanāyake’.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Tadāhamevaṃ <pb ed="V" n="2.0145" /> cintetvā, dadhiṃ madhuñca ekato;</p>

<p rend="gathalast">Madditvā lokanāthassa, sasaṅghassa adāsahaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Punāhaṃ bārāṇasiyaṃ, rājā hutvā mahāyaso;</p>

<p rend="gathalast">Sattukassa tadā duṭṭho, dvārarodhamakārayiṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Tadā tapassino ruddhā, ekāhaṃ rakkhitā ahuṃ;</p>

<p rend="gathalast">Tato tassa vipākena, pāpatiṃ <note>pāpiṭṭhaṃ (syā.) pāpattaṃ (ka.)</note> nirayaṃ bhusaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, jātohaṃ koliye pure;</p>

<p rend="gathalast">Suppavāsā ca me mātā, mahāli licchavī pitā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Khattiye puññakammena, dvārarodhassa vāhasā;</p>

<p rend="gathalast">Satta vassāni nivasiṃ, mātukucchimhi dukkhito.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Sattāhaṃ <pb ed="T" n="2.0228" /> dvāramūḷhohaṃ, mahādukkhasamappito;</p>

<p rend="gathalast">Mātā me chandadānena, evaṃ āsi sudukkhitā.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Suvatthitohaṃ <pb ed="M" n="2.0150" /> nikkhanto, buddhena anukampito;</p>

<p rend="gathalast">Nikkhantadivaseyeva, pabbajiṃ anagāriyaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Upajjhā sāriputto me, moggallāno mahiddhiko;</p>

<p rend="gathalast">Kese oropayanto me, anusāsi mahāmati.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Kesesu <pb ed="P" n="2.0495" /> chijjamānesu, arahattamapāpuṇiṃ;</p>

<p rend="gathalast">Devā nāgā manussā ca, paccaye upanenti me.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Padumuttaranāthañca, vipassiñca vināyakaṃ;</p>

<p rend="gathalast">Yaṃ pūjayiṃ pamudito, paccayehi visesato.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Tato tesaṃ visesena, kammānaṃ vipuluttamaṃ;</p>

<p rend="gathalast">Lābhaṃ labhāmi sabbattha, vane gāme jale thale.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Revataṃ dassanatthāya, yadā yāti vināyako;</p>

<p rend="gathalast">Tiṃsabhikkhusahassehi, saha lokagganāyako.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Tadā devopaṇītehi, mamatthāya mahāmati;</p>

<p rend="gathalast">Paccayehi mahāvīro, sasaṅgho lokanāyako.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Upaṭṭhito <pb ed="V" n="2.0146" /> mayā buddho, gantvā revatamaddasa;</p>

<p rend="gathalast">Tato jetavanaṃ gantvā, etadagge ṭhapesi maṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘‘Lābhīnaṃ sīvali aggo, mama sissesu bhikkhavo’;</p>

<p rend="gathalast">Sabbalokahito satthā, kittayī parisāsu maṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0229" /> jhāpitā mayhaṃ…pe… viharāmi anāsavo.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sīvalithero imā gāthāyo</p>

<p rend="bodytext">Abhāsitthāti.</p>

<p rend="centre">Sīvalittherassāpadānaṃ tatiyaṃ.</p>

<p rend="subhead">4. Vaṅgīsattheraapadānaṃ</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Yathāpi <pb ed="M" n="2.0151" /> sāgare ūmi, gagane viya tārakā;</p>

<p rend="gathalast">Evaṃ pāvacanaṃ tassa, arahantehi cittitaṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Sadevāsuranāgehi, manujehi purakkhato;</p>

<p rend="gathalast">Samaṇabrāhmaṇākiṇṇe, janamajjhe jinuttamo.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Pabhāhi anurañjanto, loke <note>lokaṃ (sī.)</note> lokantagū jino;</p>

<p rend="gathalast">Vacanena vibodhento, veneyyapadumāni so.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Vesārajjehi sampanno, catūhi purisuttamo;</p>

<p rend="gathalast">Pahīnabhayasārajjo, khemappatto visārado.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Āsabhaṃ <pb ed="T" n="2.0230" /><pb ed="P" n="2.0496" /> pavaraṃ ṭhānaṃ, buddhabhūmiñca kevalaṃ;</p>

<p rend="gathalast">Paṭijānāti lokaggo, natthi sañcodako kvaci.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Sīhanādamasambhītaṃ, nadato tassa tādino;</p>

<p rend="gathalast">Devo naro vā brahmā vā, paṭivattā na vijjati.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Desento <pb ed="V" n="2.0147" /> pavaraṃ dhammaṃ, santārento sadevakaṃ;</p>

<p rend="gathalast">Dhammacakkaṃ pavatteti, parisāsu visārado.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Paṭibhānavataṃ aggaṃ, sāvakaṃ sādhusammataṃ;</p>

<p rend="gathalast">Guṇaṃ bahuṃ pakittetvā, etadagge ṭhapesi taṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, brāhmaṇo sādhusammato;</p>

<p rend="gathalast">Sabbavedavidū jāto, vāgīso vādisūdano.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Upecca taṃ mahāvīraṃ, sutvāhaṃ dhammadesanaṃ;</p>

<p rend="gathalast">Pītivaraṃ paṭilabhiṃ, sāvakassa guṇe rato.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Nimantetvāva sugataṃ, sasaṅghaṃ lokanandanaṃ;</p>

<p rend="gathalast">Sattāhaṃ bhojayitvāhaṃ, dussehacchādayiṃ tadā.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Nipacca sirasā pāde, katokāso katañjalī;</p>

<p rend="gathalast">Ekamantaṃ ṭhito haṭṭho, santhaviṃ jinamuttamaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘‘Namo te vādimaddana <note>vādisaddula (sī. pī.), vādisūdana (syā.)</note>, namo te isisattama <note>purisuttama (sī. pī.)</note>;</p>

<p rend="gathalast">Namo te sabbalokagga, namo te abhayaṅkara.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘‘Namo <pb ed="M" n="2.0152" /> te māramathana <note>māramasana (aṭṭha.)</note>, namo te diṭṭhisūdana;</p>

<p rend="gathalast">Namo te santisukhada, namo te saraṇaṅkara.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘‘Anāthānaṃ <pb ed="T" n="2.0231" /> bhavaṃ nātho, bhītānaṃ abhayappado;</p>

<p rend="gathalast">Vissāmabhūmi <note>vissāsaṃ bhūmi (syā.), vissānabhūmi (pī.)</note> santānaṃ, saraṇaṃ saraṇesinaṃ’.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Evamādīhi sambuddhaṃ, santhavitvā mahāguṇaṃ;</p>

<p rend="gathalast">Avocaṃ vādisūdassa <note>vādisūrassa (sī. syā. pī.)</note>, gatiṃ pappomi bhikkhuno.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Tadā avoca bhagavā, anantapaṭibhānavā;</p>

<p rend="gathalast">‘Yo so buddhaṃ abhojesi, sattāhaṃ sahasāvakaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘‘Guṇañca me pakittesi, pasanno sehi pāṇibhi;</p>

<p rend="gathalast">Eso patthayate ṭhānaṃ, vādisūdassa bhikkhuno.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘‘Anāgatamhi <pb ed="P" n="2.0497" /> addhāne, lacchase taṃ manorathaṃ;</p>

<p rend="gathalast">Devamānusasampattiṃ, anubhotvā anappakaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘‘Tassa <pb ed="V" n="2.0148" /> dhammesu dāyādo, oraso dhammanimmito;</p>

<p rend="gathalast">Vaṅgīso nāma nāmena, hessati satthu sāvako’.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Taṃ sutvā mudito hutvā, yāvajīvaṃ tadā jinaṃ;</p>

<p rend="gathalast">Paccayehi upaṭṭhāsiṃ, mettacitto tathāgataṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tusitaṃ <note>tāvatiṃsaṃ (syā.)</note> agamāsahaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, jāto vippakule <note>paribbājakule (sī. syā. pī.)</note> ahaṃ;</p>

<p rend="gathalast">Paccājāto <note>sampatto ca (ka.)</note> yadā āsiṃ, jātiyā sattavassiko.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Sabbavedavidū <pb ed="T" n="2.0232" /> jāto, vādasatthavisārado;</p>

<p rend="gathalast">Vādissaro <note>vaggussaro (syā. pī.)</note> cittakathī, paravādappamaddano.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Vaṅge jātoti vaṅgīso, vacane issaroti vā;</p>

<p rend="gathalast">Vaṅgīso iti me nāmaṃ, abhavī lokasammataṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Yadāhaṃ <pb ed="M" n="2.0153" /> viññutaṃ patto, ṭhito paṭhamayobbane;</p>

<p rend="gathalast">Tadā rājagahe ramme, sāriputtamahaddasaṃ <note>mathaddasaṃ (sī. pī.), ca addasaṃ (syā.)</note>.</p>

<p rend="centre">Pañcavīsatimaṃ bhāṇavāraṃ.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Piṇḍāya vicarantaṃ taṃ, pattapāṇiṃ susaṃvutaṃ;</p>

<p rend="gathalast">Alolakkhiṃ mitabhāṇiṃ, yugamattaṃ nidakkhitaṃ <note>nirikkhataṃ (sī. pī.), udikkhataṃ (syā.)</note>.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Taṃ disvā vimhito hutvā, avocaṃ mamanucchavaṃ <note>mananucchavaṃ (sī. syā.)</note>;</p>

<p rend="gathalast">Kaṇikāraṃva nicitaṃ <note>kaṇikāraparicitaṃ (pī.), khaṇikaṃ ṭhānaracitaṃ (sī.)</note>, cittaṃ gāthāpadaṃ ahaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Ācikkhi so me satthāraṃ, sambuddhaṃ lokanāyakaṃ;</p>

<p rend="gathalast">Tadā so paṇḍito vīro, uttariṃ <note>uttaraṃ (sī. pī.)</note> samavoca me.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Virāgasaṃhitaṃ vākyaṃ, katvā duddasamuttamaṃ;</p>

<p rend="gathalast">Vicittapaṭibhānehi, tosito tena tādinā.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Nipacca sirasā pāde, ‘pabbājehī’ti maṃ bravi;</p>

<p rend="gathalast">Tato maṃ sa mahāpañño, buddhaseṭṭhamupānayi.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Nipacca sirasā pāde, nisīdiṃ satthu santike;</p>

<p rend="gathalast">Mamāha vadataṃ seṭṭho, kacci vaṅgīsa jānāsi <note>saccaṃ vaṅgīsa kacci te (syā.)</note>.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Kiñci <pb ed="V" n="2.0149" /> sippanti tassāhaṃ, ‘jānāmī’ti ca abraviṃ;</p>

<p rend="gathalast">Matasīsaṃ <pb ed="T" n="2.0233" /><pb ed="P" n="2.0498" /> vanacchuddhaṃ, api bārasavassikaṃ;</p>

<p rend="gathalast">Tava vijjāvisesena, sace sakkosi vācaya <note>bhāsaya (sī. pī.)</note>.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Āmoti me paṭiññāte, tīṇi sīsāni dassayi;</p>

<p rend="gathalast">Nirayanaradevesu, upapanne avācayiṃ.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Tadā khīṇāsavasseva <note>paccekabuddhassa (sī. pī.)</note>, sīsaṃ dassesi nāyako;</p>

<p rend="gathalast">Tatohaṃ vihatārabbho, pabbajjaṃ samayācisaṃ.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Pabbajitvāna sugataṃ, santhavāmi tahiṃ tahiṃ;</p>

<p rend="gathalast">Tato maṃ kabbavittosi <note>kavicittoti (syā. pī.)</note>, ujjhāyantiha bhikkhavo.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Tato <pb ed="M" n="2.0154" /> vīmaṃsanatthaṃ me, āha buddho vināyako;</p>

<p rend="gathalast">Takkikā panimā gāthā, ṭhānaso paṭibhanti taṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Na kabbavittohaṃ vīra, ṭhānaso paṭibhanti maṃ;</p>

<p rend="gathalast">Tena hi dāni vaṅgīsa, ṭhānaso santhavāhi maṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Tadāhaṃ santhaviṃ vīraṃ, gāthāhi isisattamaṃ;</p>

<p rend="gathalast">Ṭhānaso me tadā tuṭṭho, jino agge ṭhapesi maṃ.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Paṭibhānena cittena, aññesamatimaññahaṃ;</p>

<p rend="gathalast">Pesale tena saṃviggo, arahattamapāpuṇiṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘‘Paṭibhānavataṃ aggo, añño koci na vijjati;</p>

<p rend="gathalast">Yathāyaṃ bhikkhu vaṅgīso, evaṃ dhāretha bhikkhavo’.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Satasahasse kataṃ kammaṃ, phalaṃ dassesi me idha;</p>

<p rend="gathalast">Sumutto saravegova kilese jhāpayiṃ mama.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0234" /> jhāpitā mayhaṃ…pe… viharāmi anāsavo.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vaṅgīso thero imā gāthāyo</p>

<p rend="bodytext">Abhāsitthāti.</p>

<p rend="centre">Vaṅgīsattherassāpadānaṃ catutthaṃ.</p>

<p rend="subhead">5. Nandakattheraapadānaṃ</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Padumuttaro <pb ed="V" n="2.0150" /><pb ed="P" n="2.0499" /> nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Hitāya sabbasattānaṃ, sukhāya vadataṃ varo;</p>

<p rend="gathalast">Atthāya purisājañño, paṭipanno sadevake.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Yasaggapatto sirimā, kittivaṇṇabhato <note>kittivaṇṇa bhaṭo (syā. ka.)</note> jino;</p>

<p rend="gathalast">Pūjito sabbalokassa, disā sabbāsu vissuto.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Uttiṇṇavicikiccho <pb ed="M" n="2.0155" /> so, vītivattakathaṃkatho;</p>

<p rend="gathalast">Paripuṇṇamanasaṅkappo, patto sambodhimuttamaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Anuppannassa maggassa, uppādetā naruttamo;</p>

<p rend="gathalast">Anakkhātañca akkhāsi, asañjātañca sañjanī.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Maggaññū <pb ed="T" n="2.0235" /> maggavidū <note>so maggavidū (sī. pī.)</note> ca, maggakkhāyī narāsabho;</p>

<p rend="gathalast">Maggassa kusalo satthā, sārathīnaṃ varuttamo <note>naruttamo (syā.)</note>.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Tadā mahākāruṇiko, dhammaṃ desesi nāyako;</p>

<p rend="gathalast">Nimugge kāmapaṅkamhi <note>mohapaṅkamhi (sī. syā.), mohamaggamhi (pī.)</note>, samuddharati pāṇine.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Bhikkhunīnaṃ ovadane, sāvakaṃ seṭṭhasammataṃ;</p>

<p rend="gathalast">Vaṇṇayaṃ etadaggamhi, paññapesi mahāmuni.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Taṃ sutvāhaṃ pamudito, nimantetvā tathāgataṃ;</p>

<p rend="gathalast">Bhojayitvā sasaṅghaṃ taṃ, patthayiṃ ṭhānamuttamaṃ.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Tadā pamudito nātho, maṃ avoca mahāisi;</p>

<p rend="gathalast">‘Sukhī bhavassu dīghāvu <note>dīghāyu (sī. syā.)</note>, lacchase taṃ manorathaṃ.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Nandako nāma nāmena, hessati satthu sāvako’.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsūpago ahaṃ.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Pacchime <pb ed="V" n="2.0151" /> ca bhave dāni, jāto seṭṭhikule ahaṃ;</p>

<p rend="gathalast">Sāvatthiyaṃ pure vare, iddhe phīte mahaddhane.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘Purappavese sugataṃ, disvā vimhitamānaso;</p>

<p rend="gathalast">Jetārāmapaṭiggāhe, pabbajiṃ anagāriyaṃ.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘Nacireneva <pb ed="T" n="2.0236" /><pb ed="P" n="2.0500" /> kālena, arahattamapāpuṇiṃ;</p>

<p rend="gathalast">Tatohaṃ tiṇṇasaṃsāro, sāsito sabbadassinā.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Bhikkhunīnaṃ <pb ed="M" n="2.0156" /> dhammakathaṃ, paṭipucchākariṃ ahaṃ;</p>

<p rend="gathalast">Sāsitā tā mayā sabbā, abhaviṃsu anāsavā.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Satāni pañcanūnāni, tadā tuṭṭho mahāhito;</p>

<p rend="gathalast">Bhikkhunīnaṃ ovadataṃ, aggaṭṭhāne ṭhapesi maṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Satasahasse kataṃ kammaṃ, phalaṃ dassesi me idha;</p>

<p rend="gathalast">Sumutto saravegova, kilese jhāpayiṃ mama.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā nandako thero imā gāthāyo</p>

<p rend="bodytext">Abhāsitthāti.</p>

<p rend="centre">Nandakattherassāpadānaṃ pañcamaṃ.</p>

<p rend="subhead">6. Kāḷudāyittheraapadānaṃ</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Nāyakānaṃ <pb ed="T" n="2.0237" /> varo satthā, guṇāguṇavidū jino;</p>

<p rend="gathalast">Kataññū katavedī ca, titthe yojeti pāṇine <note>pāṇino (sī. syā pī.)</note>.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Sabbaññutena ñāṇena, tulayitvā dayāsayo;</p>

<p rend="gathalast">Deseti pavaraṃ dhammaṃ, anantaguṇasañcayo.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Sa <pb ed="V" n="2.0152" /> kadāci mahāvīro, anantajinasaṃsari <note>anantajanasaṃsadi (sī.), anantajanasaṃsudhi (syā.), anantajanasaṃsarī (pī.)</note>;</p>

<p rend="gathalast">Deseti madhuraṃ dhammaṃ, catusaccūpasañhitaṃ.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Sutvāna taṃ dhammavaraṃ, ādimajjhantasobhaṇaṃ;</p>

<p rend="gathalast">Pāṇasatasahassānaṃ, dhammābhisamayo ahu.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Ninnāditā tadā bhūmi, gajjiṃsu ca payodharā;</p>

<p rend="gathalast">Sādhukāraṃ pavattiṃsu, devabrahmanarāsurā.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘‘Aho <pb ed="M" n="2.0157" /> kāruṇiko satthā, aho saddhammadesanā;</p>

<p rend="gathalast">Aho bhavasamuddamhi, nimugge uddharī jino’.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Evaṃ pavedajātesu, sanarāmarabrahmasu;</p>

<p rend="gathalast">Kulappasādakānaggaṃ, sāvakaṃ vaṇṇayī jino.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, jātomaccakule ahuṃ;</p>

<p rend="gathalast">Pāsādiko dassaniyo, pahūtadhanadhaññavā.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Haṃsārāmamupeccāhaṃ <pb ed="P" n="2.0501" />, vanditvā taṃ tathāgataṃ;</p>

<p rend="gathalast">Suṇitvā madhuraṃ dhammaṃ, kāraṃ katvā ca tādino.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Nipacca pādamūlehaṃ, imaṃ vacanamabraviṃ;</p>

<p rend="gathalast">‘Kulappasādakānaggo, yo tayā santhuto <note>yo tava sāsane (syā.)</note> mune.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘‘Tādiso <pb ed="T" n="2.0238" /> homahaṃ vīra <note>tādisohaṃ mahāvīra (syā. ka.)</note>, buddhaseṭṭhassa sāsane’;</p>

<p rend="gathalast">Tadā mahākāruṇiko, siñcanto vā matena maṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Āha maṃ ‘putta uttiṭṭha, lacchase taṃ manorathaṃ;</p>

<p rend="gathalast">Kathaṃ nāma jine kāraṃ, katvāna viphalo siyā.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Udāyi nāma nāmena, hessati satthu sāvako’.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Taṃ sutvā mudito hutvā, yāvajīvaṃ tadā jinaṃ;</p>

<p rend="gathalast">Mettacitto paricariṃ, paccayehi vināyakaṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Tena kammavipākena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Pacchime <pb ed="V" n="2.0153" /> ca bhave dāni, ramme kapilavatthave;</p>

<p rend="gathalast">Jāto mahāmaccakule, suddhodanamahīpate <note>suddhodano mahīpati (syā.)</note>.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Tadā ajāyi siddhattho, ramme lumbinikānane;</p>

<p rend="gathalast">Hitāya sabbalokassa, sukhāya ca narāsabho.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Tadaheva <pb ed="M" n="2.0158" /> ahaṃ jāto, saha teneva vaḍḍhito;</p>

<p rend="gathalast">Piyo sahāyo dayito, viyatto nītikovido.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Ekūnatiṃso vayasā, nikkhamitvā agārato <note>nikkhanto pabbajitthaso (sī. syā.)</note>;</p>

<p rend="gathalast">Chabbassaṃ vītināmetvā, āsi buddho vināyako.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘Jetvā <pb ed="T" n="2.0239" /> sasenakaṃ māraṃ, khepayitvāna āsave;</p>

<p rend="gathalast">Bhavaṇṇavaṃ taritvāna, buddho āsi sadevake.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Isivhayaṃ gamitvāna <note>isivhayaṃ patanaṃ gantvā (syā.)</note>, vinetvā pañcavaggiye;</p>

<p rend="gathalast">Tato vinesi bhagavā, gantvā gantvā tahiṃ tahiṃ.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Veneyye vinayanto so, saṅgaṇhanto sadevakaṃ;</p>

<p rend="gathalast">Upecca magadhe giriṃ <note>māgadagiriṃ (sī.), maṅgalāgiriṃ (pī.)</note>, viharittha tadā jino.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘Tadā <pb ed="P" n="2.0502" /> suddhodanenāhaṃ, bhūmipālena pesito;</p>

<p rend="gathalast">Gantvā disvā dasabalaṃ, pabbajitvārahā ahuṃ.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘Tadā mahesiṃ yācitvā, pāpayiṃ kapilavhayaṃ;</p>

<p rend="gathalast">Tato purāhaṃ gantvāna, pasādesiṃ mahākulaṃ.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘Jino tasmiṃ guṇe tuṭṭho, maṃ mahāparisāya so <note>mamāha purisāsabho (syā. pī.)</note>;</p>

<p rend="gathalast">Kulappasādakānaggaṃ, paññāpesi vināyako.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kāḷudāyithero imā gāthāyo</p>

<p rend="bodytext">Abhāsitthāti.</p>

<p rend="centre">Kāḷudāyittherassāpadānaṃ chaṭṭhaṃ.</p>

<p rend="subhead">7. Abhayattheraapadānaṃ</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="2.0240" /><pb ed="V" n="2.0154" /> nāma jino, sabbadhammesu cakkhumā;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> ‘‘Saraṇagamane <pb ed="M" n="2.0159" /> kiñci, nivesesi tathāgato;</p>

<p rend="gathalast">Kiñci sīle nivesesi, dasakammapathuttame.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> ‘‘Deti kassaci so vīro, sāmaññaphalamuttamaṃ;</p>

<p rend="gathalast">Samāpattī tathā aṭṭha, tisso vijjā pavacchati.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘Chaḷabhiññāsu yojesi, kiñci sattaṃ naruttamo;</p>

<p rend="gathalast">Deti kassaci nātho so, catasso paṭisambhidā.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> ‘‘Bodhaneyyaṃ pajaṃ disvā, asaṅkheyyampi yojanaṃ <note>asaṅkheyyepi yojane sī. syā. pī.)</note>;</p>

<p rend="gathalast">Khaṇena upagantvāna, vineti narasārathi.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, ahosiṃ brāhmaṇatrajo;</p>

<p rend="gathalast">Pāragū sabbavedānaṃ, veyyākaraṇasammato.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> ‘‘Niruttiyā ca kusalo, nighaṇḍumhi visārado;</p>

<p rend="gathalast">Padako keṭubhavidū, chandovicitikovido.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘Jaṅghāvihāraṃ vicaraṃ, haṃsārāmamupeccahaṃ;</p>

<p rend="gathalast">Addasaṃ varadaṃ <note>vadataṃ (sī. pī.), pavaraṃ (syā.)</note> seṭṭhaṃ, mahājanapurakkhataṃ.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> ‘‘Desentaṃ virajaṃ dhammaṃ, paccanīkamatī ahaṃ;</p>

<p rend="gathalast">Upetvā tassa kalyāṇaṃ, sutvāna vimalaṃ ahaṃ <note>vākyāni, sutvāna vimalānahaṃ (sī. syā. pī.)</note>.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> ‘‘Byāhataṃ <pb ed="T" n="2.0241" /><pb ed="P" n="2.0503" /> punaruttaṃ vā, apatthaṃ vā niratthakaṃ;</p>

<p rend="gathalast">Nāddasaṃ tassa munino, tato pabbajito ahaṃ.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> ‘‘Nacireneva kālena, sabbasattavisārado;</p>

<p rend="gathalast">Nipuṇo buddhavacane, ahosiṃ guṇisammato.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> ‘‘Tadā catasso gāthāyo, ganthayitvā subyañjanā;</p>

<p rend="gathalast">Santhavitvā tilokaggaṃ, desayissaṃ dine dine.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> ‘‘Virattosi mahāvīro, saṃsāre sabhaye vasaṃ;</p>

<p rend="gathalast">Karuṇāya na nibbāyi, tato kāruṇiko muni.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ‘‘Puthujjano <pb ed="V" n="2.0155" /> vayo santo, na kilesavaso ahu;</p>

<p rend="gathalast">Sampajāno satiyutto, tasmā eso acintiyo.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> ‘‘Dubbalāni <pb ed="M" n="2.0160" /> kilesāni, yassāsayagatāni me;</p>

<p rend="gathalast">Ñāṇaggiparidaḍḍhāni, na khīyiṃsu tamabbhutaṃ.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> ‘‘Yo sabbalokassa garu, loko <note>loke (syā. ka.)</note> yassa tathā garu;</p>

<p rend="gathalast">Tathāpi lokācariyo, loko tassānuvattako.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ‘‘Evamādīhi sambuddhaṃ, kittayaṃ dhammadesanaṃ;</p>

<p rend="gathalast">Yāvajīvaṃ karitvāna, gato saggaṃ tato cuto.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ buddhamabhikittayiṃ;</p>

<p rend="gathalast">Duggatiṃ nābhijānāmi, kittanāya idaṃ phalaṃ.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ‘‘Devaloke mahārajjaṃ, pādesiṃ kañcanagghiyaṃ <note>dibbānubhojahaṃ tadā (syā.), rajjaṃ pādesi kaṃcayaṃ (sī.)</note>;</p>

<p rend="gathalast">Cakkavattī mahārajjaṃ, bahusonubhaviṃ ahaṃ.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> ‘‘Duve <pb ed="T" n="2.0242" /> bhave pajāyāmi, devatte atha mānuse;</p>

<p rend="gathalast">Aññaṃ gatiṃ na jānāmi, kittanāya idaṃ phalaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> ‘‘Duve kule pajāyāmi, khattiye atha brāhmaṇe;</p>

<p rend="gathalast">Nīce kule na jāyāmi, kittanāya idaṃ phalaṃ.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, giribbajapuruttame;</p>

<p rend="gathalast">Raññohaṃ bimbisārassa, putto nāmena cābhayo.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> ‘‘Pāpamittavasaṃ gantvā, nigaṇṭhena vimohito;</p>

<p rend="gathalast">Pesito nāṭaputtena, buddhaseṭṭhamupeccahaṃ.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> ‘‘Pucchitvā <pb ed="P" n="2.0504" /> nipuṇaṃ pañhaṃ, sutvā byākaraṇuttamaṃ;</p>

<p rend="gathalast">Pabbajitvāna naciraṃ, arahattamapāpuṇiṃ.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> ‘‘Kittayitvā jinavaraṃ, kittito homi sabbadā;</p>

<p rend="gathalast">Sugandhadehavadano, āsiṃ sukhasamappito.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> ‘‘Tikkhahāsalahupañño, mahāpañño tathevahaṃ;</p>

<p rend="gathalast">Vicittapaṭibhāno ca, tassa kammassa vāhasā.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> ‘‘Abhitthavitvā padumuttarāhaṃ, pasannacitto asamaṃ sayambhuṃ;</p>

<p rend="gathalast">Na gacchi kappāni apāyabhūmiṃ, sataṃ sahassāni balena tassa.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0161" /><pb ed="V" n="2.0156" /> jhāpitā mayhaṃ…pe… viharāmi anāsavo.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0243" /> vata me āsi…pe… kataṃ buddhassa sāsanaṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā abhayo thero imā gāthāyo</p>

<p rend="bodytext">Abhāsitthāti.</p>

<p rend="centre">Abhayattherassāpadānaṃ sattamaṃ.</p>

<p rend="subhead">8. Lomasakaṅgiyattheraapadānaṃ</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> ‘‘Tadāhaṃ candano ceva, pabbajitvāna sāsane;</p>

<p rend="gathalast">Āpāṇakoṭikaṃ dhammaṃ, pūrayitvāna sāsane.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> ‘‘Tato cutā santusitaṃ, upapannā ubho mayaṃ;</p>

<p rend="gathalast">Tattha dibbehi naccehi, gītehi vāditehi ca.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> ‘‘Rūpādidasahaṅgehi, abhibhotvāna sesake;</p>

<p rend="gathalast">Yāvatāyuṃ vasitvāna, anubhotvā mahāsukhaṃ.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> ‘‘Tato cavitvā tidasaṃ, candano upapajjatha;</p>

<p rend="gathalast">Ahaṃ kapilavatthusmiṃ, ajāyiṃ sākiyatrajo.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> ‘‘Yadā udāyittherena, ajjhiṭṭho lokanāyako;</p>

<p rend="gathalast">Anukampiya sakyānaṃ, upesi kapilavhayaṃ.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> ‘‘Tadātimānino <pb ed="T" n="2.0244" /> sakyā, na buddhassa guṇaññuno;</p>

<p rend="gathalast">Paṇamanti na sambuddhaṃ, jātithaddhā anādarā.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> ‘‘Tesaṃ <pb ed="P" n="2.0505" /> saṅkappamaññāya, ākāse caṅkamī jino;</p>

<p rend="gathalast">Pajjunno viya vassittha, pajjalittha yathā sikhī.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> ‘‘Dassetvā rūpamatulaṃ, puna antaradhāyatha;</p>

<p rend="gathalast">Ekopi hutvā bahudhā, ahosi punarekako.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> ‘‘Andhakāraṃ <pb ed="M" n="2.0162" /><pb ed="V" n="2.0157" /> pakāsañca, dassayitvā anekadhā;</p>

<p rend="gathalast">Pāṭiheraṃ karitvāna, vinayī ñātake muni.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> ‘‘Cātuddīpo mahāmegho, tāvadeva pavassatha;</p>

<p rend="gathalast">Tadā hi jātakaṃ buddho, vessantaramadesayi.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> ‘‘Tadā te khattiyā sabbe, nihantvā jātijaṃ madaṃ;</p>

<p rend="gathalast">Upesuṃ saraṇaṃ buddhaṃ, āha suddhodano tadā.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> ‘‘‘Idaṃ tatiyaṃ tava bhūripañña, pādāni vandāmi samantacakkhu;</p>

<p rend="gathalast">Yadābhijāto pathavī pakampayī, yadā ca taṃ najjahi jambuchāyā’.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> ‘‘Tadā buddhānubhāvaṃ taṃ, disvā vimhitamānaso;</p>

<p rend="gathalast">Pabbajitvāna tattheva, nivasiṃ mātupūjako.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> ‘‘Candano devaputto maṃ, upagantvānupucchatha;</p>

<p rend="gathalast">Bhaddekarattassa tadā, saṅkhepavitthāraṃ nayaṃ.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> ‘‘Coditohaṃ <pb ed="T" n="2.0245" /> tadā tena, upecca naranāyakaṃ;</p>

<p rend="gathalast">Bhaddekarattaṃ sutvāna, saṃviggo vanamāmako.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> ‘‘Tadā mātaramapucchiṃ, vane vacchāmi ekako;</p>

<p rend="gathalast">Sukhumāloti me mātā, vārayī taṃ <note>te (syā. pī. ka.)</note> tadā vacaṃ.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> ‘‘Kāsaṃ <note>dabbaṃ (sī. syā. pī.)</note> kusaṃ poṭakilaṃ, usīraṃ muñjapabbajaṃ <note>muñjababbajaṃ (sī. pī.)</note>;</p>

<p rend="gathalast">Urasā panudissāmi, vivekamanubrūhayaṃ.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> ‘‘Tadā vanaṃ paviṭṭhohaṃ, saritvā jinasāsanaṃ;</p>

<p rend="gathalast">Bhaddekarattaovādaṃ, arahattamapāpuṇiṃ.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> ‘‘‘Atītaṃ <pb ed="P" n="2.0506" /> nānvāgameyya, nappaṭikaṅkhe anāgataṃ;</p>

<p rend="gathalast">Yadatītaṃ pahīnaṃ taṃ, appattañca anāgataṃ.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> ‘‘‘Paccuppannañca yo dhammaṃ, tattha tattha vipassati;</p>

<p rend="gathalast">Asaṃhīraṃ asaṃkuppaṃ, taṃ vidvā manubrūhaye.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> ‘‘‘Ajjeva kiccamātappaṃ, ko jaññā maraṇaṃ suve;</p>

<p rend="gathalast">Na hi no saṅgaraṃ <note>saṅkaraṃ (ka.)</note> tena, mahāsenena maccunā.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> ‘‘‘Evaṃvihāriṃ <pb ed="M" n="2.0163" /> ātāpiṃ, ahorattamatanditaṃ;</p>

<p rend="gathalast">Taṃ ve bhaddekarattoti, santo ācikkhate muni’.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0158" /> jhāpitā mayhaṃ…pe… viharāmi anāsavo.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0246" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā lomasakaṅgiyo <note>lomasaṅkhiyo (syā. ka.)</note> thero imā gāthāyo</p>

<p rend="bodytext">Abhāsitthāti.</p>

<p rend="centre">Lomasakaṅgiyattherassāpadānaṃ aṭṭhamaṃ.</p>

<p rend="subhead">9. Vanavacchattheraapadānaṃ</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> ‘‘Tadāhaṃ pabbajitvāna, tassa buddhassa sāsane;</p>

<p rend="gathalast">Yāvajīvaṃ caritvāna, brahmacāraṃ tato cuto.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> ‘‘Tato cuto araññamhi, kapoto āsahaṃ tahiṃ;</p>

<p rend="gathalast">Vasate guṇasampanno, bhikkhu jhānarato sadā.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> ‘‘Mettacitto kāruṇiko, sadā pamuditānano;</p>

<p rend="gathalast">Upekkhako mahāvīro, appamaññāsu kovido.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> ‘‘Vinīvaraṇasaṅkappe, sabbasattahitāsaye;</p>

<p rend="gathalast">Visaṭṭho nacirenāsiṃ, tasmiṃ sugatasāvake.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> ‘‘Upecca <pb ed="P" n="2.0507" /> pādamūlamhi, nisinnassa tadāssame;</p>

<p rend="gathalast">Kadāci sāmisaṃ deti, dhammaṃ desesi cekadā.</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> ‘‘Tadā <pb ed="T" n="2.0247" /> vipulapemena, upāsitvā jinatrajaṃ;</p>

<p rend="gathalast">Tato cuto gato saggaṃ, pavāso sagharaṃ yathā.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> ‘‘Saggā <pb ed="M" n="2.0164" /> cuto manussesu, nibbatto puññakammunā;</p>

<p rend="gathalast">Agāraṃ chaḍḍayitvāna, pabbajiṃ bahuso ahaṃ.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> ‘‘Samaṇo <pb ed="V" n="2.0159" /> tāpaso vippo, paribbajo tathevahaṃ;</p>

<p rend="gathalast">Hutvā vasiṃ araññamhi, anekasataso ahaṃ.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, ramme kapilavatthave;</p>

<p rend="gathalast">Vacchagotto dijo tassa, jāyāya ahamokkamiṃ.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> ‘‘Mātu me dohaḷo āsi, tirokucchigatassa me;</p>

<p rend="gathalast">Jāyamānasamīpamhi, vanavāsāya nicchayo.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> ‘‘Tato me ajanī mātā, ramaṇīye vanantare;</p>

<p rend="gathalast">Gabbhato nikkhamantaṃ maṃ, kāsāyena paṭiggahuṃ.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> ‘‘Tato kumāro siddhattho, jāto sakyakuladdhajo;</p>

<p rend="gathalast">Tassa mitto piyo āsiṃ, saṃvisaṭṭho sumāniyo.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> ‘‘Sattasārebhinikkhante, ohāya vipulaṃ yasaṃ;</p>

<p rend="gathalast">Ahampi pabbajitvāna, himavantamupāgamiṃ.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> ‘‘Vanālayaṃ bhāvanīyaṃ, kassapaṃ dhutavādikaṃ;</p>

<p rend="gathalast">Disvā sutvā jinuppādaṃ, upesiṃ narasārathiṃ.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> ‘‘So me dhammamadesesi, sabbatthaṃ sampakāsayaṃ;</p>

<p rend="gathalast">Tatohaṃ pabbajitvāna, vanameva punāgamaṃ <note>punāgamiṃ (sī. pī.), punokkamaṃ (syā.)</note>.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> ‘‘Tatthāppamatto <pb ed="T" n="2.0248" /> viharaṃ, chaḷabhiññā aphassayiṃ <note>apassayiṃ (syā. ka.)</note>;</p>

<p rend="gathalast">Aho suladdhalābhomhi, sumittenānukampito.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vanavaccho thero imā gāthāyo</p>

<p rend="bodytext">Abhāsitthāti.</p>

<p rend="centre">Vanavacchattherassāpadānaṃ navamaṃ.</p>

<p rend="subhead">10. Cūḷasugandhattheraapadānaṃ</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> ‘‘Imamhi <pb ed="M" n="2.0165" /><pb ed="V" n="2.0160" /><pb ed="P" n="2.0508" /> bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> ‘‘Anubyañjanasampanno, bāttiṃsavaralakkhaṇo;</p>

<p rend="gathalast">Byāmappabhāparivuto, raṃsijālasamotthaṭo.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> ‘‘Assāsetā yathā cando, sūriyova pabhaṅkaro;</p>

<p rend="gathalast">Nibbāpetā yathā megho, sāgarova guṇākaro.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> ‘‘Dharaṇīriva sīlena, himavāva samādhinā;</p>

<p rend="gathalast">Ākāso viya paññāya, asaṅgo anilo yathā.</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> ‘‘Tadāhaṃ <pb ed="T" n="2.0249" /> bārāṇasiyaṃ, upapanno mahākule;</p>

<p rend="gathalast">Pahūtadhanadhaññasmiṃ, nānāratanasañcaye.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> ‘‘Mahatā parivārena, nisinnaṃ lokanāyakaṃ;</p>

<p rend="gathalast">Upecca dhammamassosiṃ, amataṃva manoharaṃ.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> ‘‘Dvattiṃsalakkhaṇadharo, sanakkhattova candimā;</p>

<p rend="gathalast">Anubyañjanasampanno, sālarājāva phullito.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> ‘‘Raṃsijālaparikkhitto, dittova kanakācalo;</p>

<p rend="gathalast">Byāmappabhāparivuto, sataraṃsī divākaro.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> ‘‘Soṇṇānano jinavaro, samaṇīva <note>rammaṇīva (syā.)</note> siluccayo;</p>

<p rend="gathalast">Karuṇāpuṇṇahadayo, guṇena viya sāgaro.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> ‘‘Lokavissutakitti ca, sinerūva naguttamo;</p>

<p rend="gathalast">Yasasā vitthato vīro, ākāsasadiso muni.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> ‘‘Asaṅgacitto sabbattha, anilo viya nāyako;</p>

<p rend="gathalast">Patiṭṭhā sabbabhūtānaṃ, mahīva munisattamo.</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> ‘‘Anupalitto lokena, toyena padumaṃ yathā;</p>

<p rend="gathalast">Kuvādagacchadahano, aggikhandhova sobhasi <note>sobhati (sī.), so vasi (syā. ka.)</note>.</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> ‘‘Agadho viya sabbattha, kilesavisanāsako;</p>

<p rend="gathalast">Gandhamādanaselova, guṇagandhavibhūsito.</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> ‘‘Guṇānaṃ <pb ed="M" n="2.0166" /><pb ed="V" n="2.0161" /> ākaro vīro, ratanānaṃva sāgaro;</p>

<p rend="gathalast">Sindhūva vanarājīnaṃ, kilesamalahārako.</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> ‘‘Vijayīva <pb ed="T" n="2.0250" /><pb ed="P" n="2.0509" /> mahāyodho, mārasenāvamaddano;</p>

<p rend="gathalast">Cakkavattīva so rājā, bojjhaṅgaratanissaro.</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> ‘‘Mahābhisakkasaṅkāso, dosabyādhitikicchako;</p>

<p rend="gathalast">Sallakatto yathā vejjo, diṭṭhigaṇḍaviphālako.</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> ‘‘So tadā lokapajjoto, sanarāmarasakkato;</p>

<p rend="gathalast">Parisāsu narādicco, dhammaṃ desayate jino.</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> ‘‘Dānaṃ datvā mahābhogo, sīlena sugatūpago;</p>

<p rend="gathalast">Bhāvanāya ca nibbāti, iccevamanusāsatha.</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> ‘‘Desanaṃ taṃ mahassādaṃ, ādimajjhantasobhaṇaṃ;</p>

<p rend="gathalast">Suṇanti parisā sabbā, amataṃva mahārasaṃ.</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> ‘‘Sutvā sumadhuraṃ dhammaṃ, pasanno jinasāsane;</p>

<p rend="gathalast">Sugataṃ saraṇaṃ gantvā, yāvajīvaṃ namassahaṃ.</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> ‘‘Munino gandhakuṭiyā, opuñjesiṃ <note>ubbaṭṭesiṃ (syā.)</note> tadā mahiṃ;</p>

<p rend="gathalast">Catujjātena gandhena, māse aṭṭha dinesvahaṃ.</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> ‘‘Paṇidhāya sugandhattaṃ, sarīravissagandhino <note>sarīrassa vigandhino (sī. syā. pī.)</note>;</p>

<p rend="gathalast">Tadā jino viyākāsi, sugandhatanulābhitaṃ.</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> ‘‘‘Yo yaṃ gandhakuṭibhūmiṃ, gandhenopuñjate sakiṃ;</p>

<p rend="gathalast">Tena kammavipākena, upapanno tahiṃ tahiṃ.</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> ‘‘‘Sugandhadeho sabbattha, bhavissati ayaṃ naro;</p>

<p rend="gathalast">Guṇagandhayutto hutvā, nibbāyissatināsavo’.</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> ‘‘Tena <pb ed="T" n="2.0251" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, jāto vippakule ahaṃ;</p>

<p rend="gathalast">Gabbhaṃ me vasato mātā, dehenāsi sugandhitā.</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> ‘‘Yadā <pb ed="M" n="2.0167" /> ca mātukucchimhā, nikkhamāmi tadā purī <note>puraṃ (syā. ka.)</note>;</p>

<p rend="gathalast">Sāvatthisabbagandhehi, vāsitā viya vāyatha.</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> ‘‘Pupphavassañca <pb ed="V" n="2.0162" /> surabhi, dibbagandhaṃ manoramaṃ;</p>

<p rend="gathalast">Dhūpāni ca mahagghāni, upavāyiṃsu tāvade.</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> ‘‘Devā <pb ed="P" n="2.0510" /> ca sabbagandhehi, dhūpapupphehi taṃ gharaṃ;</p>

<p rend="gathalast">Vāsayiṃsu sugandhena, yasmiṃ jāto ahaṃ ghare.</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> ‘‘Yadā ca taruṇo bhaddo, paṭhame yobbane ṭhito;</p>

<p rend="gathalast">Tadā selaṃ <note>sesaṃ (syā.)</note> saparisaṃ, vinetvā narasārathi.</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> ‘‘Tehi sabbehi parivuto <note>sahito (sī. syā. pī.)</note>, sāvatthipuramāgato;</p>

<p rend="gathalast">Tadā buddhānubhāvaṃ taṃ, disvā pabbajito ahaṃ.</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> ‘‘Sīlaṃ samādhipaññañca, vimuttiñca anuttaraṃ;</p>

<p rend="gathalast">Bhāvetvā caturo dhamme, pāpuṇiṃ āsavakkhayaṃ.</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> ‘‘Yadā pabbajito cāhaṃ, yadā ca arahā ahuṃ;</p>

<p rend="gathalast">Nibbāyissaṃ yadā cāhaṃ, gandhavasso tadā ahu.</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"> ‘‘Sarīragandho ca sadātiseti <note>sadā vāseti (ka.)</note> me, mahārahaṃ candanacampakuppalaṃ;</p>

<p rend="gathalast">Tatheva <pb ed="T" n="2.0252" /> gandhe itare ca sabbaso, pasayha vāyāmi tato tahiṃ <note>yahiṃ (syā.)</note> tahiṃ.</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="gathalast">Itthaṃ sudaṃ āyasmā cūḷasugandho thero imā gāthāyo abhāsitthāti;</p>

<p rend="centre">Cūḷasugandhattherassāpadānaṃ dasamaṃ.</p>

<p rend="centre">Bhaddiyavaggo pañcapaññāsamo.</p>

<p rend="bodytext">Tassuddānaṃ <pb ed="M" n="2.0168" /> –</p>

<p rend="gatha1">Bhaddiyo revato thero, mahālābhī ca sīvalī;</p>

<p rend="gathalast">Vaṅgīso nandako ceva, kāḷudāyī tathābhayo.</p>

<p rend="gatha1">Lomaso vanavaccho ca, sugandho ceva dasamo;</p>

<p rend="gathalast">Tīṇi gāthāsatā tattha, soḷasā ca taduttari.</p>

<p rend="bodytext">Atha <pb ed="V" n="2.0163" /> vagguddānaṃ –</p>

<p rend="gatha1">Kaṇikāravhayo vaggo, phalado tiṇadāyako;</p>

<p rend="gathalast">Kaccāno bhaddiyo vaggo, gāthāyo gaṇitā cimā.</p>

<p rend="gatha1">Navagāthāsatānīha <pb ed="T" n="2.0253" /><pb ed="P" n="2.0511" />, caturāsītiyeva ca;</p>

<p rend="gathalast">Sapaññāsaṃ pañcasataṃ, apadānā pakāsitā.</p>

<p rend="gatha1">Saha udānagāthāhi, chasahassāni hontimā;</p>

<p rend="gathalast">Dvesatāni ca gāthānaṃ, aṭṭhārasa taduttari.</p>
</body>
<back></back>
</text>
</TEI.2>