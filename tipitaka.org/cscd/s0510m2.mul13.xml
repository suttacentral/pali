<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">56. Yasavaggo</p>

<p rend="subhead">1. Yasattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Mahāsamuddaṃ <pb ed="M" n="2.0169" /><pb ed="V" n="2.0164" /> oggayha, bhavanaṃ me sunimmitaṃ;</p>

<p rend="gathalast">Sunimmitā pokkharaṇī, cakkavākūpakūjitā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Mandārakehi sañchannā, padumuppalakehi ca;</p>

<p rend="gathalast">Nadī ca sandate tattha, supatitthā manoramā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Macchakacchapasañchannā, nānādijasamotthaṭā <note>nānāmigasamotthaṭā (syā.)</note>;</p>

<p rend="gathalast">Mayūrakoñcābhirudā, kokilādīhi vagguhi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Pārevatā ravihaṃsā, cakkavākā nadīcarā;</p>

<p rend="gathalast">Tittirā sāḷikā cettha, pāvakā <note>sambakā (ka.)</note> jīvaṃjīvakā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Haṃsākoñcābhinaditā, kosiyā piṅgalā <note>piṅgalī (sī.), siṅgalī, siṅghalī (ka.)</note> bahū;</p>

<p rend="gathalast">Sattaratanasampannā, maṇimuttapavāḷikā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Sabbe soṇṇamayā rukkhā, nānākhandhasameritā;</p>

<p rend="gathalast">Ujjotenti divārattiṃ, bhavanaṃ sabbakālikaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Saṭṭhituriyasahassāni, sāyaṃ pāto pavajjare;</p>

<p rend="gathalast">Soḷasitthisahassāni, parivārenti maṃ sadā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Abhinikkhamma bhavanā, sumedhaṃ lokanāyakaṃ;</p>

<p rend="gathalast">Pasannacitto sumano, vandayiṃ taṃ <note>sabbadassiṃ (ka.)</note> mahāyasaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Sambuddhaṃ abhivādetvā, sasaṅghaṃ taṃ nimantayiṃ;</p>

<p rend="gathalast">Adhivāsesi so dhīro, sumedho lokanāyako.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Mama dhammakathaṃ katvā, uyyojesi mahāmuni;</p>

<p rend="gathalast">Sambuddhaṃ abhivādetvā, bhavanaṃ me upāgamiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Āmantayiṃ parijanaṃ, sabbe sannipatuṃ tadā;</p>

<p rend="gathalast">‘Pubbaṇhasamayaṃ buddho, bhavanaṃ āgamissati’.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘‘Lābhā <pb ed="M" n="2.0170" /> amhaṃ suladdhā no, ye vasāma tavantike;</p>

<p rend="gathalast">Mayampi buddhaseṭṭhassa, pūjayissāma satthuno’.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Annaṃ <pb ed="V" n="2.0165" /> pānaṃ paṭṭhapetvā, kālaṃ ārocayiṃ ahaṃ;</p>

<p rend="gathalast">Vasīsatasahassehi, upesi lokanāyako.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Pañcaṅgikehi turiyehi, paccuggamamakāsahaṃ;</p>

<p rend="gathalast">Sabbasoṇṇamaye pīṭhe, nisīdi purisuttamo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Uparicchadanaṃ āsi, sabbasoṇṇamayaṃ tadā;</p>

<p rend="gathalast">Bījanīyo pavāyanti, bhikkhusaṅghaṃ anuttaraṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Pahūtenannapānena, bhikkhusaṅghaṃ atappayiṃ;</p>

<p rend="gathalast">Paccekadussayugale, bhikkhusaṅghassadāsahaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Yaṃ vadeti sumedho so, āhutīnaṃ paṭiggaho;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘‘Yo maṃ annena pānena, sabbe ime ca tappayi;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘‘Aṭṭhārase kappasate, devaloke ramissati;</p>

<p rend="gathalast">Sahassakkhattuṃ rājāyaṃ, cakkavattī bhavissati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘‘Upagacchati yaṃ yoniṃ, devattaṃ atha mānusaṃ;</p>

<p rend="gathalast">Sabbasoṇṇamayaṃ tassa, chadanaṃ dhārayissati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘‘Tiṃsakappasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Sabbāsave pariññāya, nibbāyissatināsavo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘‘Bhikkhusaṅghe nisīditvā, sīhanādaṃ nadissati’;</p>

<p rend="gathalast">Citake chattaṃ dhārenti, heṭṭhā chattamhi ḍayhatha.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Sāmaññaṃ me anuppattaṃ, kilesā jhāpitā mayā;</p>

<p rend="gathalast">Maṇḍape rukkhamūle vā, santāso me na vijjati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, sabbadānassidaṃ phalaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0171" /> jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="2.0166" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā yaso thero imā gāthāyo abhāsitthāti.</p>

<p rend="centre">Yasattherassāpadānaṃ paṭhamaṃ.</p>

<p rend="subhead">2. Nadīkassapattheraapadānaṃ</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Padumuttarassa bhagavato, lokajeṭṭhassa tādino;</p>

<p rend="gatha2">Piṇḍacāraṃ carantassa, vārato uttamaṃ yasaṃ;</p>

<p rend="gathalast">Aggaphalaṃ gahetvāna, adāsiṃ satthuno ahaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Tena kammena devindo, lokajeṭṭho narāsabho;</p>

<p rend="gathalast">Sampattomhi acalaṃ ṭhānaṃ, hitvā jayaparājayaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, aggadānassidaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā nadīkassapo thero imā gāthāyo</p>

<p rend="bodytext">Abhāsitthāti.</p>

<p rend="centre">Nadīkassapattherassāpadānaṃ dutiyaṃ.</p>

<p rend="subhead">3. Gayākassapattheraapadānaṃ</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Ajinacammavatthohaṃ <pb ed="M" n="2.0172" /><note>ajinavattaṃ nivattohaṃ (sī.)</note>, khāribhāradharo tadā;</p>

<p rend="gathalast">Khārikaṃ hārayitvāna, kolaṃ ahāsi assamaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, eko adutiyo jino;</p>

<p rend="gathalast">Mamassamaṃ upāgacchi, jotento sabbakālikaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Sakaṃ cittaṃ pasādetvā, abhivādetvāna subbataṃ;</p>

<p rend="gathalast">Ubho hatthehi paggayha, kolaṃ buddhassadāsahaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="V" n="2.0167" /> ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, koladānassidaṃ phalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā gayākassapo thero imā gāthāyo</p>

<p rend="bodytext">Abhāsitthāti.</p>

<p rend="centre">Gayākassapattherassāpadānaṃ tatiyaṃ.</p>

<p rend="subhead">4. Kimilattheraapadānaṃ</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Nibbute kakusandhamhi, brāhmaṇamhi vusīmati;</p>

<p rend="gathalast">Gahetvā salalaṃ mālaṃ, maṇḍapaṃ kārayiṃ ahaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Tāvatiṃsaṃ gato santo, labhimha <note>labhāmi (ka.)</note> byamhamuttamaṃ;</p>

<p rend="gathalast">Aññe devetirocāmi, puññakammassidaṃ phalaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Divā vā yadi vā rattiṃ, caṅkamanto ṭhito cahaṃ;</p>

<p rend="gathalast">Channo salalapupphehi, puññakammassidaṃ phalaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0173" /> jhāpitā mayhaṃ…pe… viharāmi anāsavo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kimilo <note>kimbilo (sī.)</note> thero imā gāthāyo</p>

<p rend="bodytext">Abhāsitthāti.</p>

<p rend="centre">Kimilattherassāpadānaṃ catutthaṃ.</p>

<p rend="subhead">5. Vajjīputtattheraapadānaṃ</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Sahassaraṃsī bhagavā, sayambhū aparājito;</p>

<p rend="gathalast">Vivekā vuṭṭhahitvāna, gocarāyābhinikkhami.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Phalahattho <pb ed="V" n="2.0168" /> ahaṃ disvā, upagacchiṃ narāsabhaṃ;</p>

<p rend="gathalast">Pasannacitto sumano, savaṇṭaṃ adadiṃ phalaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vajjīputto thero imā gāthāyo</p>

<p rend="bodytext">Abhāsitthāti.</p>

<p rend="centre">Vajjīputtattherassāpadānaṃ pañcamaṃ.</p>

<p rend="subhead">6. Uttarattheraapadānaṃ</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Sumedho nāma sambuddho, bāttiṃsavaralakkhaṇo;</p>

<p rend="gathalast">Vivekakāmo bhagavā, himavantamupāgami.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Ajjhogāhetvā himavantaṃ, aggo kāruṇiko muni;</p>

<p rend="gathalast">Pallaṅkaṃ ābhujitvāna, nisīdi purisuttamo.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Vijjadharo <pb ed="M" n="2.0174" /> tadā āsiṃ, antalikkhacaro ahaṃ;</p>

<p rend="gathalast">Tisūlaṃ sugataṃ gayha, gacchāmi ambare tadā.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Pabbatagge yathā aggi, puṇṇamāyeva candimā;</p>

<p rend="gathalast">Vanaṃ obhāsate buddho, sālarājāva phullito.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Vanaggā nikkhamitvāna, buddharaṃsībhidhāvare <note>buddharaṃsī vidhāvare (sī. ka.)</note>;</p>

<p rend="gathalast">Naḷaggivaṇṇasaṅkāsā <note>naḷaggiva nasaṅkāsaṃ (sī.)</note>, disvā cittaṃ pasādayiṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Vicinaṃ addasaṃ pupphaṃ, kaṇikāraṃ devagandhikaṃ;</p>

<p rend="gathalast">Tīṇi pupphāni ādāya, buddhaseṭṭhamapūjayiṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Buddhassa ānubhāvena, tīṇi pupphāni me tadā;</p>

<p rend="gathalast">Uddhaṃ vaṇṭā adhopattā, chāyaṃ kubbanti satthuno.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ tāvatiṃsamagacchahaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Tattha me sukataṃ byamhaṃ, kaṇikārīti <note>kaṇikāroti (sī.)</note> ñāyati;</p>

<p rend="gathalast">Saṭṭhiyojanamubbedhaṃ, tiṃsayojanavitthataṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Sahassakaṇḍaṃ <pb ed="V" n="2.0169" /> satabheṇḍu, dhajālu haritāmayaṃ;</p>

<p rend="gathalast">Satasahassaniyyūhā <note>satasahassāni byūhāni (sī.)</note>, byamhe pātubhaviṃsu <note>pāturahaṃsu (sī.), pāturahiṃsu (ka.)</note> me.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Soṇṇamayā maṇimayā, lohitaṅkamayāpi ca;</p>

<p rend="gathalast">Phalikāpi ca pallaṅkā, yenicchakā yadicchakā.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Mahārahañca sayanaṃ, tūlikā vikatīyutaṃ;</p>

<p rend="gathalast">Uddhalomiñca ekantaṃ, bimbohanasamāyutaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Bhavanā nikkhamitvāna, caranto devacārikaṃ;</p>

<p rend="gathalast">Yathā icchāmi <note>yathā gacchāmi (sī.)</note> gamanaṃ, devasaṅghapurakkhato.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Pupphassa heṭṭhā tiṭṭhāmi, uparicchadanaṃ mama;</p>

<p rend="gathalast">Samantā yojanasataṃ, kaṇikārehi chāditaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Saṭṭhituriyasahassāni <pb ed="M" n="2.0175" />, sāyapātaṃ upaṭṭhahuṃ;</p>

<p rend="gathalast">Parivārenti maṃ niccaṃ, rattindivamatanditā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Tattha naccehi gītehi, tālehi vāditehi ca;</p>

<p rend="gathalast">Ramāmi khiḍḍā ratiyā, modāmi kāmakāmahaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Tattha bhutvā pivitvā ca, modāmi tidase tadā;</p>

<p rend="gathalast">Nārīgaṇehi sahito, modāmi byamhamuttame.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Satānaṃ pañcakkhattuñca, devarajjamakārayiṃ;</p>

<p rend="gathalast">Satānaṃ tīṇikkhattuñca, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Bhave bhave saṃsaranto, mahābhogaṃ labhāmahaṃ;</p>

<p rend="gathalast">Bhoge me ūnatā natthi, buddhapūjāyidaṃ phalaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Duve bhave saṃsarāmi, devatte atha mānuse;</p>

<p rend="gathalast">Aññaṃ gatiṃ na jānāmi, buddhapūjāyidaṃ phalaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Duve kule pajāyāmi <note>yattha pacchā pajāyāmi (sī.)</note>, khattiye cāpi brāhmaṇe;</p>

<p rend="gathalast">Nīce kule na jāyāmi, buddhapūjāyidaṃ phalaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Hatthiyānaṃ assayānaṃ, sivikaṃ sandamānikaṃ;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Dāsīgaṇaṃ dāsagaṇaṃ, nāriyo samalaṅkatā;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Koseyyakambaliyāni, khomakappāsikāni ca;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Navavatthaṃ <pb ed="V" n="2.0170" /> navaphalaṃ, navaggarasabhojanaṃ;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Imaṃ khāda imaṃ bhuñja, imamhi sayane saya;</p>

<p rend="gathalast">Labhāmi sabbamevetaṃ, buddhapūjāyidaṃ phalaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Sabbattha pūjito homi, yaso accuggato mama;</p>

<p rend="gatha2">Mahāpakkho <note>mahesakkho (ka.)</note> sadā homi, abhejjapariso sadā;</p>

<p rend="gathalast">Ñātīnaṃ uttamo homi, buddhapūjāyidaṃ phalaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Sītaṃ <pb ed="M" n="2.0176" /> uṇhaṃ na jānāmi, pariḷāho na vijjati;</p>

<p rend="gathalast">Atho cetasikaṃ dukkhaṃ, hadaye me na vijjati.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇo hutvāna, saṃsarāmi bhavābhave;</p>

<p rend="gathalast">Vevaṇṇiyaṃ na jānāmi, buddhapūjāyidaṃ phalaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Devalokā cavitvāna, sukkamūlena codito;</p>

<p rend="gathalast">Sāvatthiyaṃ pure jāto, mahāsālesu aḍḍhake.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Pañca kāmaguṇe hitvā, pabbajiṃ anagāriyaṃ;</p>

<p rend="gathalast">Jātiyā sattavassohaṃ, arahattamapāpuṇiṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Upasampadāyī buddho, guṇamaññāya cakkhumā;</p>

<p rend="gathalast">Taruṇo pūjanīyohaṃ, buddhapūjāyidaṃ phalaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Dibbacakkhuvisuddhaṃ me, samādhikusalo ahaṃ;</p>

<p rend="gathalast">Abhiññāpāramippatto, buddhapūjāyidaṃ phalaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Paṭisambhidā anuppatto, iddhipādesu kovido;</p>

<p rend="gathalast">Dhammesu pāramippatto, buddhapūjāyidaṃ phalaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā uttaro thero imā gāthāyo</p>

<p rend="bodytext">Abhāsitthāti.</p>

<p rend="centre">Uttarattherassāpadānaṃ chaṭṭhaṃ.</p>

<p rend="subhead">7. Aparauttarattheraapadānaṃ</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Nibbute <pb ed="V" n="2.0171" /> lokanāthamhi, siddhatthe lokanāyake;</p>

<p rend="gathalast">Mama ñātī samānetvā, dhātupūjaṃ akāsahaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dhātumabhipūjayiṃ;</p>

<p rend="gathalast">Duggatiṃ nābhijānāmi, dhātupūjāyidaṃ phalaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0177" /> jhāpitā mayhaṃ…pe… viharāmi anāsavo.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā aparauttaratthero imā gāthāyo</p>

<p rend="bodytext">Abhāsitthāti.</p>

<p rend="centre">Aparassa uttarattherassāpadānaṃ sattamaṃ.</p>

<p rend="subhead">8. Bhaddajittheraapadānaṃ</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Ogayha yaṃ pokkharaṇiṃ, nānākuñjarasevitaṃ;</p>

<p rend="gathalast">Uddharāmi bhisaṃ tattha, ghāsahetu ahaṃ tadā.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, padumuttarasavhayo;</p>

<p rend="gathalast">Rattambaradharo buddho, gacchate anilañjase.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Dhunanto paṃsukūlāni, saddaṃ assosahaṃ tadā;</p>

<p rend="gathalast">Uddhaṃ nijjhāyamānohaṃ, addasaṃ lokanāyakaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Tattheva ṭhitako santo, āyāciṃ lokanāyakaṃ;</p>

<p rend="gathalast">Madhuṃ bhisehi sahitaṃ, khīraṃ sappiṃ muḷālikaṃ <note>madhuṃ bhisehi pacati, khīrasappi mulālibhi (ka.) bhisadāyakattherāpadānepi</note>.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Paṭiggaṇhātu me buddho, anukampāya cakkhumā;</p>

<p rend="gathalast">Tato kāruṇiko satthā, orohitvā mahāyaso.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Paṭiggaṇhi mama bhikkhaṃ, anukampāya cakkhumā;</p>

<p rend="gathalast">Paṭiggahetvā sambuddho, akā me anumodanaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘‘Sukhī hotu mahāpuñña, gati tuyhaṃ samijjhatu;</p>

<p rend="gathalast">Iminā bhisadānena, labhassu vipulaṃ sukhaṃ’.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Idaṃ <pb ed="V" n="2.0172" /> vatvāna sambuddho, jalajuttamanāmako;</p>

<p rend="gathalast">Bhikkhamādāya sambuddho, ākāsenāgamā jino.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Tato bhisaṃ gahetvāna, agacchiṃ mama assamaṃ;</p>

<p rend="gathalast">Bhisaṃ rukkhe laggetvāna, mama dānaṃ anussariṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Mahāvāto <pb ed="M" n="2.0178" /> uṭṭhahitvā, sañcālesi vanaṃ tadā;</p>

<p rend="gathalast">Ākāso abhinādittha, asanī ca phalī tadā.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Tato me asanīpāto, matthake nipatī tadā;</p>

<p rend="gathalast">Sohaṃ nisinnako santo, tattha kālaṅkato ahaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Puññakammena saññutto, tusitaṃ upapajjahaṃ;</p>

<p rend="gathalast">Kaḷevaraṃ me patitaṃ, devaloke ramāmahaṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Chaḷasītisahassāni, nāriyo samalaṅkatā;</p>

<p rend="gathalast">Sāyaṃ pātaṃ upaṭṭhanti, bhisadānassidaṃ phalaṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Manussayonimāgantvā, sukhito homahaṃ tadā;</p>

<p rend="gathalast">Bhogā me ūnatā natthi, bhisadānassidaṃ phalaṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Anukampitako tena, devadevena tādinā;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ bhisaṃ adadiṃ tadā;</p>

<p rend="gathalast">Duggatiṃ nābhijānāmi, bhisadānassidaṃ phalaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā bhaddajitthero imā gāthāyo</p>

<p rend="bodytext">Abhāsitthāti.</p>

<p rend="centre">Bhaddajittherassāpadānaṃ aṭṭhamaṃ.</p>

<p rend="subhead">9. Sivakattheraapadānaṃ</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Esanāya carantassa, vipassissa mahesino;</p>

<p rend="gathalast">Rittakaṃ pattaṃ disvāna, kummāsaṃ pūrayiṃ ahaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ bhikkhamadadiṃ tadā;</p>

<p rend="gathalast">Duggatiṃ nābhijānāmi, kummāsassa idaṃ phalaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0173" /> jhāpitā mayhaṃ…pe… viharāmi anāsavo.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0179" /> vata me āsi…pe… kataṃ buddhassa sāsanaṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sivakatthero imā gāthāyo</p>

<p rend="bodytext">Abhāsitthāti.</p>

<p rend="centre">Sivakattherassāpadānaṃ navamaṃ.</p>

<p rend="subhead">10. Upavānattheraapadānaṃ</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammāna pāragū;</p>

<p rend="gathalast">Jalitvā aggikkhandhova, sambuddho parinibbuto.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Mahājanā samāgamma, pūjayitvā tathāgataṃ;</p>

<p rend="gathalast">Citaṃ katvāna sugataṃ, sarīraṃ abhiropayuṃ.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Sarīrakiccaṃ katvāna, dhātuṃ tattha samānayuṃ;</p>

<p rend="gathalast">Sadevamanussā sabbe, buddhathūpaṃ akaṃsu te.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Paṭhamā kañcanamayā, dutiyā ca maṇimayā;</p>

<p rend="gathalast">Tatiyā rūpiyamayā, catutthī phalikāmayā.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Tattha pañcamikā ceva <note>tattha pañcamikā ceti (sī.)</note>, lohitaṅkamayā ahu;</p>

<p rend="gathalast">Chaṭṭhā masāragallassa, sabbaṃ ratanamayūpari.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Jaṅghā maṇimayā āsi, vedikā ratanāmayā;</p>

<p rend="gathalast">Sabbasoṇṇamayo thūpo, uddhaṃ yojanamuggato.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Devā tattha samāgantvā, ekato mantayuṃ tadā;</p>

<p rend="gathalast">‘Mayampi thūpaṃ kassāma, lokanāthassa tādino.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘‘Dhātu āveṇikā natthi, sarīraṃ ekapiṇḍitaṃ;</p>

<p rend="gathalast">Imamhi buddhathūpamhi, kassāma kañcukaṃ mayaṃ’.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Devā sattahi ratnehi, aññaṃ vaḍḍhesuṃ yojanaṃ;</p>

<p rend="gathalast">Thūpo dviyojanubbedho, timiraṃ byapahanti so.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Nāgā tattha samāgantvā, ekato mantayuṃ tadā;</p>

<p rend="gathalast">‘Manussā ceva devā ca, buddhathūpaṃ akaṃsu te.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘‘Mā <pb ed="M" n="2.0180" /> no pamattā assumha, appamattā sadevakā;</p>

<p rend="gathalast">Mayampi thūpaṃ kassāma, lokanāthassa tādino’.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Indanīlaṃ <pb ed="V" n="2.0174" /> mahānīlaṃ, atho jotirasaṃ maṇiṃ;</p>

<p rend="gathalast">Ekato sannipātetvā, buddhathūpaṃ achādayuṃ.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Sabbaṃ maṇimayaṃ āsi, yāvatā <note>tāvatā (ka.)</note> buddhacetiyaṃ;</p>

<p rend="gathalast">Tiyojanasamubbedhaṃ, ālokakaraṇaṃ tadā.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Garuḷā ca samāgantvā, ekato mantayuṃ tadā;</p>

<p rend="gathalast">‘Manussā devanāgā ca, buddhapūjaṃ akaṃsu te.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘‘Mā no pamattā assumha, appamattā sadevakā;</p>

<p rend="gathalast">Mayampi thūpaṃ kassāma, lokanāthassa tādino’.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Sabbaṃ maṇimayaṃ thūpaṃ, akaruṃ te ca kañcukaṃ;</p>

<p rend="gathalast">Yojanaṃ tepi vaḍḍhesuṃ, āyataṃ buddhacetiyaṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘Catuyojanamubbedho, buddhathūpo virocati;</p>

<p rend="gathalast">Obhāseti disā sabbā, sataraṃsīva uggato.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Kumbhaṇḍā ca samāgantvā, ekato mantayuṃ tadā;</p>

<p rend="gathalast">‘Manussā ceva devā ca, nāgā ca garuḷā tathā.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘‘Paccekaṃ buddhaseṭṭhassa, akaṃsu thūpamuttamaṃ;</p>

<p rend="gathalast">Mā no pamattā assumha, appamattā sadevakā.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘‘Mayampi thūpaṃ kassāma, lokanāthassa tādino;</p>

<p rend="gathalast">Ratanehi chādessāma, āyataṃ buddhacetiyaṃ’.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Yojanaṃ tepi vaḍḍhesuṃ, āyataṃ buddhacetiyaṃ;</p>

<p rend="gathalast">Pañcayojanamubbedho, thūpo obhāsate tadā.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Yakkhā tattha samāgantvā, ekato mantayuṃ tadā;</p>

<p rend="gathalast">‘Manussā devanāgā ca, garuḷā ca kumbhaṇḍakā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘‘Paccekaṃ buddhaseṭṭhassa, akaṃsu thūpamuttamaṃ;</p>

<p rend="gathalast">Mā no pamattā assumha, appamattā sadevakā.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘‘Mayampi <pb ed="M" n="2.0181" /> thūpaṃ kassāma, lokanāthassa tādino;</p>

<p rend="gathalast">Phalikā chādayissāma, āyataṃ buddhacetiyaṃ’.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Yojanaṃ tepi vaḍḍhesuṃ, āyataṃ buddhacetiyaṃ;</p>

<p rend="gathalast">Chayojanikamubbedho, thūpo obhāsate tadā.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Gandhabbā ca samāgantvā, ekato mantayuṃ tadā;</p>

<p rend="gathalast">‘Manujā devatā nāgā, kumbhaṇḍā garuḷā tathā <note>kumbhaṇḍā ca yakkhā tathā (sī.)</note>.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘‘Sabbe akaṃsu buddhathūpaṃ, mayamettha akārakā;</p>

<p rend="gathalast">Mayampi thūpaṃ kassāma, lokanāthassa tādino’.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Vediyo <pb ed="V" n="2.0175" /> satta katvāna, dhajaṃ chattaṃ akaṃsu te;</p>

<p rend="gathalast">Sabbasoṇṇamayaṃ thūpaṃ, gandhabbā kārayuṃ tadā.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Sattayojanamubbedho, thūpo obhāsate tadā;</p>

<p rend="gathalast">Rattindivā na ñāyanti, āloko hoti sabbadā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Abhibhonti na tassābhā, candasūrā satārakā;</p>

<p rend="gathalast">Samantā yojanasate, padīpopi na pajjali.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Tena kālena ye keci, thūpaṃ pūjenti mānusā;</p>

<p rend="gathalast">Na te thūpaṃ āruhanti, ambare ukkhipanti te.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Devehi ṭhapito yakkho, abhisammatanāmako;</p>

<p rend="gathalast">Dhajaṃ vā pupphadāmaṃ vā, abhiropeti uttariṃ.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘Na te passanti taṃ yakkhaṃ, dāmaṃ passanti gacchato;</p>

<p rend="gathalast">Evaṃ passitvā gacchantā, sabbe gacchanti suggatiṃ.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Viruddhā ye pāvacane, pasannā ye ca sāsane;</p>

<p rend="gathalast">Pāṭihīraṃ daṭṭhukāmā, thūpaṃ pūjenti mānusā.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Nagare haṃsavatiyā, ahosiṃ bhatako tadā;</p>

<p rend="gathalast">Āmoditaṃ janaṃ disvā, evaṃ cintesahaṃ tadā.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘‘Uḷāro bhagavā neso, yassa dhātughare disaṃ;</p>

<p rend="gathalast">Imā ca janatā tuṭṭhā, kāraṃ kubbaṃ na tappare.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘‘Ahampi <pb ed="M" n="2.0182" /> kāraṃ kassāmi, lokanāthassa tādino;</p>

<p rend="gathalast">Tassa dhammesu dāyādo, bhavissāmi anāgate’.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Sudhotaṃ rajakenāhaṃ, uttareyyaṃ paṭaṃ mama;</p>

<p rend="gathalast">Veḷagge ālaggetvāna, dhajaṃ ukkhipimambare.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Abhisammatako gayha, ambare hāsi me dhajaṃ;</p>

<p rend="gathalast">Vāteritaṃ dhajaṃ disvā, bhiyyo hāsaṃ janesahaṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Tattha cittaṃ pasādetvā, samaṇaṃ upasaṅkamiṃ;</p>

<p rend="gathalast">Taṃ bhikkhuṃ abhivādetvā, vipākaṃ pucchahaṃ dhaje.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘So me kathesi ānandī, pītisañjananaṃ mama;</p>

<p rend="gathalast">‘Tassa dhajassa vipākaṃ, anubhossasi sabbadā.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘‘Hatthiassarathāpattī, senā ca caturaṅginī;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘‘Saṭṭhituriyasahassāni, bheriyo samalaṅkatā;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘‘Chaḷasītisahassāni <pb ed="V" n="2.0176" />, nāriyo samalaṅkatā;</p>

<p rend="gathalast">Vicittavatthābharaṇā, āmukkamaṇikuṇḍalā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘‘Āḷārapamhā hasulā, susaññā <note>sutthanā (sī.) apa. thera 2.48.19 maṇipūjakattherāpadānepi</note> tanumajjhimā;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissasi;</p>

<p rend="gathalast">Asītikkhattuṃ devindo, devarajjaṃ karissasi.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘‘Sahassakkhattuṃ rājā ca, cakkavattī bhavissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘‘Devalokā cavitvāna, sukkamūlena codito;</p>

<p rend="gathalast">Puññakammena saññutto, brahmabandhu bhavissasi.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘‘Asītikoṭiṃ <pb ed="M" n="2.0183" /> chaḍḍetvā, dāse kammakare bahū;</p>

<p rend="gathalast">Gotamassa bhagavato, sāsane pabbajissasi.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘‘Ārādhayitvā sambuddhaṃ, gotamaṃ sakyapuṅgavaṃ;</p>

<p rend="gathalast">Upavānoti nāmena, hessasi satthu sāvako’.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Satasahasse kataṃ kammaṃ, phalaṃ dassesi me idha;</p>

<p rend="gathalast">Sumutto saravegova, kilese jhāpayiṃ <note>kilesā jhāpitā (sī.)</note> mama.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Cakkavattissa santassa, cātuddīpissarassa me;</p>

<p rend="gathalast">Tīṇi yojanāni sāmantā, ussīyanti dhajā sadā.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, dhajadānassidaṃ phalaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā upavānatthero imā gāthāyo</p>

<p rend="bodytext">Abhāsitthāti.</p>

<p rend="centre">Upavānattherassāpadānaṃ dasamaṃ.</p>

<p rend="subhead">11. Raṭṭhapālattheraapadānaṃ</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘Padumuttarassa <pb ed="V" n="2.0177" /> bhagavato, lokajeṭṭhassa tādino;</p>

<p rend="gathalast">Varanāgo mayā dinno, īsādanto urūḷhavā.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Setacchattopasobhito, sakappano <note>sīdabbano (sī.)</note> sahatthipo;</p>

<p rend="gathalast">Agghāpetvāna taṃ sabbaṃ, saṅghārāmaṃ akārayiṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Catupaññāsasahassāni, pāsāde kārayiṃ ahaṃ;</p>

<p rend="gathalast">Mahoghadānaṃ <note>mahagghañca (sī.), mayā bhattaṃ (ka.) apa. thera 1.2.99</note> karitvāna, niyyādesiṃ mahesino.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Anumodi <pb ed="M" n="2.0184" /> mahāvīro, sayambhū aggapuggalo;</p>

<p rend="gathalast">Sabbe jane hāsayanto, desesi amataṃ padaṃ.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Taṃ me buddho viyākāsi, jalajuttamanāmako;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘‘Catupaññāsasahassāni, pāsāde kārayī ayaṃ;</p>

<p rend="gathalast">Kathayissāmi vipākaṃ, suṇātha mama bhāsato.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘‘Aṭṭhārasasahassāni, kūṭāgārā bhavissare;</p>

<p rend="gathalast">Byamhuttamamhi nibbattā, sabbasoṇṇamayā ca te.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘‘Paññāsakkhattuṃ devindo, devarajjaṃ karissati;</p>

<p rend="gathalast">Aṭṭhapaññāsakkhattuñca, cakkavattī bhavissati.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘‘Devalokā cavitvāna, sukkamūlena codito;</p>

<p rend="gathalast">Aḍḍhe kule mahābhoge, nibbattissati tāvade.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘‘So pacchā pabbajitvāna, sukkamūlena codito;</p>

<p rend="gathalast">Raṭṭhapāloti nāmena, hessati satthu sāvako.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘‘Padhānapahitatto so, upasanto nirūpadhi;</p>

<p rend="gathalast">Sabbāsave pariññāya, nibbāyissatināsavo’.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘Uṭṭhāya abhinikkhamma, jahitā bhogasampadā;</p>

<p rend="gathalast">Kheḷapiṇḍeva bhogamhi, pemaṃ mayhaṃ na vijjati.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘Vīriyaṃ me dhuradhorayhaṃ, yogakkhemādhivāhanaṃ;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0178" /> jhāpitā mayhaṃ…pe… viharāmi anāsavo.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0185" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā raṭṭhapālo thero imā gāthāyo</p>

<p rend="bodytext">Abhāsitthāti.</p>

<p rend="centre">Raṭṭhapālattherassāpadānaṃ ekādasamaṃ.</p>

<p rend="centre">Yasavaggo chapaññāsamo.</p>

<p rend="bodytext">Tassuddānaṃ –</p>

<p rend="gatha1">Yaso nadīkassapo ca, gayākimilavajjino;</p>

<p rend="gatha2">Duve uttarā bhaddajī, sivako upavāhano;</p>

<p rend="gathalast">Raṭṭhapālo ekasataṃ, gāthānaṃ pañcanavuti.</p>

<p rend="centre">Therāpadānaṃ samattaṃ.</p>

<p rend="centre">Ettāvatā buddhāpadānañca paccekāpadānañca therāpadānañca</p>

<p rend="bodytext">Samattāni.</p>

<p rend="centre"> Namo tassa bhagavato arahato sammāsambuddhassa</p>

<p rend="nikaya">Khuddakanikāye</p>

<p rend="book">Therīapadānapāḷi</p>
</body>
<back></back>
</text>
</TEI.2>