<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekādasama pariccheda</p>

<p rend="subhead">Devānaṃpiyatissābhiseko</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tassaccaye <pb ed="M" n="0.0065" /> tassa suto, muṭasivo’ti vissuto;</p>

<p rend="gathalast">Suvaṇṇapāliyā putto, patto rajjamanākulaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mahāmeghavanuyyānaṃ, nāmanugaguṇoditaṃ;</p>

<p rend="gathalast">Phalapupphatarupetaṃ, so rājā kārayi subhaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Uyyānaṭhānaggahaṇe, mahāmegho akālajo;</p>

<p rend="gathalast">Pāvassitena uyyānaṃ, mahāmeghavanaṃ ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Saṭṭhivassāni muṭasivo, rājā rājjamakārayi;</p>

<p rend="gathalast">Anurādhe puravare, laṃkā bhuvadane subhe.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tassa puttā dasā’hesuṃ, aññamaññahitesino;</p>

<p rend="gathalast">Duve dhītā cā’nukulā, kulānucchavikā ahū.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Devānaṃ piyatissoti, vissuto dutiyo suto;</p>

<p rend="gathalast">Tesu bhātūsu sabbesu, puññāpaññādhiko ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Devānaṃ piyatisso so, rājā’si pituaccaye;</p>

<p rend="gathalast">Tassā’bhisekena samaṃ, bahūna’cchariyāna’huṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Laṃkādīpamhi sakale, nidhayo ratanāni ca;</p>

<p rend="gathalast">Antoṭhitāni uggantvā, pathavītalamāruhuṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Laṃkādīpasamīpamhi, bhinnanāvāgatāni ca;</p>

<p rend="gathalast">Tatrajātāni ca thalaṃ, ratanāni samāruhuṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Chātapabbatapādamhi, tisso ca veḷuyaṭṭhiyo;</p>

<p rend="gathalast">Jātārathapatodena, samānā parimāṇato.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tāsu ekālatāyaṭṭhi, rajatā’bhā tahiṃ latā;</p>

<p rend="gathalast">Suvaṇṇāvaṇṇārucirā, dissantetā manoramā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ekā kusumā yaṭṭhītu, kusumāni tahiṃ pana;</p>

<p rend="gathalast">Nānāni nānāvaṇṇāni, dissante’ti phuṭāni ca.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ekāsakuṇayaṭṭhitu <pb ed="M" n="0.0066" />, tahiṃ pakkhimigā bahū;</p>

<p rend="gathalast">Nānā ca nānāvaṇṇā ca, sajīvā viya dissare.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Bhayagajarathāmalakā, valayaṅguliveṭhakā;</p>

<p rend="gathalast">Kakudhaphalāpākatikā, iccetā aṭṭhajātiyo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Muttāsamudā uggantvā, tīre vaṭṭi viya ṭhitā;</p>

<p rend="gathalast">Devānaṃ piyatissassa, sabbaṃ puññavijambhitaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Indanīlaṃ veḷuriyaṃ, lohitaṅkamaṇidhi’me;</p>

<p rend="gathalast">Rajatāni pane’tāni, muttā tā tāvayaṭṭhiyo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Sattahabbhantareyeva, rañño santikamāharuṃ;</p>

<p rend="gathalast">Tāni disvā patīto so, rājā iti vicintayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ratanāni anagghāni, dhammāsoko imānime;</p>

<p rend="gathalast">Sahāyo’rahatenā’ñño, tassa dassaṃ imāna’to.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Devānaṃ piyatisso ca, dhammāsoko ca te ime;</p>

<p rend="gathalast">Dve adiṭṭhasahāyāhi, cirappabhuti bhūpati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Bhāgineyyaṃ mahāriṭṭhaṃ, amaccaṃ pamukhaṃ tato;</p>

<p rend="gathalast">Dijaṃ amaccaṃ gaṇataṃ, rājā te caturo jane.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Dūto katvāna pāhesi, baloghaparivārite;</p>

<p rend="gathalast">Gāhā petvā anagghāni, ratanāni imāni so.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Maṇijātī ca tisso tā, tisso ca rathayaṭṭhiyo;</p>

<p rend="gathalast">Saṅkhañca dakkhiṇāvattaṃ, muttā jātī ca aṭṭha tā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Āruyha jambukolamhi, nāvaṃ sattadinena te;</p>

<p rend="gathalast">Sukhena titthaṃ laddhāna, sattāhena tato puna.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Pāṭaliputtaṃ gantvāna, dhammāsokassa rājino;</p>

<p rend="gathalast">Adaṃsu paṇṇākārete, disvā tāni pasīdi so.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Ratanāni’disānettha, natthi me iti cintiya;</p>

<p rend="gathalast">Adā senāpatiṭṭhānaṃ, tuṭṭho’riṭṭhassa bhūpati.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Porohiccabrāhmaṇassa, daṇḍanāyataṃ pana;</p>

<p rend="gathalast">Adāsi tassā’maccassa, seṭṭhittaṃ gaṇakassa tu.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tesaṃ anappake bhoge, datvā vāsagharāni ca;</p>

<p rend="gathalast">Mahāmaccehi mantento, passitvā paṭipābhataṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Vālabījanī <pb ed="M" n="0.0067" /> muṇhisaṃ, khaggaṃ chattañca pādukaṃ;</p>

<p rend="gathalast">Moḷiṃ vataṃ sapāmaṅgaṃ, bhiṅkāraṃ haricandanaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Adhovimaṃ vatthakoṭiṃ, mahagghaṃ hatthapuñchaniṃ;</p>

<p rend="gathalast">Nāgā’haṭaṃ añjanañca, aruṇābhañca mattikaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Anotattodakañceva, gaṅgāsalilameva ca;</p>

<p rend="gathalast">Saṅkhañca nandiyāvaṭṭaṃ, vaḍḍhamānaṃ kumārikaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Hemabhojanakaṇḍañca, sivikañca mahārahaṃ;</p>

<p rend="gathalast">Harīṭakaṃ āmalakaṃ, mahagghaṃ amatosadhaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sukāhaṭānaṃ sālīnaṃ, saṭṭhivāhasatāni ca;</p>

<p rend="gathalast">Abhiseko pakaraṇaṃ, parivāravisesitaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Datvā kāle bhahāyassa, paṇṇākāre narissaro;</p>

<p rend="gathalast">Dūte pāhesisaddhamma-paṇṇākāramimampica.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Ahaṃ buddhañca dhammañca, saṅghañca saraṇaṃ gato;</p>

<p rend="gathalast">Upāsakattaṃ desesiṃ, sakyaputtassa sāsane.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tvampimāni ratanāni, uttamāni naruttama;</p>

<p rend="gathalast">Cittaṃ pasādayitvāna, saddhāya saraṇaṃ vaja.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Karotha me sahāyassa, abhisekaṃ puno’’ iti;</p>

<p rend="gathalast">Vatvā sahayā’maccete, sakkaritvā ca pesayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Pañcamāse vasitvāna, te maccā’tivasakkatā;</p>

<p rend="gathalast">Vesākhasukkhapakkhādi-dine dūtā viniggatā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tāmalittiyamāruyha, nāvaṃ tejambukolake;</p>

<p rend="gathalast">Oruyha kūpaṃ passiṃsu, patvā dvādasiyaṃ idha.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Adaṃsu paṇṇākāre te, dūtā laṃkādīpassate;</p>

<p rend="gathalast">Tesaṃ mahantaṃ sakkāraṃ, laṃkāpati akārayi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Te maggasiramāsassa, ādicandodayejine;</p>

<p rend="gathalast">Abhisittañca laṃkindaṃ, amaccā sāmibhattino.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Dhammāsokassa vacanaṃ, vatvā sāmi hiteratā;</p>

<p rend="gathalast">Punopi abhisiñciṃsu, laṃkāhitasukherataṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Vesākhe <pb ed="M" n="0.0068" /> narapati puṇṇamāyamevaṃ;</p>

<p rend="gatha2">Devānaṃ piyavacano pagūḷanāmo;</p>

<p rend="gatha3">Laṃkāyaṃ pavītatapīti ussavāyaṃ;</p>

<p rend="gathalast">Attānaṃ janasukhado’bhisecayī soti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Devānaṃpiyatissābhisekonāma</p>

<p rend="centre">Ekādasamo paricchedo.</p>
</body>
<back></back>
</text>
</TEI.2>