<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">20. Amatavaggavaṇṇanā</p>

<p rend="bodytext" n="600-611"><hi rend="paranum">600-611</hi><hi rend="dot">.</hi><hi rend="bold">Amataṃ</hi><pb ed="V" n="1.0404" /><hi rend="bold">te, bhikkhave, na paribhuñjantī</hi>ti maraṇavirahitaṃ nibbānaṃ na paribhuñjantīti attho. Nanu ca nibbānaṃ lokuttaraṃ, kāyagatāsati lokiyā, kathaṃ taṃ paribhuñjantā amataṃ paribhuñjantīti? Taṃ bhāvetvā adhigantabbato. Kāyagatañhi satiṃ bhāvento amatamadhigacchati, abhāvento nādhigacchati. Tasmā evaṃ vuttaṃ. Etenupāyena sabbattha attho veditabbo. Api cettha <hi rend="bold">viraddha</hi>nti virādhitaṃ nādhigataṃ. <hi rend="bold">Āraddha</hi>nti paripuṇṇaṃ. <hi rend="bold">Pamādiṃsū</hi>ti pamajjanti. <hi rend="bold">Pamuṭṭha</hi>nti sammuṭṭhaṃ <pb ed="P" n="2.0087" /> vissaritaṃ naṭṭhaṃ vā. <hi rend="bold">Āsevita</hi>nti ādito sevitaṃ. <hi rend="bold">Bhāvita</hi>nti vaḍḍhitaṃ. <hi rend="bold">Bahulīkata</hi>nti punappunaṃ kataṃ. <hi rend="bold">Anabhiññāta</hi>nti ñātaabhiññāya ajānitaṃ. <hi rend="bold">Apariññāta</hi>nti ñātapariññāvaseneva apariññātaṃ. <hi rend="bold">Asacchikata</hi>nti apaccakkhakataṃ. Sesaṃ sabbattha uttānatthamevāti.</p>

<p rend="centre">Amatavaggavaṇṇanā.</p>

<p rend="centre">Manorathapūraṇiyā aṅguttaranikāya-aṭṭhakathāya sahassasuttantaparimāṇassa</p>

<p rend="centre">Ekakanipātassa saṃvaṇṇanā niṭṭhitā.</p>
</body>
<back></back>
</text>
</TEI.2>