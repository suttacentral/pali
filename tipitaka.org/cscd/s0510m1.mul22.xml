<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">23. Ālambaṇadāyakavaggo</p>

<p rend="subhead">1. Ālambaṇadāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Atthadassissa <pb ed="T" n="1.0318" /><pb ed="M" n="1.0239" /><pb ed="V" n="1.0223" /> bhagavato, lokajeṭṭhassa tādino;</p>

<p rend="gathalast">Ālambaṇaṃ mayā dinnaṃ, dvipadindassa tādino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Dharaṇiṃ paṭipajjāmi, vipulaṃ sāgarapparaṃ;</p>

<p rend="gathalast">Pāṇesu ca issariyaṃ, vattemi vasudhāya ca.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Ito dvesaṭṭhikappamhi, tayo āsiṃsu khattiyā;</p>

<p rend="gathalast">Ekāpassitanāmā te, cakkavattī mahabbalā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ālambaṇadāyako thero imā gāthāyo abhāsitthāti.</p>

<p rend="centre">Ālambaṇadāyakattherassāpadānaṃ paṭhamaṃ.</p>

<p rend="subhead">2. Ajinadāyakattheraapadānaṃ</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, gaṇasatthārako ahaṃ;</p>

<p rend="gathalast">Addasaṃ virajaṃ buddhaṃ, āhutīnaṃ paṭiggahaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Cammakhaṇḍaṃ <pb ed="T" n="1.0319" /> mayā dinnaṃ, sikhino lokabandhuno;</p>

<p rend="gathalast">Tena kammena dvipadinda, lokajeṭṭha narāsabha.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Sampattiṃ <pb ed="P" n="1.0214" /> anubhotvāna, kilese jhāpayiṃ ahaṃ;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="V" n="1.0224" /> ito kappe, ajinaṃ yaṃ adāsahaṃ;</p>

<p rend="gathalast">Duggatiṃ nābhijānāmi, ajinassa idaṃ phalaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Ito pañcamake kappe, rājā āsiṃ sudāyako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0240" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ajinadāyako thero imā gāthāyo abhāsitthāti.</p>

<p rend="centre">Ajinadāyakattherassāpadānaṃ dutiyaṃ.</p>

<p rend="subhead">3. Dverataniyattheraapadānaṃ</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Migaluddo pure āsiṃ, araññe kānane ahaṃ;</p>

<p rend="gathalast">Addasaṃ virajaṃ buddhaṃ, āhutīnaṃ paṭiggahaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Maṃsapesi mayā dinnā, vipassissa mahesino;</p>

<p rend="gathalast">Sadevakasmiṃ lokasmiṃ, issaraṃ kārayāmahaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Iminā <pb ed="T" n="1.0320" /> maṃsadānena, ratanaṃ nibbattate mama;</p>

<p rend="gathalast">Duveme ratanā loke, diṭṭhadhammassa pattiyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Tehaṃ sabbe anubhomi, maṃsadānassa sattiyā;</p>

<p rend="gathalast">Gattañca mudukaṃ mayhaṃ, paññā nipuṇavedanī.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ maṃsamadadiṃ tadā;</p>

<p rend="gathalast">Duggatiṃ nābhijānāmi, maṃsadānassidaṃ phalaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ito catutthake kappe, eko āsiṃ janādhipo;</p>

<p rend="gathalast">Mahārohitanāmo so, cakkavattī mahabbalo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā dverataniyo <note>dvirataniyo (sī.)</note> thero imā gāthāyo abhāsitthāti.</p>

<p rend="centre">Dverataniyattherassāpadānaṃ tatiyaṃ.</p>

<p rend="centre">Dasamaṃ bhāṇavāraṃ.</p>

<p rend="subhead">4. Ārakkhadāyakattheraapadānaṃ</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="V" n="1.0225" /> bhagavato, vedi kārāpitā <note>vedikā kāritā (syā.)</note> mayā;</p>

<p rend="gathalast">Ārakkho ca mayā dinno, sugatassa mahesino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Tena <pb ed="M" n="1.0241" /> kammavisesena, na passiṃ bhayabheravaṃ;</p>

<p rend="gathalast">Kuhiñci upapannassa, tāso mayhaṃ na vijjati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Catunnavutito <pb ed="T" n="1.0321" /><pb ed="P" n="1.0215" /> kappe, yaṃ vediṃ kārayiṃ pure;</p>

<p rend="gathalast">Duggatiṃ nābhijānāmi, vedikāya idaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ito chaṭṭhamhi kappamhi, apassenasanāmako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ārakkhadāyako thero imā gāthāyo abhāsitthāti.</p>

<p rend="centre">Ārakkhadāyakattherassāpadānaṃ catutthaṃ.</p>

<p rend="subhead">5. Abyādhikattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Vipassissa bhagavato, aggisālaṃ adāsahaṃ;</p>

<p rend="gathalast">Byādhikānañca āvāsaṃ, uṇhodakapaṭiggahaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Tena kammenayaṃ mayhaṃ, attabhāvo sunimmito;</p>

<p rend="gathalast">Byādhāhaṃ nābhijānāmi, puññakammassidaṃ phalaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ sālamadadiṃ tadā;</p>

<p rend="gathalast">Duggatiṃ nābhijānāmi, aggisālāyidaṃ phalaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Ito ca sattame kappe, ekosiṃ aparājito <note>eko āsiṃ narādhipo (syā.)</note>;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0322" /><pb ed="P" n="1.0216" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā abyādhiko thero imā gāthāyo abhāsitthāti.</p>

<p rend="centre">Abyādhikattherassāpadānaṃ pañcamaṃ.</p>

<p rend="subhead">6. Aṅkolapupphiyattheraapadānaṃ</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Nārado <pb ed="M" n="1.0242" /><pb ed="V" n="1.0226" /><note>varado (ka.)</note> iti me nāmaṃ, kassapo iti maṃ vidū;</p>

<p rend="gathalast">Addasaṃ samaṇānaggaṃ, vipassiṃ devasakkataṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Anubyañjanadharaṃ buddhaṃ, āhutīnaṃ paṭiggahaṃ;</p>

<p rend="gathalast">Aṅkolapupphaṃ <note>vakulapupphaṃ (syā.), bakolapupphaṃ (ka.)</note> paggayha, buddhassa abhiropayiṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Catusattatito kappe, romaso nāma khattiyo;</p>

<p rend="gathalast">Āmukkamālābharaṇo, sayoggabalavāhano.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā aṅkolapupphiyo <note>vakulapupphiyo (syā.), bakolapupphiyo (ka.)</note> thero imā gāthāyo abhāsitthāti.</p>

<p rend="centre">Aṅkolapupphiyattherassāpadānaṃ chaṭṭhaṃ.</p>

<p rend="subhead">7. Sovaṇṇavaṭaṃsakiyattheraapadānaṃ</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Uyyānabhūmiṃ <pb ed="T" n="1.0323" /> niyyanto, addasaṃ lokanāyakaṃ;</p>

<p rend="gathalast">Vaṭaṃsakaṃ gahetvāna, sovaṇṇaṃ sādhunimmitaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Sīghaṃ tato samāruyha, hatthikkhandhagato ahaṃ;</p>

<p rend="gathalast">Buddhassa abhiropesiṃ, sikhino lokabandhuno.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, pupphapūjāyidaṃ phalaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Sattavīse ito kappe, eko āsiṃ janādhipo;</p>

<p rend="gathalast">Mahāpatāpanāmena, cakkavattī mahabbalo.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0243" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti.</p>

<p rend="centre">Sovaṇṇavaṭaṃsakiyattherassāpadānaṃ sattamaṃ.</p>

<p rend="subhead">8. Miñjavaṭaṃsakiyattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Nibbute <pb ed="V" n="1.0227" /> lokanāthamhi, sikhimhi vadataṃ vare;</p>

<p rend="gathalast">Vaṭaṃsakehi ākiṇṇaṃ, bodhipūjaṃ akāsahaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="T" n="1.0324" /> ito kappe, yaṃ pūjamakariṃ tadā;</p>

<p rend="gathalast">Duggatiṃ nābhijānāmi, bodhipūjāyidaṃ phalaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Ito chabbīsatikappe, ahuṃ meghabbhanāmako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā miñjavaṭaṃsakiyo thero imā gāthāyo abhāsitthāti.</p>

<p rend="centre">Miñjavaṭaṃsakiyattherassāpadānaṃ aṭṭhamaṃ.</p>

<p rend="subhead">9. Sukatāveḷiyattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Asito <pb ed="P" n="1.0217" /> nāma nāmena, mālākāro ahaṃ <note>ahuṃ (?)</note> tadā;</p>

<p rend="gathalast">Āveḷaṃ paggahetvāna, rañño dātuṃ vajāmahaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Asampattomhi <note>asampattamhi (sī.), asampattova (?)</note> rājānaṃ, addasaṃ sikhināyakaṃ;</p>

<p rend="gathalast">Haṭṭho haṭṭhena cittena, buddhassa abhiropayiṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Pañcavīse <pb ed="M" n="1.0244" /> ito kappe, rājāhosiṃ mahabbalo;</p>

<p rend="gathalast">Vebhāro nāma nāmena, cakkavattī mahabbalo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0325" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sukatāveḷiyo thero imā gāthāyo abhāsitthāti.</p>

<p rend="centre">Sukatāveḷiyattherassāpadānaṃ navamaṃ.</p>

<p rend="subhead">10. Ekavandaniyattheraapadānaṃ</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Usabhaṃ <pb ed="V" n="1.0228" /> pavaraṃ vīraṃ, vessabhuṃ vijitāvinaṃ;</p>

<p rend="gathalast">Pasannacitto sumano, buddhaseṭṭhamavandahaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, vandanāya idaṃ phalaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Catuvīsatikappamhi, vikatānandanāmako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekavandaniyo thero imā gāthāyo abhāsitthāti.</p>

<p rend="centre">Ekavandaniyattherassāpadānaṃ dasamaṃ.</p>

<p rend="centre">Ālambaṇadāyakavaggo tevīsatimo.</p>

<p rend="bodytext">Tassuddānaṃ –</p>

<p rend="gatha1">Ālambaṇañca <pb ed="T" n="1.0326" /> ajinaṃ, maṃsadārakkhadāyako;</p>

<p rend="gatha2">Abyādhi aṅkolaṃ <note>vakulaṃ (syā.), bakuḷaṃ (ka.)</note> soṇṇaṃ, miñjaāveḷavandanaṃ;</p>

<p rend="gathalast">Pañcapaññāsa gāthāyo, gaṇitā atthadassibhi.</p>
</body>
<back></back>
</text>
</TEI.2>