<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">8. Aṭṭhakanipāto</p>

<p rend="hangnum"></p>

<p rend="bodytext"> 417. Kaccānijātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Odātavatthā <pb ed="T" n="1.0238" /><pb ed="V" n="1.0144" /><pb ed="M" n="1.0175" /> suci allakesā, kaccāni kiṃ kumbhimadhissayitvā <note>kumbhimapassayitvā (pī.)</note>;</p>

<p rend="gathalast">Piṭṭhā tilā dhovasi taṇḍulāni, tilodano hehiti kissa hetu.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Na kho ayaṃ brāhmaṇa bhojanatthā <note>bhojanatthaṃ (syā.)</note>, tilodano hehiti sādhupakko;</p>

<p rend="gathalast">Dhammo mato tassa pahuttamajja <note>pahūnamajja (syā.), pahūtamajja (sī.), bahūtamajjā (pī.)</note>, ahaṃ karissāmi susānamajjhe.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Anuvicca kaccāni karohi kiccaṃ, dhammo mato ko nu taveva <note>taveta (sī. syā. pī.)</note> saṃsi;</p>

<p rend="gathalast">Sahassanetto atulānubhāvo, na miyyatī dhammavaro kadāci.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Daḷhappamāṇaṃ mama ettha brahme, dhammo mato natthi mamettha kaṅkhā;</p>

<p rend="gathalast">Ye yeva dāni pāpā bhavanti, te <pb ed="T" n="1.0239" /> teva dāni sukhitā bhavanti.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Suṇisā hi mayhaṃ vañjhā ahosi, sā maṃ vadhitvāna vijāyi puttaṃ;</p>

<p rend="gathalast">Sā dāni sabbassa kulassa issarā, ahaṃ panamhi <note>vasāmi (syā.)</note> apaviddhā ekikā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Jīvāmi <pb ed="M" n="1.0176" /> vohaṃ na matohamasmi <note>nāhaṃ matosmi (sī. pī.)</note>, taveva atthāya idhāgatosmi;</p>

<p rend="gathalast">Yā taṃ vadhitvāna vijāyi puttaṃ, sahāva puttena karomi bhasmaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Evañca <note>etañca (sī. pī.)</note> te ruccati devarāja, mameva atthāya idhāgatosi;</p>

<p rend="gathalast">Ahañca putto suṇisā ca nattā, sammodamānā gharamāvasema.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Evañca te ruccati kātiyāni, hatāpi santā na jahāsi dhammaṃ;</p>

<p rend="gathalast">Tuvañca <note>tvañca (pī. ka.)</note> putto suṇisā ca nattā, sammodamānā gharamāvasetha.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Sā kātiyānī suṇisāya saddhiṃ, sammodamānā gharamāvasittha;</p>

<p rend="gathalast">Putto <pb ed="T" n="1.0240" /> ca nattā ca upaṭṭhahiṃsu, devānamindena adhiggahītāti.</p>

<p rend="centre">Kaccānijātakaṃ paṭhamaṃ.</p>

<p rend="hangnum"></p>

<p rend="bodytext"> 418. Aṭṭhasaddajātakaṃ (2)</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Idaṃ <pb ed="V" n="1.0145" /> pure ninnamāhu, bahumacchaṃ mahodakaṃ;</p>

<p rend="gatha2">Āvāso bakarājassa, pettikaṃ bhavanaṃ mama;</p>

<p rend="gathalast">Tyajja bhekena <note>bhiṅgena (ka.)</note> yāpema, okaṃ na vajahāmase <note>okantaṃ na jahāmase (ka.)</note>.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Ko dutiyaṃ asīlissa, bandharassakkhi bhecchati <note>bhejjati (sī. syā. pī.), bhindati (ka.)</note>;</p>

<p rend="gathalast">Ko me putte kulāvakaṃ, mañca sotthiṃ karissati.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sabbā parikkhayā pheggu, yāva tassā gatī ahu;</p>

<p rend="gathalast">Khīṇabhakkho mahārāja, sāre na ramatī ghuṇo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sā <pb ed="M" n="1.0177" /> nūnāhaṃ ito gantvā, rañño muttā nivesanā;</p>

<p rend="gathalast">Attānaṃ ramayissāmi, dumasākhaniketinī.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> So nūnāhaṃ ito gantvā, rañño mutto nivesanā;</p>

<p rend="gathalast">Aggodakāni pissāmi, yūthassa purato vajaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Taṃ maṃ kāmehi sammattaṃ, rattaṃ kāmesu mucchitaṃ;</p>

<p rend="gathalast">Ānayī bharato <note>vanato (ka.)</note> luddo, bāhiko bhaddamatthu te.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Andhakāratimisāyaṃ, tuṅge uparipabbate;</p>

<p rend="gathalast">Sā <pb ed="T" n="1.0241" /> maṃ saṇhena mudunā, mā pādaṃ khali <note>khaṇi (sī. syā. pī.)</note> yasmani.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Asaṃsayaṃ jātikhayantadassī, na gabbhaseyyaṃ punarāvajissaṃ;</p>

<p rend="gathalast">Ayamantimā pacchimā gabbhaseyyā <note>ayaṃ hi me antimā gabbhaseyyā (sī. pī.)</note>, khīṇo me saṃsāro punabbhavāyāti.</p>

<p rend="centre">Aṭṭhasaddajātakaṃ dutiyaṃ.</p>

<p rend="hangnum"></p>

<p rend="bodytext"> 419. Sulasājātakaṃ (3)</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Idaṃ suvaṇṇakāyūraṃ, muttā veḷuriyā bahū;</p>

<p rend="gathalast">Sabbaṃ harassu bhaddante, mañca dāsīti sāvaya.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Oropayassu kalyāṇi, mā bāḷhaṃ <note>bahuṃ (sī. syā. pī.)</note> paridevasi;</p>

<p rend="gathalast">Na cāhaṃ abhijānāmi, ahantvā dhanamābhataṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Yato sarāmi attānaṃ, yato pattāsmi viññutaṃ;</p>

<p rend="gathalast">Na cāhaṃ abhijānāmi, aññaṃ piyataraṃ tayā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ehi taṃ upagūhissaṃ <note>upaguyhissaṃ (ka.)</note>, karissañca padakkhiṇaṃ;</p>

<p rend="gathalast">Na hi dāni puna atthi, mama tuyhañca saṅgamo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Na <pb ed="V" n="1.0146" /> hi sabbesu ṭhānesu, puriso hoti paṇḍito;</p>

<p rend="gathalast">Itthīpi paṇḍitā hoti, tattha tattha vicakkhaṇā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Na <pb ed="M" n="1.0178" /> hi sabbesu ṭhānesu, puriso hoti paṇḍito;</p>

<p rend="gathalast">Itthīpi <pb ed="T" n="1.0242" /> paṇḍitā hoti, lahuṃ atthaṃ vicintikā <note>lahumatthavicintikā (sī. pī.)</note>.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Lahuñca vata khippañca, nikaṭṭhe samacetayi;</p>

<p rend="gathalast">Migaṃ puṇṇāyateneva <note>puṇṇāyataneva (syā.)</note>, sulasā sattukaṃ vadhi.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Yodha uppatitaṃ atthaṃ, na khippamanubujjhati;</p>

<p rend="gathalast">So haññati mandamati, corova girigabbhare.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Yo ca uppatitaṃ atthaṃ, khippameva nibodhati;</p>

<p rend="gathalast">Muccate sattusambādhā, sulasā sattukāmivāti.</p>

<p rend="centre">Sulasājātakaṃ tatiyaṃ.</p>

<p rend="hangnum"></p>

<p rend="bodytext"> 420. Sumaṅgalajātakaṃ (4)</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Bhusamhi <note>bhusampi (ka.), bhusaṃ hi (sī. niyya)</note> kuddhoti avekkhiyāna, na tāva daṇḍaṃ paṇayeyya issaro;</p>

<p rend="gathalast">Aṭṭhānaso appatirūpamattano, parassa dukkhāni bhusaṃ udīraye.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Yato ca jāneyya pasādamattano, atthaṃ niyuñjeyya parassa dukkaṭaṃ;</p>

<p rend="gathalast">Tadāyamatthoti sayaṃ avekkhiya, athassa daṇḍaṃ sadisaṃ nivesaye.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Na cāpi jhāpeti paraṃ na attanaṃ, amucchito yo nayate nayānayaṃ;</p>

<p rend="gathalast">Yo <pb ed="T" n="1.0243" /> daṇḍadhāro bhavatīdha issaro, sa vaṇṇagutto siriyā na dhaṃsati.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Ye khattiyā se anisammakārino, paṇenti daṇḍaṃ sahasā pamucchitā;</p>

<p rend="gathalast">Avaṇṇasaṃyutā <note>yuttāva (ka.)</note> jahanti jīvitaṃ, ito vimuttāpi ca yanti duggatiṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Dhamme <pb ed="M" n="1.0179" /> ca ye ariyappavedite ratā, anuttarā te vacasā manasā kammunā ca;</p>

<p rend="gathalast">Te santisoraccasamādhisaṇṭhitā, vajanti lokaṃ dubhayaṃ tathāvidhā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Rājāhamasmi narapamadānamissaro, sacepi kujjhāmi ṭhapemi attanaṃ;</p>

<p rend="gathalast">Nisedhayanto janataṃ tathāvidhaṃ, paṇemi daṇḍaṃ anukampa yoniso.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Sirī ca lakkhī ca taveva khattiya, janādhipa mā vijahi kudācanaṃ;</p>

<p rend="gathalast">Akkodhano niccapasannacitto, anīgho tuvaṃ vassasatāni pālaya.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Guṇehi etehi upeta khattiya, ṭhitamariyavattī <note>vatti (sī.), vutti (ka.)</note> suvaco akodhano;</p>

<p rend="gathalast">Sukhī <pb ed="T" n="1.0244" /> anuppīḷa pasāsamediniṃ <note>anuppīḷaṃ sahasamedaniṃ (ka.)</note>, ito vimuttopi ca yāhi suggatiṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Evaṃ <pb ed="V" n="1.0147" /> sunītena <note>suvinītena (pī.)</note> subhāsitena, dhammena ñāyena upāyaso nayaṃ;</p>

<p rend="gathalast">Nibbāpaye saṅkhubhitaṃ mahājanaṃ, mahāva megho salilena medininti <note>medaninti (syā. ka.)</note>.</p>

<p rend="centre">Sumaṅgalajātakaṃ catutthaṃ.</p>

<p rend="hangnum"></p>

<p rend="bodytext"> 421. Gaṅgamālajātakaṃ (5)</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Aṅgārajātā pathavī, kukkuḷānugatā mahī;</p>

<p rend="gathalast">Atha gāyasi vattāni <note>vatthāni (ka.)</note>, na taṃ tapati ātapo.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Uddhaṃ tapati ādicco, adho tapati vālukā;</p>

<p rend="gathalast">Atha gāyasi vattāni <note>vatthāni (ka.)</note>, na taṃ tapati ātapo.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Na <pb ed="M" n="1.0180" /> maṃ tapati ātapo, ātapā <note>ātappā (sī. syā. pī.)</note> tapayanti maṃ;</p>

<p rend="gathalast">Atthā hi vividhā rāja, te tapanti na ātapo.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Addasaṃ kāma te mūlaṃ, saṅkappā kāma jāyasi;</p>

<p rend="gathalast">Na taṃ saṅkappayissāmi, evaṃ kāma na hehisi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Appāpi kāmā na alaṃ, bahūhipi na tappati;</p>

<p rend="gathalast">Ahahā bālalapanā, parivajjetha <note>paṭivijjhetha (pī. sī. aṭṭha.)</note> jaggato.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Appassa <pb ed="T" n="1.0245" /> kammassa phalaṃ mamedaṃ, udayo ajjhāgamā mahattapattaṃ;</p>

<p rend="gathalast">Suladdhalābho vata māṇavassa, yo pabbajī kāmarāgaṃ pahāya.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Tapasā pajahanti pāpakammaṃ, tapasā nhāpitakumbhakārabhāvaṃ;</p>

<p rend="gathalast">Tapasā abhibhuyya gaṅgamāla, nāmenālapasajja brahmadattaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Sandiṭṭhikameva ‘‘amma’’ passatha, khantīsoraccassa ayaṃ <note>yo (syā. pī. ka.)</note> vipāko;</p>

<p rend="gathalast">Yo <note>so (syā. ka.)</note> sabbajanassa vanditohu, taṃ vandāma sarājikā samaccā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Mā kiñci avacuttha gaṅgamālaṃ, muninaṃ monapathesu sikkhamānaṃ;</p>

<p rend="gathalast">Eso hi atari aṇṇavaṃ, yaṃ taritvā caranti vītasokāti.</p>

<p rend="centre">Gaṅgamālajātakaṃ pañcamaṃ.</p>

<p rend="hangnum"></p>

<p rend="bodytext"> 422. Cetiyajātakaṃ (6)</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Dhammo <pb ed="T" n="1.0246" /> have hato hanti, nāhato hanti kiñcanaṃ <note>kañcinaṃ (pī.)</note>;</p>

<p rend="gathalast">Tasmā hi dhammaṃ na hane, mā tvaṃ <note>taṃ (syā. pī.)</note> dhammo hato hani.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Alikaṃ <pb ed="V" n="1.0148" /><pb ed="M" n="1.0181" /> bhāsamānassa, apakkamanti devatā;</p>

<p rend="gatha2">Pūtikañca mukhaṃ vāti, sakaṭṭhānā ca dhaṃsati;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhūmiyaṃ tiṭṭha cetiya.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Akāle vassatī tassa, kāle tassa na vassati;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhūmiṃ pavisa cetiya.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Jivhā tassa dvidhā hoti, uragasseva disampati;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhiyyo pavisa cetiya.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Jivhā tassa na bhavati, macchasseva disampati;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhiyyo pavisa cetiya.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Thiyova <pb ed="T" n="1.0247" /> tassa jāyanti <note>thiyo tassa pajāyanti (ka.)</note>, na pumā jāyare kule;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhiyyo pavisa cetiya.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Puttā tassa na bhavanti, pakkamanti disodisaṃ;</p>

<p rend="gathalast">Yo jānaṃ pucchito pañhaṃ, aññathā naṃ viyākare.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sace hi saccaṃ bhaṇasi, hohi rāja yathā pure;</p>

<p rend="gathalast">Musā ce bhāsase rāja, bhiyyo pavisa cetiya.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Sa <pb ed="M" n="1.0182" /> rājā isinā satto, antalikkhacaro pure;</p>

<p rend="gathalast">Pāvekkhi pathaviṃ cecco, hīnatto patva pariyāyaṃ <note>attapariyāyaṃ (sī. syā.), pattapariyāyaṃ (ka. sī. niyya)</note>.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Tasmā <pb ed="V" n="1.0149" /> hi chandāgamanaṃ, nappasaṃsanti paṇḍitā;</p>

<p rend="gathalast">Aduṭṭhacitto bhāseyya, giraṃ saccūpasaṃhitanti.</p>

<p rend="centre">Cetiyajātakaṃ chaṭṭhaṃ.</p>

<p rend="hangnum"></p>

<p rend="bodytext"> 423. Indriyajātakaṃ (7)</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Yo indriyānaṃ kāmena, vasaṃ nārada gacchati;</p>

<p rend="gathalast">So pariccajjubho loke, jīvantova visussati <note>jīvantopivisussati (syā.), jīvanto vāpi sussati (ka.)</note>.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sukhassānantaraṃ dukkhaṃ, dukkhassānantaraṃ sukhaṃ;</p>

<p rend="gathalast">Sosi <note>sopi (syā. pī. ka.)</note> patto sukhā <note>sukha (syā.), sukhaṃ (ka.)</note> dukkhaṃ, pāṭikaṅkha varaṃ sukhaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Kicchakāle <pb ed="T" n="1.0248" /> kicchasaho, yo kicchaṃ nātivattati;</p>

<p rend="gathalast">Sa kicchantaṃ sukhaṃ dhīro, yogaṃ samadhigacchati.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Na heva kāmāna kāmā, nānatthā nātthakāraṇā;</p>

<p rend="gathalast">Na katañca niraṅkatvā, dhammā cavitumarahasi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Dakkhaṃ gahapatī <note>gahapataṃ (sī. syā. pī.), gahavataṃ (?)</note> sādhu, saṃvibhajjañca bhojanaṃ;</p>

<p rend="gathalast">Ahāso atthalābhesu, atthabyāpatti abyatho.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Ettāvatetaṃ paṇḍiccaṃ, api so <note>asito (sī. syā. pī.)</note> davilo <note>devalo (sī. pī.)</note> bravi;</p>

<p rend="gathalast">Na yito kiñci pāpiyo, yo indriyānaṃ vasaṃ vaje.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Amittānaṃva hatthatthaṃ, sivi pappoti māmiva;</p>

<p rend="gatha2">Kammaṃ vijjañca dakkheyyaṃ, vivāhaṃ sīlamaddavaṃ;</p>

<p rend="gathalast">Ete ca yase hāpetvā, nibbatto sehi kammehi.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Sohaṃ sahassajīnova abandhu aparāyaṇo;</p>

<p rend="gathalast">Ariyadhammā apakkanto, yathā peto tathevahaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Sukhakāme <pb ed="M" n="1.0183" /> dukkhāpetvā, āpannosmi padaṃ imaṃ;</p>

<p rend="gathalast">So sukhaṃ nādhigacchāmi, ṭhito <note>cito (pī. sī. aṭṭha.)</note> bhāṇumatāmivāti.</p>

<p rend="centre">Indriyajātakaṃ sattamaṃ.</p>

<p rend="hangnum"></p>

<p rend="bodytext"> 424. Ādittajātakaṃ (8)</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Ādittasmiṃ agārasmiṃ, yaṃ nīharati bhājanaṃ;</p>

<p rend="gathalast">Taṃ <pb ed="T" n="1.0249" /> tassa hoti atthāya, no ca yaṃ tattha ḍayhati.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Evāmādīpito <pb ed="V" n="1.0150" /> loko, jarāya maraṇena ca;</p>

<p rend="gathalast">Nīharetheva dānena, dinnaṃ hoti sunīhataṃ <note>sunībhataṃ (sī. syā. pī.), sunibbhataṃ (ka.)</note>.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Yo dhammaladdhassa dadāti dānaṃ, uṭṭhānavīriyādhigatassa jantu;</p>

<p rend="gathalast">Atikkamma so vetaraṇiṃ <note>vettaraṇiṃ (ka.)</note> yamassa, dibbāni ṭhānāni upeti macco.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Dānañca yuddhañca samānamāhu, appāpi santā bahuke jinanti;</p>

<p rend="gathalast">Appampi ce saddahāno dadāti, teneva so hoti sukhī parattha.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Viceyya dānaṃ sugatappasatthaṃ, ye dakkhiṇeyyā idha jīvaloke;</p>

<p rend="gathalast">Etesu dinnāni mahapphalāni, bījāni vuttāni yathā sukhette.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Yo pāṇabhūtāni aheṭhayaṃ caraṃ, parūpavādā na karoti pāpaṃ;</p>

<p rend="gathalast">Bhīruṃ pasaṃsanti na tattha sūraṃ, bhayā hi santo na karonti pāpaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Hīnena brahmacariyena, khattiye upapajjati;</p>

<p rend="gathalast">Majjhimena <pb ed="T" n="1.0250" /> ca devattaṃ, uttamena visujjhati.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Addhā <pb ed="M" n="1.0184" /> hi dānaṃ bahudhā pasatthaṃ, dānā ca kho dhammapadaṃva seyyo;</p>

<p rend="gathalast">Pubbeva hi pubbatareva santo <note>pubbe ca hi pubbatare ca santo (saṃ. ni. 1.33)</note>, nibbānamevajjhagamuṃ sapaññāti.</p>

<p rend="centre">Ādittajātakaṃ aṭṭhamaṃ.</p>

<p rend="hangnum"></p>

<p rend="bodytext"> 425. Aṭṭhānajātakaṃ (9)</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Gaṅgā kumudinī santā, saṅkhavaṇṇā ca kokilā;</p>

<p rend="gathalast">Jambu tālaphalaṃ dajjā, atha nūna tadā siyā.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Yadā kacchapalomānaṃ, pāvāro tividho siyā;</p>

<p rend="gathalast">Hemantikaṃ pāvuraṇaṃ <note>pāpuraṇaṃ (sī. syā. pī.)</note>, atha nūna tadā siyā.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Yadā makasapādānaṃ <note>dāṭhānaṃ (sī. pī.)</note>, aṭṭālo sukato siyā;</p>

<p rend="gathalast">Daḷho ca avikampī ca <note>appakampī ca (sī. pī.)</note>, atha nūna tadā siyā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Yadā sasavisāṇānaṃ, nisseṇī sukatā siyā;</p>

<p rend="gathalast">Saggassārohaṇatthāya, atha nūna tadā siyā.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Yadā nisseṇimāruyha, candaṃ khādeyyu mūsikā;</p>

<p rend="gathalast">Rāhuñca paripāteyyuṃ <note>paribāheyyuṃ (syā.)</note>, atha nūna tadā siyā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Yadā surāghaṭaṃ pitvā, makkhikā gaṇacāriṇī;</p>

<p rend="gathalast">Aṅgāre <pb ed="T" n="1.0251" /> vāsaṃ kappeyyuṃ, atha nūna tadā siyā.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Yadā <pb ed="V" n="1.0151" /> bimboṭṭhasampanno, gadrabho sumukho siyā;</p>

<p rend="gathalast">Kusalo naccagītassa, atha nūna tadā siyā.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Yadā kākā ulūkā ca, mantayeyyuṃ rahogatā;</p>

<p rend="gathalast">Aññamaññaṃ pihayeyyuṃ, atha nūna tadā siyā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Yadā muḷāla <note>pulasa (sī. pī.), pulāsa (syā.)</note> pattānaṃ, chattaṃ thirataraṃ siyā;</p>

<p rend="gathalast">Vassassa paṭighātāya, atha nūna tadā siyā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Yadā <pb ed="M" n="1.0185" /> kulako <note>kuluṅko (sī. pī.), kuluko (syā.)</note> sakuṇo, pabbataṃ gandhamādanaṃ;</p>

<p rend="gathalast">Tuṇḍenādāya gaccheyya, atha nūna tadā siyā.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Yadā sāmuddikaṃ nāvaṃ, sa-yantaṃ sa-vaṭākaraṃ <note>sapaṭākāraṃ (ka.)</note>;</p>

<p rend="gathalast">Ceṭo ādāya gaccheyya, atha nūna tadā siyāti.</p>

<p rend="centre">Aṭṭhānajātakaṃ navamaṃ.</p>

<p rend="hangnum"></p>

<p rend="bodytext"> 426. Dīpijātakaṃ (10)</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Khamanīyaṃ yāpanīyaṃ, kacci mātula te sukhaṃ;</p>

<p rend="gathalast">Sukhaṃ te ammā avaca, sukhakāmāva <note>sukhakāmā hi (sī. syā. pī.)</note> te mayaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Naṅguṭṭhaṃ me avakkamma <note>apakkamma (ka.)</note>, heṭhayitvāna <note>pothayitvāna (ka.)</note> eḷike <note>eḷaki (syā.), eḷiki (pī.)</note>;</p>

<p rend="gathalast">Sājja mātulavādena, muñcitabbā nu maññasi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Puratthāmukho nisinnosi, ahaṃ te mukhamāgatā;</p>

<p rend="gathalast">Pacchato tuyhaṃ naṅguṭṭhaṃ, kathaṃ khvāhaṃ avakkamiṃ <note>apakkamiṃ (ka.)</note>.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Yāvatā <pb ed="T" n="1.0252" /> caturo dīpā, sasamuddā sapabbatā;</p>

<p rend="gathalast">Tāvatā mayhaṃ naṅguṭṭhaṃ, kathaṃ kho tvaṃ vivajjayi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Pubbeva metamakkhiṃsu <note>metaṃ akkhaṃsu (sī. pī.)</note>, mātā pitā ca bhātaro;</p>

<p rend="gathalast">Dīghaṃ duṭṭhassa naṅguṭṭhaṃ, sāmhi vehāyasāgatā.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Tañca disvāna āyantiṃ, antalikkhasmi eḷike;</p>

<p rend="gathalast">Migasaṅgho palāyittha, bhakkho me nāsito tayā.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Iccevaṃ vilapantiyā, eḷakiyā ruhagghaso;</p>

<p rend="gathalast">Galakaṃ anvāvamaddi, natthi duṭṭhe subhāsitaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Neva <pb ed="V" n="1.0152" /><pb ed="M" n="1.0186" /> duṭṭhe nayo atthi, na dhammo na subhāsitaṃ;</p>

<p rend="gathalast">Nikkamaṃ duṭṭhe yuñjetha, so ca sabbhiṃ na rañjatīti.</p>

<p rend="centre">Dīpijātakaṃ dasamaṃ.</p>

<p rend="centre">Aṭṭhakanipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Parisuddhā manāvilā vatthadharā, bakarājassa kāyuraṃ daṇḍavaro;</p>

<p rend="gathalast">Atha aṅgāra cetiya devilinā, atha āditta gaṅgā daseḷakināti.</p>
</body>
<back></back>
</text>
</TEI.2>