<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">7. Kibbidhānakappa</p>

<p rend="subhead">Paṭhamakaṇḍa</p>

<p rend="bodytext">(Ka)</p>

<p rend="gatha1">Buddhaṃ <pb ed="M" n="0.0253" /> ñāṇasamuddaṃ, sabbaññuṃ lokahetu’khīṇamatiṃ;</p>

<p rend="gathalast">Vanditvā pubbamahaṃ, vakkhāmi sasādhanaṃ hi kitakappaṃ.</p>

<p rend="bodytext">(Kha)</p>

<p rend="gatha1">Sādhanamūlaṃ hi payogaṃ,</p>

<p rend="gatha2">Āhu payogamūlamatthañca;</p>

<p rend="gatha3">Atthesu visāradamatayo,</p>

<p rend="gathalast">Sāsanassudharā jinassa matā.</p>

<p rend="bodytext">(Ga)</p>

<p rend="gatha1">Andho desakavikalo,</p>

<p rend="gatha2">Ghatamadhutelāni bhājanena vinā;</p>

<p rend="gatha3">Naṭṭho naṭṭhāni yathā,</p>

<p rend="gathalast">Payogavikalo tathā attho.</p>

<p rend="bodytext">(Gha)</p>

<p rend="gatha1">Tasmā saṃrakkhaṇatthaṃ, munivacanatthassa dullabhassāhaṃ;</p>

<p rend="gathalast">Vakkhāmi sissakahitaṃ, kitakappaṃ sādhanena yutaṃ.</p>

<p rend="bodytext" n="524"><hi rend="paranum">524</hi>, 561<hi rend="dot">.</hi><hi rend="bold">Dhātuyā kammādimhi ṇo</hi>.</p>

<p rend="bodytext">Dhātuyā kammādimhi <hi rend="bold">ṇa</hi>paccayo hoti.</p>

<p rend="bodytext">Kammaṃ karotīti kammakāro, evaṃ kumbhakāro, mālākāro, kaṭṭhakāro, rathakāro, rajatakāro <pb ed="M" n="0.0254" />, suvaṇṇakāro, pattaggāho, tantavāyo, dhaññamāyo, dhammakāmo, dhammacāro.</p>

<p rend="bodytext" n="525"><hi rend="paranum">525</hi>, 565<hi rend="dot">.</hi><hi rend="bold">Saññāyama nu</hi>.</p>

<p rend="bodytext">Saññāyamabhidheyyāyaṃ dhātuyā kammādimhi <hi rend="bold">a</hi>kārapaccayo hoti, nāmamhi ca <hi rend="bold">nu</hi>kārāgamo hoti.</p>

<p rend="bodytext">Ariṃ dametīti arindamo, rājā. Vessaṃ taratīti vessantaro, rājā. Taṇhaṃ karotīti taṇhaṅkaro, bhagavā. Medhaṃ karotīti medhaṅkaro, bhagavā. Saraṇaṃ karotīti saraṇaṅkaro, bhagavā. Dīpaṃ karotīti dīpaṅkaro, bhagavā.</p>

<p rend="bodytext" n="526"><hi rend="paranum">526</hi>, 567<hi rend="dot">.</hi><hi rend="bold">Pure dadā ca iṃ</hi>.</p>

<p rend="bodytext"><hi rend="bold">Pura</hi>sadde ādimhi <hi rend="bold">dada</hi>iccetāya dhātuyā <hi rend="bold">a</hi>kārapaccayo hoti, <hi rend="bold">pura</hi>saddassa <hi rend="bold">a</hi>kārassa ca iṃ hoti.</p>

<p rend="bodytext">Pure dānaṃ adāsīti purindado devarājā.</p>

<p rend="bodytext" n="527"><hi rend="paranum">527</hi>, 568<hi rend="dot">.</hi><hi rend="bold">Sabbato ṇvu tvāvī vā</hi>.</p>

<p rend="bodytext">Sabbato dhātuto kammādimhi vā akammādimhi vā <hi rend="bold">a</hi>kāra <hi rend="bold">ṇvu tu āvī</hi>iccete paccayā honti.</p>

<p rend="bodytext">Taṃ <pb ed="M" n="0.0255" /> karotīti takkaro, hitaṃ karotīti hitakaro, vineti ettha, etenāti vā vinayo nissāya naṃ vasatīti nissayo.</p>

<p rend="bodytext"><hi rend="bold">Ṇvumhi</hi> – rathaṃ karotīti rathakārako, annaṃ, dadātīti annadāyako, vineti satteti vināyako, karotīti kārako, dadātīti dāyako, netīti nāyako.</p>

<p rend="bodytext"><hi rend="bold">Tumhi</hi> – taṃ karotīti takkattā, tassa kattāti vā takkattā. Bhojanaṃ dadātīti bhojanadātā, bhojanassa dātāti vā bhojanadātā. Karotīti kattā. Saratīti saritā.</p>

<p rend="bodytext"><hi rend="bold">Āvīmhi</hi> – bhayaṃ passatīti bhayadassāvī iccevamādi.</p>

<p rend="bodytext" n="528"><hi rend="paranum">528</hi>, 577<hi rend="dot">.</hi><hi rend="bold">Visa ruja padādito ṇa</hi>.</p>

<p rend="bodytext"><hi rend="bold">Visa ruja pada</hi>iccevamādīhi dhātūhi <hi rend="bold">ṇa</hi> paccayo hoti.</p>

<p rend="bodytext">Pavisatīti paveso, rujatīti rogo, uppajjatīti uppādo, phusatīti phasso, ucatīti oko, bhavatīti bhāvo, ayatīti āyo, sammā bujjhatīti sambodho, viharatīti vihāro.</p>

<p rend="bodytext" n="529"><hi rend="paranum">529</hi>, 580<hi rend="dot">.</hi><hi rend="bold">Bhāve</hi><pb ed="M" n="0.0256" /><hi rend="bold">ca</hi>.</p>

<p rend="bodytext">Bhāvatthābhidheyye sabbadhātūhi <hi rend="bold">ṇa</hi>paccayo hoti.</p>

<p rend="bodytext">Paccate, pacanaṃ vā pāto, cajate, cajanaṃ vā cāgo, evaṃ yāgo, yogo, bhāgo, paridāho.</p>

<p rend="bodytext" n="530"><hi rend="paranum">530</hi>, 584<hi rend="dot">.</hi><hi rend="bold">Kvi ca</hi>.</p>

<p rend="bodytext">Sabbadhātūhi <hi rend="bold">kvi</hi>paccayo hoti.</p>

<p rend="bodytext">Sambhavatīti sambhū, visesena bhavatīti vibhū, bhujena gacchatīti bhujago, saṃ attānaṃ khanati, saṃ saṭṭhu khanatīti vā saṅkho.</p>

<p rend="bodytext" n="531"><hi rend="paranum">531</hi>, 589<hi rend="dot">.</hi><hi rend="bold">Dharādīhi rammo</hi>.</p>

<p rend="bodytext"><hi rend="bold">Dhara</hi>iccevamādīhi dhātūhi <hi rend="bold">ramma</hi>paccayo hoti.</p>

<p rend="bodytext">Dharati tenāti dhammo, karīyate tanti kammaṃ.</p>

<p rend="bodytext" n="532"><hi rend="paranum">532</hi>, 590<hi rend="dot">.</hi><hi rend="bold">Tassīlādīsu ṇītvāvī ca</hi>.</p>

<p rend="bodytext">Sabbehi dhātūhi <hi rend="bold">tassīlā</hi>dīsvatthesu <hi rend="bold">ṇī tu āvī</hi> iccete paccayā honti.</p>

<p rend="bodytext">Piyaṃ pasaṃsituṃ sīlaṃ yassa rañño, so hoti rājā piyapasaṃsī, brahmaṃ carituṃ sīlaṃ yassa puggalassa so <pb ed="M" n="0.0257" /> hoti puggalo brahmacārī, pasayha pavattituṃ sīlaṃ yassa rañño, so hoti rājā pasayhapavatthā, bhayaṃ passituṃ sīlaṃ yassa samaṇassa, so hoti samaṇo bhayadassāvī iccevamādi.</p>

<p rend="bodytext" n="533"><hi rend="paranum">533</hi>, 591<hi rend="dot">.</hi><hi rend="bold">Sadda ku dha cala maṇḍattharudhādīhiyu</hi>.</p>

<p rend="bodytext">Sadda kudha cala maṇḍatthehi ca <hi rend="bold">rucā</hi>dīhi ca dhātūhi <hi rend="bold">yu</hi>paccayo hoti <hi rend="bold">tassīlā</hi>dīsvatthesu.</p>

<p rend="bodytext">Ghosanasīlo ghosano, bhāsanasīlo bhāsano. Evaṃ viggaho kātabbo. Kodhano, dosano, calano, kampano, phandano, maṇḍano, vibhūsano, rocano, jotano, vaḍḍhano.</p>

<p rend="bodytext" n="534"><hi rend="paranum">534</hi>, 562<hi rend="dot">.</hi><hi rend="bold">Pārādigamimhā rū</hi>.</p>

<p rend="bodytext"><hi rend="bold">Gamu</hi>iccetamhā dhātumhā <hi rend="bold">pāra</hi>saddādimhā <hi rend="bold">rū</hi>paccayo hoti <hi rend="bold">tassīlā</hi>dīsvatthesu.</p>

<p rend="bodytext">Bhavassa pāraṃ bhavapāraṃ, bhavapāraṃ gantuṃ sīlaṃ yassa purisassa, so hoti puriso bhavapāragū.</p>

<p rend="bodytext"><hi rend="bold">Tassīlādīsvī</hi>ti kimatthaṃ? Pāraṅgato.</p>

<p rend="bodytext"><hi rend="bold">Pārādigamimhā</hi>ti kimatthaṃ? Anugāmī.</p>

<p rend="bodytext" n="535"><hi rend="paranum">535</hi>, 593<hi rend="dot">.</hi><hi rend="bold">Bhikkhādito</hi><pb ed="M" n="0.0258" /><hi rend="bold">ca</hi>.</p>

<p rend="bodytext"><hi rend="bold">Bhikkha</hi>iccevamādīhi dhātūhi rūpaccayo hoti <hi rend="bold">tassīlā</hi>dīsvatthesu.</p>

<p rend="bodytext">Bhikkhanasīlo yācanasīlo bhikkhu, vijānanasīlo viññū.</p>

<p rend="bodytext" n="536"><hi rend="paranum">536</hi>, 594<hi rend="dot">.</hi><hi rend="bold">Tanatyādīnaṃ ṇuko</hi>.</p>

<p rend="bodytext"><hi rend="bold">Hana</hi>tyādīnaṃ dhātūnaṃ ante <hi rend="bold">ṇuka</hi>paccayo hoti <hi rend="bold">tassīlā</hi>dīsvatthesu.</p>

<p rend="bodytext">Āhananasīlo āghātuko, karaṇasīlo kāruko.</p>

<p rend="bodytext" n="537"><hi rend="paranum">537</hi>, 566<hi rend="dot">.</hi><hi rend="bold">Nu niggahitaṃ padante</hi>.</p>

<p rend="bodytext">Padante <hi rend="bold">nu</hi>kārāgamo niggahitamāpajjate.</p>

<p rend="bodytext">Ariṃ dametīti arindamo, rājā. Vessaṃ taratīti vessantaro, rājā. Pabhaṃ karotīti pabhaṅkaro, bhagavā.</p>

<p rend="bodytext" n="538"><hi rend="paranum">538</hi>, 595<hi rend="dot">.</hi><hi rend="bold">Saṃhanāññāya vā ro gho</hi>.</p>

<p rend="bodytext"><hi rend="bold">Saṃ</hi>pubbāya <hi rend="bold">hana</hi>iccetāya dhātuyā, aññāya vā dhātuyā <hi rend="bold">ra</hi>paccayo, <hi rend="bold">hana</hi>ssa ca <hi rend="bold">gho</hi> hoti.</p>

<p rend="bodytext">Samaggaṃ <pb ed="M" n="0.0259" /> kammaṃ samupagacchatīti saṅgho, samantato nagarassa māhire khaññatīti parikhā, antaṃ karotīti antako.</p>

<p rend="bodytext"><hi rend="bold">Saṃ</hi>iti kimatthaṃ? Upahananaṃ upaghāto.</p>

<p rend="bodytext" n="539"><hi rend="paranum">539</hi>, 558<hi rend="dot">.</hi><hi rend="bold">Ramhi ranto rādino</hi>.</p>

<p rend="bodytext"><hi rend="bold">Ra</hi>mhi paccaye pare sabbo dhātvanto rakārādi lopo hoti.</p>

<p rend="bodytext">Antako, pāragū, satthā, diṭṭho iccevamādi.</p>

<p rend="bodytext" n="540"><hi rend="paranum">540</hi>, 545<hi rend="dot">.</hi><hi rend="bold">Bhāvakammesu tabbānīyā</hi>.</p>

<p rend="bodytext"><hi rend="bold">Bhāvakamma</hi>iccetesvatthesu <hi rend="bold">tabba anīya</hi>iccete paccayā honti sabbadhātūhi.</p>

<p rend="bodytext">Bhavitabbaṃ, bhavanīyaṃ, āsitabbaṃ, āsanīyaṃ, pajjitabbaṃ, pajjanīyaṃ, kattabbaṃ, karaṇīyaṃ, gantabbaṃ, gamanīyaṃ.</p>

<p rend="bodytext" n="541"><hi rend="paranum">541</hi>, 552<hi rend="dot">.</hi><hi rend="bold">Ṇyo ca</hi>.</p>

<p rend="bodytext"><hi rend="bold">Bhāvakamme</hi>su sabbadhātūhi ṇyapaccayo hoti.</p>

<p rend="bodytext">Kattabbaṃ kāriyaṃ, jetabbaṃ jeyyaṃ, netabbaṃ neyyaṃ, iccevamādi.</p>

<p rend="bodytext"><hi rend="bold">Caggahaṇena</hi><pb ed="M" n="0.0260" /><hi rend="bold">teyya</hi>paccayo hoti. Ñātabbaṃ ñāteyyaṃ, daṭṭheyyaṃ, patteyyaṃ iccevamādi.</p>

<p rend="bodytext" n="542"><hi rend="paranum">542</hi>, 557<hi rend="dot">.</hi><hi rend="bold">Karamhā ricca</hi>.</p>

<p rend="bodytext"><hi rend="bold">Kara</hi>iccetamhā dhātumhā <hi rend="bold">ricca</hi>paccayo hoti <hi rend="bold">bhāvakamme</hi>su.</p>

<p rend="bodytext">Kattabbaṃ kiccaṃ.</p>

<p rend="bodytext" n="543"><hi rend="paranum">543</hi>, 555<hi rend="dot">.</hi><hi rend="bold">Bhūto’bba</hi>.</p>

<p rend="bodytext"><hi rend="bold">Bhū</hi>iccetāya dhātuyā <hi rend="bold">ṇya</hi>paccayassa <hi rend="bold">ū</hi>kārena saha <hi rend="bold">abbā</hi>deso hoti <hi rend="bold">bhāvakamme</hi>su.</p>

<p rend="bodytext">Bhavitabbo bhabbo, bhavitabbaṃ bhabbaṃ.</p>

<p rend="bodytext" n="544"><hi rend="paranum">544</hi>, 556<hi rend="dot">.</hi><hi rend="bold">Vada mada gamu yuja garahākārādīhi jja mma gga yheyyā gāro vā</hi>.</p>

<p rend="bodytext"><hi rend="bold">Vada mada gamu yuja garahā</hi>kārantaiccevamādīhi dhātūhi ṇyapaccayassa yathāsaṅkhyaṃ <hi rend="bold">jja mma gga yha eyyā</hi>desā honti vā dhātvantena saha, <hi rend="bold">gara</hi>ssaṃ ca <hi rend="bold">gāro</hi> hoti bhāvakammesu.</p>

<p rend="bodytext">Vattabbaṃ vajjaṃ, madanīyaṃ majjaṃ, gamanīyaṃ gammaṃ, yojanīyaṃ yoggaṃ, garahitabbaṃ gārayhaṃ, dātabbaṃ deyyaṃ, pātabbaṃ peyyaṃ, hātabbaṃ <pb ed="M" n="0.0261" /> heyyaṃ, mātabbaṃ meyyaṃ, ñātabbaṃ ñeyyaṃ, iccevamādi.</p>

<p rend="bodytext" n="545"><hi rend="paranum">545</hi>, 548<hi rend="dot">.</hi><hi rend="bold">Te kiccā</hi>.</p>

<p rend="bodytext">Ye paccayā <hi rend="bold">tabbā</hi>dayo <hi rend="bold">ricca</hi>ntā, te <hi rend="bold">kicca</hi>saññāti veditabbā.</p>

<p rend="bodytext"><hi rend="bold">Kicca</hi>saññāya kiṃpayojanaṃ? Bhāvakammesu kiccattakhatthā.</p>

<p rend="bodytext" n="546"><hi rend="paranum">546</hi>, 562<hi rend="dot">.</hi><hi rend="bold">Aññe kita</hi>.</p>

<p rend="bodytext">Aññe paccayā <hi rend="bold">kita</hi> eva saññā honti.</p>

<p rend="bodytext"><hi rend="bold">Kita</hi> saññāya kiṃpayojanaṃ? Kattari kita.</p>

<p rend="bodytext" n="547"><hi rend="paranum">547</hi>, 596<hi rend="dot">.</hi><hi rend="bold">Nandādīhi yu</hi>.</p>

<p rend="bodytext"><hi rend="bold">Nandā</hi>dīhi dhātūhi <hi rend="bold">yu</hi>paccayo hoti <hi rend="bold">bhāvakamme</hi>su.</p>

<p rend="bodytext">Nandīyate nandanaṃ, ninditabbaṃ vā nandanaṃ, gahaṇīyaṃ gahaṇaṃ, caritabbaṃ caraṇaṃ, evaṃ sabbattha yojetabbā.</p>

<p rend="bodytext" n="548"><hi rend="paranum">548</hi>, 597<hi rend="dot">.</hi><hi rend="bold">Kattukaraṇapadesesu ca</hi>.</p>

<p rend="bodytext"><hi rend="bold">Kattukaraṇapadesa</hi>iccetesvatthesu ca <hi rend="bold">yu</hi>paccayo hoti.</p>

<p rend="bodytext"><hi rend="bold">Kattari</hi><pb ed="M" n="0.0262" /> tāva – rajaṃ haratīti rajoharaṇaṃ toyaṃ.</p>

<p rend="bodytext"><hi rend="bold">Karaṇe</hi> tāva – karoti tenāti karaṇaṃ.</p>

<p rend="bodytext"><hi rend="bold">Padese</hi> tāva – tiṭṭhanti tasminti ṭhānaṃ. Evaṃ sabbattha yojetabbā.</p>

<p rend="bodytext" n="549"><hi rend="paranum">549</hi>, 550<hi rend="dot">.</hi><hi rend="bold">Rahādito ṇa</hi>.</p>

<p rend="bodytext"><hi rend="bold">Ra</hi>kāra<hi rend="bold">ha</hi>kārādyantehi dhātūhi <hi rend="bold">anā</hi>desassa <hi rend="bold">na</hi>ssa <hi rend="bold">ṇo</hi> hoti.</p>

<p rend="bodytext">Karoti tenāti karaṇaṃ, pūreti tenāti pūraṇaṃ. Gahaṇīyaṃ tenāti gahaṇaṃ. Evamaññepi yojetabbā.</p>

<p rend="centre">Iti kibbidhānakappe paṭhamo kaṇḍo.</p>

<p rend="subhead">Dutiyakaṇḍa</p>

<p rend="bodytext" n="550"><hi rend="paranum">550</hi>, 546<hi rend="dot">.</hi><hi rend="bold">Ṇādayo tekālikā</hi>.</p>

<p rend="bodytext"><hi rend="bold">Ṇā</hi>dayo paccayā <hi rend="bold">yu</hi>paccayantā <hi rend="bold">tekālikā</hi>ti veditabbā.</p>

<p rend="bodytext">Kumbhaṃ karoti akāsi karissatīti kumbhakāro, karoti akāsi karissati tenāti karaṇaṃ. Evamaññepi yojetabbā.</p>

<p rend="bodytext" n="551"><hi rend="paranum">551</hi>, 598<hi rend="dot">.</hi><hi rend="bold">Saññāyaṃ</hi><pb ed="M" n="0.0263" /><hi rend="bold">dā dhāto i</hi>.</p>

<p rend="bodytext">Saññāyamabhidheyyāyaṃ <hi rend="bold">dā dhā</hi>to <hi rend="bold">i</hi>paccayo hoti.</p>

<p rend="bodytext">Paṭhamaṃ ādīyatīti ādi, udakaṃ dadhātīti udami, mahodakāni dadhātīti mahodadhi, vālāni dadhāti tasminti vāladhi, sammā dhīyatīti sandhi.</p>

<p rend="bodytext" n="552"><hi rend="paranum">552</hi>, 609<hi rend="dot">.</hi><hi rend="bold">Ti kita cāsiṭṭhe</hi>.</p>

<p rend="bodytext">Saññāyamabhidheyyāyaṃ sabbadhātūhi tipaccayo hoti, <hi rend="bold">kita</hi> ca āsiṭṭhe.</p>

<p rend="bodytext">Jino janaṃ bujjhatūti jinabuddhi, dhanaṃ assa bhavatūti dhanabhūti, bhavatūti bhūto, bhavatūti bhāvo, dhammo janaṃ dadātūti dhammadinno, vaḍḍhatūti vaḍḍhamāno. Evamaññepi yojetabbā.</p>

<p rend="bodytext" n="553"><hi rend="paranum">553</hi>, 599<hi rend="dot">.</hi><hi rend="bold">Itthiyamatiyavo vā</hi>.</p>

<p rend="bodytext">Itthiyamabhidheyyāyaṃ sabbadhātūhi <hi rend="bold">a</hi>kāra <hi rend="bold">ti yu</hi> iccete paccayā honti vā.</p>

<p rend="bodytext">Jīratītī jarā, maññatīti mati, cetayatīti cetanā, vedayatīti vedanā. Evamaññepi yojetabbā.</p>

<p rend="bodytext" n="554"><hi rend="paranum">554</hi>, 601<hi rend="dot">.</hi><hi rend="bold">Karato</hi><pb ed="M" n="0.0264" /><hi rend="bold">ririya</hi>.</p>

<p rend="bodytext"><hi rend="bold">Kara</hi>to itthiyamanitthiyaṃ vā abhikheyyāyaṃ <hi rend="bold">rirīya</hi>paccayo hoti vā.</p>

<p rend="bodytext">Kattabbā kiriyā, karaṇīyaṃ kiriyaṃ.</p>

<p rend="bodytext" n="555"><hi rend="paranum">555</hi>, 612<hi rend="dot">.</hi><hi rend="bold">Atīte tatavantutāvī</hi>.</p>

<p rend="bodytext">Atīte kāle sabbadhātūhi <hi rend="bold">tatavantutāvī</hi>iccete paccayā honti.</p>

<p rend="bodytext">Huto, hutavā, hutāvī. Vusito, vusitavā, vusitāvī. Bhutto, bhuttavā, bhuttāvī.</p>

<p rend="bodytext" n="556"><hi rend="paranum">556</hi>, 622<hi rend="dot">.</hi><hi rend="bold">Bhāvakammesu ta</hi>.</p>

<p rend="bodytext"><hi rend="bold">Bhāvakamme</hi>su atīte kāle <hi rend="bold">ta</hi>paccayo hoti sabbadhātūhi.</p>

<p rend="bodytext"><hi rend="bold">Bhāve</hi> tāva – tassa gītaṃ, naccaṃ, naṭṭaṃ, hasitaṃ.</p>

<p rend="bodytext"><hi rend="bold">Kammani</hi> tāva – tena bhāsitaṃ, desitaṃ.</p>

<p rend="bodytext" n="557"><hi rend="paranum">557</hi>, 606<hi rend="dot">.</hi><hi rend="bold">Budhagamāditthe kattari</hi>.</p>

<p rend="bodytext"><hi rend="bold">Budhagamu</hi>iccevamādīhi dhātūhi tadatthe gamyamāne <hi rend="bold">ta</hi>paccayo hoti kattari sabbakāle.</p>

<p rend="bodytext">Sabbe <pb ed="M" n="0.0265" /> saṅkhatāsaṅkhate dhamme bujjhati abujjhi bujjhissatīti buddho, saraṇaṅgato, samathaṅgato, amathaṅgato, jānāti ajāni jānissatīti ñāto, iccevamādi.</p>

<p rend="bodytext" n="558"><hi rend="paranum">558</hi>, 602<hi rend="dot">.</hi><hi rend="bold">Jito ina sabbattha</hi>.</p>

<p rend="bodytext"><hi rend="bold">Ji</hi>iccetāya dhātuyā <hi rend="bold">ina</hi>paccayo hoti sabbakāle kattari.</p>

<p rend="bodytext">Pāpake akusale dhamme jināti ajini jinissatīti jino.</p>

<p rend="bodytext" n="556"><hi rend="paranum">556</hi>, 603<hi rend="dot">.</hi><hi rend="bold">Supato ca</hi>.</p>

<p rend="bodytext"><hi rend="bold">Supa</hi>iccetāya dhātuyā <hi rend="bold">ina</hi>paccayo hoti kattari, bhāve ca.</p>

<p rend="bodytext">Supatīti supinaṃ, supīyate supinaṃ.</p>

<p rend="bodytext" n="560"><hi rend="paranum">560</hi>, 604<hi rend="dot">.</hi><hi rend="bold">Īsaṃdusūhi kha</hi>.</p>

<p rend="bodytext"><hi rend="bold">Īsaṃdusu</hi>saddādīhi sabbadhātūhi <hi rend="bold">kha</hi>paccayo hoti.</p>

<p rend="bodytext">Īsassayo, dussayo, sussayo bhavatā, īsakkaraṃ, dukkaraṃ, sukaraṃ, bhavatā.</p>

<p rend="bodytext" n="561"><hi rend="paranum">561</hi>, 636<hi rend="dot">.</hi><hi rend="bold">Icchatthesu</hi><pb ed="M" n="0.0266" /><hi rend="bold">samānakattukesu tave tuṃ vā</hi>.</p>

<p rend="bodytext"><hi rend="bold">Icchatthe</hi>su samānakattukesu sabbadhātūhi<hi rend="bold">tavetuṃ</hi>iccete paccayā honti sabbakāle kattari.</p>

<p rend="bodytext">Puññāni kātave, saddhammaṃ sotu micchati.</p>

<p rend="bodytext" n="562"><hi rend="paranum">562</hi>, 638<hi rend="dot">.</hi><hi rend="bold">Arahasakkādīsu ca</hi>.</p>

<p rend="bodytext"><hi rend="bold">Arahasakkādī</hi>su ca atthesu sabbadhātūhi <hi rend="bold">tuṃ</hi>paccayo hoti.</p>

<p rend="bodytext">Ko taṃ ninditumarahati, sakkā jetuṃ dhanena vā. Evamaññepi yojetabbā.</p>

<p rend="bodytext" n="563"><hi rend="paranum">563</hi>, 639<hi rend="dot">.</hi><hi rend="bold">Pattavacane alamatthesu ca</hi>.</p>

<p rend="bodytext">Pattavacane <hi rend="bold">alamatthe</hi>su sabbadhātūhi <hi rend="bold">tuṃ</hi>paccayo hoti.</p>

<p rend="bodytext">Alameva dānāni dātuṃ, alameva puññāni kātuṃ.</p>

<p rend="bodytext" n="564"><hi rend="paranum">564</hi>, 640<hi rend="dot">.</hi><hi rend="bold">Pubbakāle’ kakattukānaṃ tuna tvāna tvāvā</hi>.</p>

<p rend="bodytext">Pubbakāle ekakattukānaṃ dhātūnaṃ <hi rend="bold">tunatvāna tvā</hi>iccete paccayā honti vā.</p>

<p rend="bodytext">Kātuna <pb ed="M" n="0.0267" /> kammaṃ gacchati, akātuna puññaṃ kilissati, sattā sutvāna dhammaṃ modanti, ripuṃ jitvāna vasati, dhammaṃ sutvāna’ssa etadahosi, ito sutvāna amutra kathayanti, sutvā jānissāma. Evaṃ sabbattha yojetabbā.</p>

<p rend="bodytext" n="565"><hi rend="paranum">565</hi>, 646<hi rend="dot">.</hi><hi rend="bold">Vattamāne mānantā</hi>.</p>

<p rend="bodytext"><hi rend="bold">Vattamāne</hi> kāle sabbadhātūhi <hi rend="bold">mānaanta</hi>iccete paccayā honti.</p>

<p rend="bodytext">Saramāno rodati. Gacchanto gaṇhāti.</p>

<p rend="bodytext" n="566"><hi rend="paranum">566</hi>, 574<hi rend="dot">.</hi><hi rend="bold">Sāsādīhi ratthu</hi>.</p>

<p rend="bodytext"><hi rend="bold">Sāsa</hi>iccevamādīhi dhātūhi <hi rend="bold">ratthu</hi>paccayo hoti.</p>

<p rend="bodytext">Sāsatīti satthā, sāsati hiṃsatīti vā satthā.</p>

<p rend="bodytext" n="567"><hi rend="paranum">567</hi>, 575<hi rend="dot">.</hi><hi rend="bold">Pātitoritu</hi>.</p>

<p rend="bodytext"><hi rend="bold">Pā</hi>iccetāya dhātuyā <hi rend="bold">ritu</hi>paccayo hoti.</p>

<p rend="bodytext">Pāti puttanti pitā.</p>

<p rend="bodytext" n="568"><hi rend="paranum">568</hi>, 576<hi rend="dot">.</hi><hi rend="bold">Mānādīhi</hi><pb ed="M" n="0.0268" /><hi rend="bold">rātu</hi>.</p>

<p rend="bodytext"><hi rend="bold">Māna</hi>iccevamādīhi dhātūhi <hi rend="bold">rātu</hi>paccayo hoti, <hi rend="bold">ritu</hi> paccayo ca.</p>

<p rend="bodytext">Dhammena puttaṃ mānetīti mātā, pubbe bhāsatīti bhātā, mātāpitūhi dhārīyatīti dhītā.</p>

<p rend="bodytext" n="569"><hi rend="paranum">569</hi>, 610<hi rend="dot">.</hi><hi rend="bold">Āgamā tuko</hi>.</p>

<p rend="bodytext"><hi rend="bold">Ā</hi>iccādimhā <hi rend="bold">gami</hi>to <hi rend="bold">tuka</hi>paccayo hoti.</p>

<p rend="bodytext">Āgacchatīti āgantuko, bhikkhu.</p>

<p rend="bodytext" n="570"><hi rend="paranum">570</hi>, 611<hi rend="dot">.</hi><hi rend="bold">Bhabbe ika</hi>.</p>

<p rend="bodytext"><hi rend="bold">Gamu</hi>iccetamhā dhātumhā <hi rend="bold">ika</hi>paccayo hoti bhabbe. Gamissati gantuṃ bhabboti gamiko, bhikkhu.</p>

<p rend="centre">Iti kibbidhānakappe dutiyo kaṇḍo.</p>

<p rend="subhead">Tatiyakaṇḍa</p>

<p rend="bodytext" n="571"><hi rend="paranum">571</hi>, 624<hi rend="dot">.</hi><hi rend="bold">Paccayādaniṭṭhā nipātanā sijjhanti</hi>,</p>

<p rend="bodytext"><hi rend="bold">Saṅkhyānāmasamāsataddhitākhyātakitakappamhi</hi> sappaccayā ye saddā aniṭṭhaṅgatā, te sādhanena nirakkhitvā sakehi sakehi nāmehi nipātanā sijjhanti.</p>

<p rend="bodytext"><hi rend="bold">Saṅkhyāyaṃ</hi><pb ed="M" n="0.0269" /> tāva – <hi rend="bold">eka</hi>ssa <hi rend="bold">etā</hi> hoti, <hi rend="bold">dasa</hi>ssa ca <hi rend="bold">da</hi>kārassa <hi rend="bold">ra</hi>kārādeso hoti. Eko ca dasa ca ekārasa.</p>

<p rend="bodytext"><hi rend="bold">Dvi</hi>ssa <hi rend="bold">bā</hi> hoti, <hi rend="bold">dasa</hi>ssa ca <hi rend="bold">da</hi>kārassa <hi rend="bold">ra</hi>kārādeso hoti, dve ca dasa ca bārasa.</p>

<p rend="bodytext"><hi rend="bold">Dvi</hi>ssa <hi rend="bold">bā</hi> hoti, <hi rend="bold">dasa</hi>ssa ca <hi rend="bold">vīsaṃ</hi> hoti. Dve ca vīsañca bāvīsaṃ.</p>

<p rend="bodytext"><hi rend="bold">Cha</hi>ssa <hi rend="bold">so</hi> hoti, <hi rend="bold">dasa</hi>ssa ca <hi rend="bold">da</hi>kārassa <hi rend="bold">ḷo</hi> hoti, cha ca dasa ca soḷasa.</p>

<p rend="bodytext">Chaāyatanamhi <hi rend="bold">cha</hi>ssa <hi rend="bold">saḷo</hi> hoti, saḷāyatanaṃ. Evaṃ sesā saṅkhyā kātabbā.</p>

<p rend="bodytext"><hi rend="bold">Nāmike</hi> tāva-<hi rend="bold">ima samāna apara</hi>iccetehi jjajju paccayā honti, <hi rend="bold">ima samāna</hi>saddānañca <hi rend="bold">a</hi>kāra<hi rend="bold">sa</hi>kārādesā honti. Imasmiṃ kāle ajja, ajju, samāne kāle sajja, sajju, aparasmiṃ kāle aparajja, aparajju.</p>

<p rend="bodytext"><hi rend="bold">Samāse</hi> tāva – bhūmigato, apāyagato, issarakataṃ. Sallaviddho, kathinadussaṃ, corabhayaṃ, dhaññarāsi, saṃsāradukkhaṃ, pubbāparaṃ.</p>

<p rend="bodytext"><hi rend="bold">Taddhite</hi><pb ed="M" n="0.0270" /> tāva – vāsiṭṭho, bhāradvājo, bhaggavo, paṇḍavo, kāleyyo.</p>

<p rend="bodytext"><hi rend="bold">Ākhyāte</hi> tāva – ‘‘asa bhāve’’ti dhātuto vattamānesu ekavacanabahuvacanesu ekavacanassa <hi rend="bold">ti</hi>ssa <hi rend="bold">sso</hi> hoti antena saha, bahuvacanassa <hi rend="bold">anti</hi>ssa <hi rend="bold">ssu</hi> hoti antena saha. Evamassa vacanīyo, evamassu vacanīyā.</p>

<p rend="bodytext">Āṇattiyaṃ <hi rend="bold">hi</hi>ssa <hi rend="bold">ssu</hi> hoti vā, gacchassu, gacchāhi.</p>

<p rend="bodytext"><hi rend="bold">Kitake</hi> tāva – <hi rend="bold">vada hana</hi>iccevamādīhi dhātūhi <hi rend="bold">ka</hi>paccayo hoti, <hi rend="bold">vada</hi>ssa ca <hi rend="bold">vādo</hi> hoti, <hi rend="bold">hana</hi>ssa ca <hi rend="bold">ghāto</hi> hoti. Vādako, ghātako.</p>

<p rend="bodytext"><hi rend="bold">Naṭa</hi>dhātuto <hi rend="bold">ta</hi>pañcayassa <hi rend="bold">cca ṭṭā</hi>desā honti antena saha. Naccaṃ, naṭṭaṃ. Iccevamādayo nipātanā sijjhanti.</p>

<p rend="bodytext" n="572"><hi rend="paranum">572</hi>, 625<hi rend="dot">.</hi><hi rend="bold">Sāsa disato tassa riṭṭho ca</hi>.</p>

<p rend="bodytext"><hi rend="bold">Sāsa disa</hi>iccevamādīhi dhātūhi <hi rend="bold">ta</hi>paccayassa <hi rend="bold">riṭṭhā</hi>deso hoti ṭhāne.</p>

<p rend="bodytext">Anusiṭṭho so mayā, diṭṭhaṃ me rūpaṃ.</p>

<p rend="bodytext"><hi rend="bold">Caggahaṇena</hi><pb ed="M" n="0.0271" /> kiccatakārassa ca <hi rend="bold">tuṃ</hi> paccayassa <hi rend="bold">ca raṭṭharaṭṭhuṃ</hi>ādesā honti. Dassanīyaṃ daṭṭhabbaṃ. Daṭṭhuṃ vihāraṃ gacchanti samaṇānaṃ.</p>

<p rend="bodytext" n="573"><hi rend="paranum">573</hi>, 626<hi rend="dot">.</hi><hi rend="bold">Sādisanta puccha bhanja ha</hi>nsā<hi rend="bold">dīhiṭṭho</hi>.</p>

<p rend="bodytext"><hi rend="bold">Sa</hi>kāranta <hi rend="bold">puccha bha</hi>nja <hi rend="bold">ha</hi>nsa iccevamādīhi dhātūhi <hi rend="bold">ta</hi>paccayassa sahādibyañjanena <hi rend="bold">ṭṭhā</hi>deso hoti ṭhāne.</p>

<p rend="bodytext">Tuṭṭho, ahinā daṭṭho naro, mayā puṭṭho, bhaṭṭho, pabhaṭṭho, haṭṭho, pahaṭṭho, yiṭṭho. Evamaññepi dhātavo sabbattha yojetabbā.</p>

<p rend="bodytext" n="574"><hi rend="paranum">574</hi>, 613<hi rend="dot">.</hi><hi rend="bold">Vasato uṭṭha</hi>.</p>

<p rend="bodytext"><hi rend="bold">Vasa</hi>iccetamhā dhātumhā <hi rend="bold">ta</hi>kārapaccayassa sahādibyañjanena <hi rend="bold">uṭṭhā</hi>deso hoti ṭhāne.</p>

<p rend="bodytext">Vassaṃvuṭṭho.</p>

<p rend="bodytext" n="575"><hi rend="paranum">575</hi>, 614<hi rend="dot">.</hi><hi rend="bold">Vassa vā vu</hi>.</p>

<p rend="bodytext"><hi rend="bold">Vasa</hi>sseva dhātussa <hi rend="bold">ta</hi>paccaye pare <hi rend="bold">va</hi>kārassa <hi rend="bold">u</hi>kārādeso hoti vā.</p>

<p rend="bodytext">Vusitaṃ brahmacariyaṃ, uṭṭho. Vuṭho vā.</p>

<p rend="bodytext" n="576"><hi rend="paranum">576</hi>, 607<hi rend="dot">.</hi><hi rend="bold">Dha</hi><pb ed="M" n="0.0272" /><hi rend="bold">ḍha bha ye hi dha ḍhā ca</hi>.</p>

<p rend="bodytext"><hi rend="bold">Dha ḍha bha ha</hi>iccevamantehi dhātūhi <hi rend="bold">ta</hi>kārapaccayassa yathākkamaṃ <hi rend="bold">dha ḍhā</hi>desā honti.</p>

<p rend="bodytext">Yathā? Buddho bhagavā, vaḍḍho bhikkhu, laddhaṃ me patthacīvaraṃ, agginā daḍḍhaṃ vanaṃ.</p>

<p rend="bodytext" n="577"><hi rend="paranum">577</hi>, 628<hi rend="dot">.</hi><hi rend="bold">Bhanjato gvo ca</hi>.</p>

<p rend="bodytext"><hi rend="bold">Bha</hi>njato dhātumhā <hi rend="bold">ta</hi>kārapaccayassa <hi rend="bold">ggo</hi> ādeso hoti sahādibyañjanena.</p>

<p rend="bodytext">Bhaggo.</p>

<p rend="bodytext" n="578"><hi rend="paranum">578</hi>, 560<hi rend="dot">.</hi><hi rend="bold">Bhujādīnamanto no dvi ca</hi>.</p>

<p rend="bodytext"><hi rend="bold">Bhuja</hi>iccevamādīnaṃ dhātūnaṃ anto no hoti, <hi rend="bold">ta</hi>paccayassa <hi rend="bold">ca</hi> dvitāvo hoti.</p>

<p rend="bodytext">Bhutto, bhuttāvī, catto, satto, ratto, yutto, vivitto.</p>

<p rend="bodytext" n="579"><hi rend="paranum">579</hi>, 629<hi rend="dot">.</hi><hi rend="bold">Vaca vāvu</hi>.</p>

<p rend="bodytext"><hi rend="bold">Vaca</hi>iccetassa <pb ed="M" n="0.0273" /> dhātvassa vakārassa <hi rend="bold">u</hi>kārādeso hoti anto <hi rend="bold">ca</hi>kāro no hoti, <hi rend="bold">ta</hi>paccayassa ca dvebhāvo hoti vā.</p>

<p rend="bodytext">Vuttaṃ bhagavatā, uttaṃ vā.</p>

<p rend="bodytext" n="580"><hi rend="paranum">580</hi>, 630<hi rend="dot">.</hi><hi rend="bold">Gupādīnañca</hi>.</p>

<p rend="bodytext"><hi rend="bold">Gupa</hi>iccevamādīnaṃ dhātūnaṃ anto ca byañjano no hoti, <hi rend="bold">ta</hi>paccayassa ca dvebhāvo hoti.</p>

<p rend="bodytext">Sugutto, catto, litto, santatto, utto, vivitto, sitto. Evamaññepi yojetabbā.</p>

<p rend="bodytext" n="581"><hi rend="paranum">581</hi>, 616<hi rend="dot">.</hi><hi rend="bold">Tarādīhi iṇṇo</hi>.</p>

<p rend="bodytext"><hi rend="bold">Tara</hi>iccevamādīhi dhātūhi <hi rend="bold">ta</hi>paccayassa <hi rend="bold">iṇṇā</hi>deso hoti, anto ca byañjano no hoti.</p>

<p rend="bodytext">Taratīti tiṇṇo, uttaratīti uttiṇṇo, saṃpūratīti sampuṇṇo, turatīti tuṇṇo, parijīratīti parijiṇṇo, ākiratīti ākiṇṇo.</p>

<p rend="bodytext" n="582"><hi rend="paranum">582</hi>, 631<hi rend="dot">.</hi><hi rend="bold">Bhidādito</hi><pb ed="M" n="0.0274" /><hi rend="bold">inna anna īṇāvā</hi>.</p>

<p rend="bodytext"><hi rend="bold">Bhidi</hi>iccevamādīhi dhātūhi <hi rend="bold">ta</hi>paccayassa <hi rend="bold">inna anna īṇā</hi>desā honti vā, anto ca byañjano no hoti.</p>

<p rend="bodytext">Bhinditabboti bhinno, chindīyatīti chinno, ucchindīyitthāti ucchinno, dīyatīti dinno, nisīdatīti nisinno, suṭṭhu chādīyatīti suchanno, khidatīti khinno, rodatīti runno, khīṇā jāti.</p>

<p rend="bodytext"><hi rend="bold">Vā</hi>ti kimatthaṃ? Bhijjatīti bhitti.</p>

<p rend="bodytext" n="583"><hi rend="paranum">583</hi>, 617<hi rend="dot">.</hi><hi rend="bold">Susa paca sakato kkha kkā ca</hi>.</p>

<p rend="bodytext"><hi rend="bold">Susa paca saka</hi>iccevamādīhi dhātūhi <hi rend="bold">ta</hi>paccayassa <hi rend="bold">kkhakkā</hi>desā honti, anto ca byañjano no hoti.</p>

<p rend="bodytext">Sussatīti sukkhaṃ, kaṭṭhaṃ, paccatīti pakkaṃ, phalaṃ. Sakati samattheti, pūjetīti vā sakko, sujampati.</p>

<p rend="bodytext" n="584"><hi rend="paranum">584</hi>, 618<hi rend="dot">.</hi><hi rend="bold">Pakkamādīhi nto ca</hi>.</p>

<p rend="bodytext"><hi rend="bold">Pakkama</hi>iccevamādīhi dhātūhi <hi rend="bold">ta</hi>paccayassa <hi rend="bold">nto</hi>ādeso hoti, anto ca no hoti.</p>

<p rend="bodytext">Pakkamatīti <pb ed="M" n="0.0275" /> pakkanto, vibbhamatīti vibbhanto, saṅkanto, khanto, santo, danto, vanto.</p>

<p rend="bodytext"><hi rend="bold">Caggahaṇaṃ</hi> kimatthaṃ? Teheva dhātūhi <hi rend="bold">ta</hi>paccayassanti hoti. Anto ca no hoti. Kanti, khanti. Evaṃ sabbattha.</p>

<p rend="bodytext" n="585"><hi rend="paranum">585</hi>, 619<hi rend="dot">.</hi><hi rend="bold">Janādīnamā timhi ca</hi>.</p>

<p rend="bodytext"><hi rend="bold">Jana</hi>iccevamādīnaṃ dhātūnaṃ antassa byañjanassa <hi rend="bold">ā</hi>ttaṃ hoti <hi rend="bold">ta</hi>paccaye pare, <hi rend="bold">ti</hi>mhi ca.</p>

<p rend="bodytext">Ajanīti jāto, jananaṃ jāti.</p>

<p rend="bodytext"><hi rend="bold">Timhī</hi>ti kimatthaṃ? Aññasmimpi paccaye pare <hi rend="bold">ā</hi>kāranivattanatthaṃ. Janitvā, janitā, janituṃ, janitabbaṃ iccevamādi.</p>

<p rend="bodytext" n="586"><hi rend="paranum">586</hi>, 600<hi rend="dot">.</hi><hi rend="bold">Gama khana hana ramādīnamanto</hi>.</p>

<p rend="bodytext"><hi rend="bold">Gama khana hana ramu</hi>iccevamādīnaṃ dhātūnaṃ anto byañjano no hoti vā <hi rend="bold">ta</hi>paccaye pare <hi rend="bold">ti</hi>mhi ca.</p>

<p rend="bodytext">Sundaraṃ nibbānaṃ gacchatīti sugato. Sundaraṃ nibbānaṃ gacchatīti sugati, khataṃ, khati. Upahataṃ, upahati. Rato, rati, mato, mati.</p>

<p rend="bodytext"><hi rend="bold">Vā</hi>ti <pb ed="M" n="0.0276" /> kimatthaṃ? Ramato, ramati.</p>

<p rend="bodytext" n="587"><hi rend="paranum">587</hi>, 632<hi rend="dot">.</hi><hi rend="bold">Rakāro ca</hi>.</p>

<p rend="bodytext"><hi rend="bold">Ra</hi>kāro ca dhātūnamantabhūto no hoti <hi rend="bold">ta</hi>paccaye, pare <hi rend="bold">ti</hi>mhi ca.</p>

<p rend="bodytext">Pakārena karīyatīti pakato, paṭhamaṃ karīyatīti pakati, visarīyatīti visato, visati.</p>

<p rend="bodytext" n="588"><hi rend="paranum">588</hi>, 620<hi rend="dot">.</hi><hi rend="bold">Ṭhāpānami ī ca</hi>.</p>

<p rend="bodytext"><hi rend="bold">Ṭhā pā</hi>iccetesaṃ dhātūnaṃ antassa <hi rend="bold">ā</hi>kārassa <hi rend="bold">i</hi>kāra <hi rend="bold">ī</hi>kārādesā honti yathāsaṅkhyaṃ <hi rend="bold">ta</hi>paccaye pare, <hi rend="bold">ti</hi>mhi ca.</p>

<p rend="bodytext">Yatra ṭhito, ṭhiti, pīto, pīti.</p>

<p rend="bodytext" n="589"><hi rend="paranum">589</hi>, 621<hi rend="dot">.</hi><hi rend="bold">Hantehi ho hassa ḷo vā adahanahānaṃ</hi>.</p>

<p rend="bodytext"><hi rend="bold">Ha</hi>kārantehi dhātūhi <hi rend="bold">ta</hi>paccayassa <hi rend="bold">ha</hi>kārādeso hoti, <hi rend="bold">ha</hi>kārassa dhātvantassa <hi rend="bold">ḷo</hi> hoti vā <hi rend="bold">adahanahānaṃ</hi>.</p>

<p rend="bodytext">Āruhitthāti āruḷho. Gāḷho, bāḷho. Mūḷo.</p>

<p rend="bodytext"><hi rend="bold">Adahanahāna</hi>miti <pb ed="M" n="0.0277" /> kimatthaṃ? Dayhatīti daḍḍho, saṃsuṭṭhu nayhatīti sannaddho.</p>

<p rend="centre">Iti kibbidhānakappe tatiyo kaṇḍo.</p>

<p rend="subhead">Catutthakaṇḍa</p>

<p rend="bodytext" n="590"><hi rend="paranum">590</hi>, 579<hi rend="dot">.</hi><hi rend="bold">Ṇamhiranjassa jo bhāvakaraṇesu</hi>.</p>

<p rend="bodytext"><hi rend="bold">Ṇa</hi>mhi paccaye pare ranjaiccetassa dhātussa antabhūtassa njakārassa <hi rend="bold">jo</hi>ādeso hoti <hi rend="bold">bhāvakaraṇesu</hi>.</p>

<p rend="bodytext">Rañjanaṃ rāgo, ranjanti etenāti rāgo.</p>

<p rend="bodytext"><hi rend="bold">Bhāvakaraṇesū</hi>ti kimatthaṃ? Ranjatīti raṅgo.</p>

<p rend="bodytext" n="591"><hi rend="paranum">591</hi>, 544<hi rend="dot">.</hi><hi rend="bold">Hanassa ghāto</hi>.</p>

<p rend="bodytext"><hi rend="bold">Hana</hi>iccetassa dhātussa sabbassa <hi rend="bold">ghātā</hi>deso hoti <hi rend="bold">ṇa</hi>mhi paccaye pare.</p>

<p rend="bodytext">Upahanatīti upaghāto, gāvo hanatīti goghātako.</p>

<p rend="bodytext" n="592"><hi rend="paranum">592</hi>, 503<hi rend="dot">.</hi><hi rend="bold">Vadho</hi><pb ed="M" n="0.0278" /><hi rend="bold">vā sabbattha</hi>.</p>

<p rend="bodytext"><hi rend="bold">Hana</hi>iccetassa dhātussa <hi rend="bold">vadhā</hi>deso hoti vā sabbattha ṭhānesu.</p>

<p rend="bodytext">Hanatīti vadho, vadhako, avadhi, ahani vā.</p>

<p rend="bodytext" n="593"><hi rend="paranum">593</hi>, 564<hi rend="dot">.</hi><hi rend="bold">Ākārantānamāyo</hi>.</p>

<p rend="bodytext"><hi rend="bold">Ā</hi>kārantānaṃ dhātūnaṃ antassa <hi rend="bold">ā</hi>kārassa <hi rend="bold">āyā</hi>deso hoti <hi rend="bold">ṇa</hi>mhi paccaye pare.</p>

<p rend="bodytext">Dadātīti dāyako, dānaṃ dātuṃ sīlaṃ yassāti dānadāyī, majjaṃ dātuṃ sīlaṃ yassāti majjadāyī, nagaraṃ yātuṃ sīlaṃ <hi rend="bold">ya</hi>ssāti nagarayāyī.</p>

<p rend="bodytext" n="564"><hi rend="paranum">564</hi>, 582<hi rend="dot">.</hi><hi rend="bold">Pura samupa parīhi karotissa kha kharā vā tapaccayesuca</hi>.</p>

<p rend="bodytext"><hi rend="bold">Pura saṃ upa pari</hi>iccetehi karotissa dhātussa <hi rend="bold">kha kharā</hi>desā honti vā <hi rend="bold">ta</hi>paccaye pare, <hi rend="bold">ṇa</hi>mhi ca.</p>

<p rend="bodytext">Pure karīyatīti purakkhato, sammā karīyatīti saṅkhato, upagantvā karīyatīti upakkhato, parisamantato karotīti parikkhāro, saṃkarīyatīti saṅkhāro.</p>

<p rend="bodytext"><hi rend="bold">Vā</hi>ti kimatthaṃ? Upagantvā karotīti upakāro.</p>

<p rend="bodytext" n="595"><hi rend="paranum">595</hi>, 637<hi rend="dot">.</hi><hi rend="bold">Tave</hi><pb ed="M" n="0.0279" /><hi rend="bold">tunādīsu kā</hi>.</p>

<p rend="bodytext"><hi rend="bold">Tave tuna</hi>iccevamādīsu paccayesu karotissa dhātussa <hi rend="bold">kā</hi>ādeso hoti vā.</p>

<p rend="bodytext">Kātave, kātuṃ, kattuṃ vā, kātuna, kattuna vā.</p>

<p rend="bodytext" n="596"><hi rend="paranum">596</hi>, 551<hi rend="dot">.</hi><hi rend="bold">Gama khana hanādīnaṃ tuṃ tabbādīsu na</hi>.</p>

<p rend="bodytext"><hi rend="bold">Gama khana hana</hi>iccevamādīnaṃ dhātūnaṃ antassa <hi rend="bold">na</hi>kāro hoti vā <hi rend="bold">tuṃ tabbā</hi>dīsu paccayesu.</p>

<p rend="bodytext">Gantuṃ, gamituṃ, gantabbaṃ, gamitabbaṃ. Khantuṃ. Khanituṃ, khantabbaṃ, khanitabbaṃ. Hantuṃ, hanituṃ, hantabbaṃ. Hanitabbaṃ. Mantuṃ, manituṃ, mantabbaṃ, manitabbaṃ.</p>

<p rend="bodytext"><hi rend="bold">Ādiggahaṇaṃ</hi> kimatthaṃ? <hi rend="bold">Tuna</hi>ggahaṇatthaṃ. Gantuna, khantuna, hantuna, mantuna.</p>

<p rend="bodytext" n="597"><hi rend="paranum">597</hi>, 641<hi rend="dot">.</hi><hi rend="bold">Sabbehi tunādīnaṃ yo</hi>.</p>

<p rend="bodytext">Sabbehi dhātūhi <hi rend="bold">tunā</hi>dīnaṃ paccayānaṃ <hi rend="bold">ya</hi>kārādeso hoti vā.</p>

<p rend="bodytext">Abhivandiya, abhivanditvā, ohāya, ohitvā, upanīya, upanetvā, passiya, passitvā, uddissa, uddisitvā, ādāya, ādiyitvā.</p>

<p rend="bodytext" n="598"><hi rend="paranum">598</hi>, 643<hi rend="dot">.</hi><hi rend="bold">Canantehi</hi><pb ed="M" n="0.0280" /><hi rend="bold">raccaṃ</hi>.</p>

<p rend="bodytext">Cakāranakārantehi dhātūhi <hi rend="bold">tunā</hi>dīnaṃ paccayānaṃ <hi rend="bold">raccā</hi>deso hoti vā.</p>

<p rend="bodytext">Vivicca, āhacca, uhacca.</p>

<p rend="bodytext"><hi rend="bold">Vā</hi>ti kimatthaṃ? Hantvā.</p>

<p rend="bodytext" n="599"><hi rend="paranum">599</hi>, 644<hi rend="dot">.</hi><hi rend="bold">Disā svāna svāntalopo ca</hi>.</p>

<p rend="bodytext"><hi rend="bold">Disa</hi>iccetāya dhātuyā <hi rend="bold">tunā</hi>dīnaṃ paccayānaṃ <hi rend="bold">svānasvā</hi>desā honti, antalopo ca.</p>

<p rend="bodytext">Disvāna, disvā.</p>

<p rend="bodytext" n="600"><hi rend="paranum">600</hi>, 645<hi rend="dot">.</hi><hi rend="bold">Ma ha da bhehi mma yha jja bbha ddhā ca</hi>.</p>

<p rend="bodytext"><hi rend="bold">Ma ha da bha</hi> iccevamantehi dhātūhi <hi rend="bold">tunā</hi>dīnaṃ paccayānaṃ <hi rend="bold">mma yha jja bbha ddhā</hi> ādesā honti vā antalopo ca.</p>

<p rend="bodytext">Āgamma, āgamitvā, okkamma. Okkamitvā, paggayha, paggaṇhitvā, uppajja, uppajjitvā, ārabbha, ārabhitvā, āraddha, ārabhitvā.</p>

<p rend="bodytext" n="601"><hi rend="paranum">601</hi>, 334<hi rend="dot">.</hi><hi rend="bold">Taddhitasamāsakitakā</hi><pb ed="M" n="0.0281" /><hi rend="bold">nāmaṃ vā’ tave tunādīsu ca</hi>.</p>

<p rend="bodytext">Taddhitasamāsakitakaiccevamantā saddānāmaṃva daṭṭhabbā <hi rend="bold">tave tuna tvāna tvā</hi>dipaccayante vajjetvā.</p>

<p rend="bodytext">Vāsiṭṭho, pattadhammo, kumbhakāro iccevamādi.</p>

<p rend="bodytext" n="602"><hi rend="paranum">602</hi>, 6<hi rend="dot">.</hi><hi rend="bold">Dumhi garu</hi>.</p>

<p rend="bodytext">Dumhi akkhare yo pubbo akkharo, so garukova daṭṭhabbo.</p>

<p rend="bodytext">Bhitvā, chitvā, datvā, hutvā.</p>

<p rend="bodytext" n="603"><hi rend="paranum">603</hi>, 7<hi rend="dot">.</hi><hi rend="bold">Dīgho ca</hi>.</p>

<p rend="bodytext">Dīgho ca saro garukova daṭṭhabbo.</p>

<p rend="bodytext">Āhāro, nadī, vadhū, te dhammā, opanayiko.</p>

<p rend="bodytext" n="604"><hi rend="paranum">604</hi>, 684<hi rend="dot">.</hi><hi rend="bold">Akkharehi kāra</hi>.</p>

<p rend="bodytext">Akkharatthehi akkharābhidheyyehi <hi rend="bold">kāra</hi>paccayo hoti payoge sati.</p>

<p rend="bodytext">A eva akāro, ā eva ākāro, ya eva yakāro.</p>

<p rend="bodytext" n="605"><hi rend="paranum">605</hi>, 647<hi rend="dot">.</hi><hi rend="bold">Yathāgamamikāro</hi><pb ed="M" n="0.0282" />.</p>

<p rend="bodytext">Yathāgamaṃ sabbadhātūhi sabbapaccayesu <hi rend="bold">i</hi>kārāgamo hoti.</p>

<p rend="bodytext">Kāriyaṃ, bhavitabbaṃ, janitabbaṃ, viditabbaṃ, karitvā, icchitaṃ.</p>

<p rend="bodytext" n="606"><hi rend="paranum">606</hi>, 642<hi rend="dot">.</hi><hi rend="bold">Dadhantato yo kvaci</hi>.</p>

<p rend="bodytext"><hi rend="bold">Da</hi>kāradhakārantāya dhātuyā yathāgamaṃ <hi rend="bold">ya</hi>kārāgamo hoti kvaci <hi rend="bold">tunā</hi>dīsu paccayesu.</p>

<p rend="bodytext">Buddho loke uppajjitvā, dhammaṃ bujjhitvā.</p>

<p rend="bodytext"><hi rend="bold">Dadhantato</hi>ti kimatthaṃ? Labhitvā.</p>

<p rend="bodytext"><hi rend="bold">Kvacī</hi>ti kimatthaṃ? Uppādetvā.</p>

<p rend="centre">Iti kibbidhānakappe catuttho kaṇḍo.</p>

<p rend="subhead">Pañcamakaṇḍa</p>

<p rend="bodytext" n="607"><hi rend="paranum">607</hi>, 578<hi rend="dot">.</hi><hi rend="bold">Niggahita saṃyogādino</hi>.</p>

<p rend="bodytext">Saṃyogādibhūto <hi rend="bold">na</hi>kāro niggahitamāpajjate.</p>

<p rend="bodytext">Raṅgo, bhaṅgo, saṅgo.</p>

<p rend="bodytext" n="608"><hi rend="paranum">608</hi>, 623<hi rend="dot">.</hi><hi rend="bold">Sabbattha</hi><pb ed="M" n="0.0283" /><hi rend="bold">ge gī</hi>.</p>

<p rend="bodytext"><hi rend="bold">Ge</hi>iccetassa dhātussa <hi rend="bold">gī</hi>ādeso hoti sabbattha ṭhāne.</p>

<p rend="bodytext">Gītaṃ gāyati.</p>

<p rend="bodytext" n="609"><hi rend="paranum">609</hi>, 484<hi rend="dot">.</hi><hi rend="bold">Sadassa sīdattaṃ</hi>.</p>

<p rend="bodytext"><hi rend="bold">Sada</hi>iccetassa dhātussa <hi rend="bold">sīdā</hi>deso hoti sabbattha ṭhāne.</p>

<p rend="bodytext">Nisinno, nisīdati.</p>

<p rend="bodytext" n="610"><hi rend="paranum">610</hi>, 627<hi rend="dot">.</hi><hi rend="bold">Yajassa sarassi ṭṭhe</hi>.</p>

<p rend="bodytext"><hi rend="bold">Yaja</hi>iccetassa dhātussa sarassa <hi rend="bold">i</hi>kārādeso hoti ṭṭhe pare.</p>

<p rend="bodytext">Yiṭṭho, yiṭṭhā.</p>

<p rend="bodytext"><hi rend="bold">Ṭṭhe</hi>ti kimatthaṃ? Yajanaṃ.</p>

<p rend="bodytext" n="611"><hi rend="paranum">611</hi>, 608<hi rend="dot">.</hi><hi rend="bold">Hacatutthānamantānaṃ do dhe</hi>.</p>

<p rend="bodytext"><hi rend="bold">Ha</hi>catutthānaṃ dhātvantānaṃ <hi rend="bold">do</hi> ādeso hoti <hi rend="bold">dhe</hi> pare.</p>

<p rend="bodytext">Sannaddho, kuddho, yuddho, siddho, laddho, āraddho.</p>

<p rend="bodytext" n="612"><hi rend="paranum">612</hi>, 615<hi rend="dot">.</hi><hi rend="bold">Ḍo</hi><pb ed="M" n="0.0284" /><hi rend="bold">ḍhakāre</hi>.</p>

<p rend="bodytext">Hacatutthānaṃ dhātvantānaṃ <hi rend="bold">ḍo</hi> ādeso hoti ḍhakāre pare.</p>

<p rend="bodytext">Dayhatīti daḍḍho, vaḍḍhatīti vuḍḍho.</p>

<p rend="bodytext"><hi rend="bold">Ḍhakāre</hi>ti kimatthaṃ? Dāho.</p>

<p rend="bodytext" n="613"><hi rend="paranum">613</hi>, 583<hi rend="dot">.</hi><hi rend="bold">Gahassa ghara ṇe vā</hi>.</p>

<p rend="bodytext"><hi rend="bold">Gaha</hi>iccetassa dhātussa sabbassa <hi rend="bold">gharā</hi>deso hoti vā <hi rend="bold">ṇa</hi>paccaye pare.</p>

<p rend="bodytext">Gharaṃ, gharāni.</p>

<p rend="bodytext"><hi rend="bold">Vā</hi>ti kimatthaṃ? Gāho.</p>

<p rend="bodytext" n="614"><hi rend="paranum">614</hi>, 581<hi rend="dot">.</hi><hi rend="bold">Dahassa do ḷaṃ</hi>.</p>

<p rend="bodytext"><hi rend="bold">Daha</hi>iccetassa dhātussa <hi rend="bold">da</hi>kāro ḷattamāpajjate vā <hi rend="bold">ṇa</hi>paccaye pare.</p>

<p rend="bodytext">Paridahanaṃ pariḷāho.</p>

<p rend="bodytext"><hi rend="bold">Vā</hi>ti kimatthaṃ? Paridāho.</p>

<p rend="bodytext" n="615"><hi rend="paranum">615</hi>, 586<hi rend="dot">.</hi><hi rend="bold">Dhātvantassa lopo kvimhi</hi>.</p>

<p rend="bodytext">Dhātvantassa byañjanassa lopo hoti kvimhi paccaye pare.</p>

<p rend="bodytext">Bhujena <pb ed="M" n="0.0285" /> gacchatīti, bhujago. Urena gacchatīti urago, turago, saṅkho.</p>

<p rend="bodytext" n="616"><hi rend="paranum">616</hi>, 587<hi rend="dot">.</hi><hi rend="bold">Vidante ū</hi>.</p>

<p rend="bodytext"><hi rend="bold">Vida</hi>iccetassa dhātussa ante <hi rend="bold">ū</hi>kārāgamo hoti kvimhi paccaye pare.</p>

<p rend="bodytext">Lokaṃ vidati jānātīti lokavidū.</p>

<p rend="bodytext" n="617"><hi rend="paranum">617</hi>, 633<hi rend="dot">.</hi><hi rend="bold">Na ma ka rānamantānaṃ niyuttatamhi</hi>.</p>

<p rend="bodytext"><hi rend="bold">Na</hi>kāra <hi rend="bold">ma</hi>kāra <hi rend="bold">ka</hi>kāra <hi rend="bold">ra</hi>kārānaṃ dhātvantānaṃ lopo na hoti <hi rend="bold">i</hi>kārayutte <hi rend="bold">ta</hi>paccaye pare.</p>

<p rend="bodytext">Hanibhuṃ, gamito, ramito, sakito, sarito, karitvā.</p>

<p rend="bodytext"><hi rend="bold">Iyuttatamhī</hi>ti kimatthaṃ? Gato, sato.</p>

<p rend="bodytext" n="618"><hi rend="paranum">618</hi>, 571<hi rend="dot">.</hi><hi rend="bold">Na ka gattaṃ ca jāṇvumhi</hi>.</p>

<p rend="bodytext"><hi rend="bold">Ca</hi>kāra <hi rend="bold">ja</hi>kārā <hi rend="bold">ka</hi>kāra <hi rend="bold">ga</hi>kārattaṃ nāpajjante ṇvumhi paccaye pare.</p>

<p rend="bodytext">Pacatīti pācako, yajatīti yājako.</p>

<p rend="bodytext" n="619"><hi rend="paranum">619</hi>, 573<hi rend="dot">.</hi><hi rend="bold">Karassa</hi><pb ed="M" n="0.0286" /><hi rend="bold">ca tattaṃ tusmiṃ</hi>.</p>

<p rend="bodytext"><hi rend="bold">Kara</hi>iccetassa dhātussa antassa <hi rend="bold">ra</hi>kārassa <hi rend="bold">ta</hi>kārattaṃ hoti <hi rend="bold">tu</hi>paccaye pare.</p>

<p rend="bodytext">Karotīti kattā, karontīti kattāro.</p>

<p rend="bodytext" n="620"><hi rend="paranum">620</hi>, 549<hi rend="dot">.</hi><hi rend="bold">Tuṃ tuna tabbesu vā</hi>.</p>

<p rend="bodytext"><hi rend="bold">Kara</hi>iccetassa dhātussa antassa <hi rend="bold">ra</hi>kārassa <hi rend="bold">ta</hi>kārattaṃ hoti vā <hi rend="bold">tuṃ tuna tabba</hi>iccetesu paccayesu.</p>

<p rend="bodytext">Kattuṃ, kātuṃ, kattuna. Kātuna, kattabbaṃ, kātabbaṃ.</p>

<p rend="bodytext" n="621"><hi rend="paranum">621</hi>, 553<hi rend="dot">.</hi><hi rend="bold">Kāritaṃ viya ṇānubandho</hi>.</p>

<p rend="bodytext"><hi rend="bold">Ṇa</hi>kārānubandho paccayo kāritaṃ viya daṭṭhabbo vā.</p>

<p rend="bodytext">Dāho, deho, vāho, bāho, cāgo, vāro, cāro, parikkhāro, dāyako, nāyako, lāvako, bhāvako, kārī, ghātī, dāyī.</p>

<p rend="bodytext"><hi rend="bold">Vā</hi>ti kimatthaṃ? Upakkharo.</p>

<p rend="bodytext" n="622"><hi rend="paranum">622</hi>, 570<hi rend="dot">.</hi><hi rend="bold">Anakā</hi><pb ed="M" n="0.0287" /><hi rend="bold">yu ṇvūnaṃ</hi>.</p>

<p rend="bodytext"><hi rend="bold">Yuṇvu</hi>iccetesaṃ paccayānaṃ <hi rend="bold">ana aka</hi>iccete ādesā honti.</p>

<p rend="bodytext">Nandanaṃ, kārako.</p>

<p rend="bodytext" n="623"><hi rend="paranum">623</hi>, 554<hi rend="dot">.</hi><hi rend="bold">Ka gā ca jānaṃ</hi>.</p>

<p rend="bodytext"><hi rend="bold">Ca ja</hi>iccetesaṃ dhātvantānaṃ <hi rend="bold">ka</hi>kāragakārādesā honti <hi rend="bold">ṇā</hi>nubandhe paccaye pare.</p>

<p rend="bodytext">Pāko, yogo.</p>

<p rend="centre">Iti kibbidhānakappe pañcamo kaṇḍo.</p>

<p rend="centre">Kitakappo niṭṭhito.</p>
</body>
<back></back>
</text>
</TEI.2>