<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pañcapaññāsatima pariccheda</p>

<p rend="subhead">Rohaṇārāti vijayonāma</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Lokanāmo camūnātho, makkhakudrūsavāsiko;</p>

<p rend="gathalast">Saccapaṭiñño dhītimā, coḷadappavighātano.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Abhibhūya jane patvā, rajjaṃ rohaṇamaṇḍale;</p>

<p rend="gathalast">Vasī kājaragāmamhi, cārittavidhikovido.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Ahu tadā kittināmo, rājaputto mahabbalo;</p>

<p rend="gathalast">Tassa vaṃsādisampattī, nupubbena pavuccate.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Suto kassapabhūpassa, māṇanāmena vissuto;</p>

<p rend="gathalast">Ādipādo ahu dhīro, sadācāravibhūsito.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tassā’tha <pb ed="M" n="0.0350" /> jeṭṭhako bhātā, māṇavammo mahāmati;</p>

<p rend="gathalast">Gokaṇṇakasamīpaṭṭha-nadītīre nisīdiya.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Katamantupacāro so, yathāvidhimasesato;</p>

<p rend="gathalast">Akkhamālaṃ gahetvāna, mantaṃ jappitumārabhi.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kumāro kira bhattagge, pāturāsi savāhano;</p>

<p rend="gathalast">Sikhaṇḍi mukhatuṇḍena, balipaṭṭaṃ vikhaṇḍiya.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sacchiddake nāḷikera-kapāle viccunodake;</p>

<p rend="gathalast">Lūkhe jalamapassanto, japantassa mukhaṃgato.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tato bhāviniṃ siddhi, mapekkhaṃ nayanaṃ sakaṃ;</p>

<p rend="gathalast">Tassopanesi, nibbhijja, sopi taṃ sahasāpici.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Kumāro tassa santuṭṭho, kumārassābhipatthitaṃ;</p>

<p rend="gathalast">Varaṃ padāya nabhasā, rājamāno gato tato.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Bhinnekanayanaṃ disvā, sacivātaṃ paro disuṃ;</p>

<p rend="gathalast">Varalābhaṃ pakāsetvā, samassāsesi so jane.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tato so sacivātassa, santuṭṭhārādhayiṃsu taṃ;</p>

<p rend="gathalast">Anurādhapuraṃ patvā, bhiseko kāriyo iti.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Attho ko mamarajjena, vikalaṅgassa sampati;</p>

<p rend="gathalast">Tapokammaṃ karissāmi, pabbajjamupagammahaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Kaṇiṭṭho māṇanāmo ca, laṅkārajjaṃ kamāgataṃ;</p>

<p rend="gathalast">Pāletu iti so rajjaṃ, sampattaṃ sampaṭikkhipi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Viññātacittasañcārā, sacivā tassa sabbathā;</p>

<p rend="gathalast">Vattumetaṃ kaṇiṭṭhassa, pesesuṃ purise tadā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sutvā taṃ sīghamāgamma, passitvā sakabhātaraṃ;</p>

<p rend="gathalast">Patitvā pādamūlamhi, bahuṃ kandiya rodiya.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Jeṭṭhena bhātarā saddhi-manurādhapuraṃ gato;</p>

<p rend="gathalast">Makuṭaṃ tattha dhāresi, jeṭṭhacittānuvattako.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tato’bhayagiriṃ gantvā, pabbajjaṃ sakabhātuno;</p>

<p rend="gathalast">Yata yo tattha yācittha, bahumānapurassaraṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tato te yatayo tassa, pabbajjamupasampadaṃ;</p>

<p rend="gathalast">Akaṃsu vikalaṅgassa, sikkhāpadanirādarā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Pariveṇamuttaroḷa-muḷāraṃ <pb ed="M" n="0.0351" /> tassa kāriya;</p>

<p rend="gathalast">Katvā taṃ pariveṇassa, sāmikaṃ dharaṇī pati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Bhikkhūnaṃ chasataṃ tattha, vidhāya tadadhīnakaṃ;</p>

<p rend="gathalast">Parihāre adā tassa, pessavagge ca pañca so.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Samappesi ca so nānā-sippakammavicakkhaṇe;</p>

<p rend="gathalast">Jane cākā tadāyatte, so dāṭhādhāturakkhiye.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tassevādakarā’hesuṃ, bhikkhū’bhayagirimhi te;</p>

<p rend="gathalast">Rājā ca lokaṃ pālesi, sammā tassānusiṭṭhiyā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Janā tabbaṃsajā keci, taṃ rajjanirapekkhakā;</p>

<p rend="gathalast">Nivasiṃsu yathākāmaṃ, mahāsāmi padaṃsitā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Etassa māṇavammassa, rañño dhammanayaññuno;</p>

<p rend="gathalast">Aggabodhikumārādi-puttanattukkamāgate.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Vaṃse visuddhe jātassa, bhūpālanvayamuddhani;</p>

<p rend="gathalast">Samāsoḷasakaṅkāyaṃ, sammā rajjānusāsino.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Mahīpassa mahindassa, duve mākuladhītaro;</p>

<p rend="gathalast">Devalā lokikā cāti, nāmato vissutā subhā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Etāsu dvīsu dhītāsu, lokikā mātulattajaṃ;</p>

<p rend="gathalast">Paṭicca rājatanayaṃ, subhaṃ kassapanāmakaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Sā moggallāna lokavhe, putte dve labhi sobhane;</p>

<p rend="gathalast">Tesu jeṭṭhasuto loka-sāsanādhārakovido.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahāsāmīti paññāto, saṅghupāsanapālayo;</p>

<p rend="gathalast">Nekasāraguṇāvāso, vāsaṃ kappesi rohaṇe.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Dāṭhopatissa rājassa, nattā sugatasāsane;</p>

<p rend="gathalast">Pabbajjūpagato saddho, dhutavā sīlasaṃvuto.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Pahitatto vicittoso, pantasenāsane vasī;</p>

<p rend="gathalast">Guṇaṃ sabbattha vaṇṇesuṃ, tasmiṃ devā pasīdiya.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Guṇaṃ suṇitvā laṃkindo, tadā sabbattha patthaṭaṃ;</p>

<p rend="gathalast">Upasaṅkamma taṃ natvā, kātumattānusāsanaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Ārādhayamanicchantaṃ, yācitvāna punappunaṃ;</p>

<p rend="gathalast">Ānīya vāsayitvā taṃ, pāsāde sādhukārite.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Yatissarassa <pb ed="M" n="0.0352" /> vasato, kattha rājāguṇappiyo;</p>

<p rend="gathalast">Tassānusiṭṭhimaggaṭṭho, lokaṃ dhammena pālayi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Uddissārādhanaṃ sammā, laṃkindena kataṃ tadā;</p>

<p rend="gathalast">Selantarābhinikkhamma, yatindo so dayānugo.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Yato bhikkhū samūhetvā, vāsaṃ kappesi yattha so;</p>

<p rend="gathalast">Selantarasamūho’ti, vikkhyātiṃ so tato gato.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tato paṭṭhāya vāsetvā, rattiyaṃ devapalliyaṃ;</p>

<p rend="gathalast">Devatānumataṃ bhikkhuṃ, mūlaṭhāne ṭhapenti hi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Mūlattamāvasantānaṃ, yatīnamanusāsanā;</p>

<p rend="gathalast">Laṃkissarā pavattanti, pālentā lokasāsanaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Tassa dāṭhopatissassa, vaṃsajaṃ rājaputtakaṃ;</p>

<p rend="gathalast">Bodhiṃ paṭicca tabbaṃsā, buddhanāmā kumārikā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Alattha lokitaṃ nāma, dhītaraṃ varalakkhaṇaṃ;</p>

<p rend="gathalast">Kālena sā padinnā’si, moggallānassa dhīmato.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Sā taṃ paṭicca kittiñca, mittaṃ nāma kumārikaṃ;</p>

<p rend="gathalast">Mahindaṃ rakkhitaṃ cāpi, latittha caturo pajā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Ahu jeṭṭhasuto dhīro, vīro terasavassiko;</p>

<p rend="gathalast">Katahattho visesena, dhanusippamhi so tato.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Kathaṃ laṅkaṃ gahessāmi, dūretvā’rāti kaṇṭakaṃ;</p>

<p rend="gathalast">Iti cintāparogāme, mūlasālavhaye vasī.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Eko mahābalo vīro, buddharājoti vissuto;</p>

<p rend="gathalast">Vilomavattī hutvāna, lokasenānino tadā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Palāto cuṇṇasālavhaṃ, khippaṃ janapadaṃ tahiṃ;</p>

<p rend="gathalast">Kittādike jane neke, vase vattiya sabbathā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Saddhiṃ bandhūhi saṅgāma-sūrehi bahukehi so;</p>

<p rend="gathalast">Malayācalapādesu, vasī duppasaho tadā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Tassa’ntikamupāgamma, saṃvaccharikanāyako;</p>

<p rend="gathalast">Saṅgho nāma kumārassa, sarūpaṃ sādhuvaṃ bravi.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Mahāsāmissa tanayo, jeṭṭho kitti sanāmako;</p>

<p rend="gathalast">Dhaññalakkhaṇasampanno, sampannamativikkamo.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Jambudīpepi <pb ed="M" n="0.0353" /> taṃ rajjaṃ, kattumekātapattakaṃ;</p>

<p rend="gathalast">Samatthoti vicintepi, laṅkādīpamhi kā kathā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Tassa so vacanaṃ sutvā, sevitabbo kumārako;</p>

<p rend="gathalast">Iti nicchiya pesesi, kumārassa’ntikaṃ jane.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Suṇitvā so vaco tesaṃ, nivattanabhayā vibhū;</p>

<p rend="gathalast">Ajānahaṃ pitunnaṃ so, vīro dhanusahāyako.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Gehā nikkhamma passanto, sunimittāninekadhā;</p>

<p rend="gathalast">Agālahuṃ sarīvagga-piṭṭhigāmaṃ mahāmati.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Tahiṃ so nivasaṃ vīro, pesayitvā sasevake;</p>

<p rend="gathalast">Vipakkhādhiṭṭhitaṃ jesi, bodhivālavhagāmakaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Tato’bhimānī senānī, senaṃ so tattha pesayi;</p>

<p rend="gathalast">Sā parikkhipataṃ gāmaṃ, saṅgāmāya samārabhī.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Kumāro tehi yujjhanto, subhaṭo paṭuvikkamo;</p>

<p rend="gathalast">Disāsu vikirīsabbe, tulaṃ caṇḍova māḷuto.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Cuṇṇasālaṃ janapadaṃ, gantvā ṭhānavidū tadā;</p>

<p rend="gathalast">Tahiṃ vasaṃ vasekāsi, sabbaṃ malayamaṇḍalaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Tadāpi senaṃ senindo, pesetvā asakiṃ sakaṃ;</p>

<p rend="gathalast">Abhibhūtimasakkonto, kātuṃ dummanataṃ gato.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Makkhakudrusavāsissa, sacipassātha kittino;</p>

<p rend="gathalast">Suto mahabbalo deva-malloti vidito tadā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Sahito bandhumittehi, bahū rohaṇavāsino;</p>

<p rend="gathalast">Samādāyā’bhigantvāna, kumāraṃ passi sādaro.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Bandhiya churikaṃ cheko, so pannarasavassiko;</p>

<p rend="gathalast">Ādipādapadaṃ tattha, sampāpuṇi mahāyaso.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Tato hiraññamalaya, mupāgamma mahabbalo;</p>

<p rend="gathalast">Tahiṃ remuṇaselamhi, khandhāvāraṃ nibandhayi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tatthāpi senaṃ pesetvā, saṅgāmento camūpati;</p>

<p rend="gathalast">Aladdhavijayo chandaṃ, punayuddhe jahitato.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Lokanāmo camūnātho, lokaṃ hitvā sakaṃ tadā;</p>

<p rend="gathalast">Ahu vassamhi chaṭṭheso, paralokaparāyano.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Tadā <pb ed="M" n="0.0354" /> kassapanāmeko, kesadhātukanāyako;</p>

<p rend="gathalast">Jane’bhibhūyavattesi, nījāṇaṃ rohaṇe tadā.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Sutvā taṃ coḷasāmanto, puḷatthinagarā tadā;</p>

<p rend="gathalast">Nikkhamma yuddhasanaddho, gantvā kājaragāmakaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Kesādhātu tato yuddhe, bhinditvā damiḷaṃ balaṃ;</p>

<p rend="gathalast">Rakkhapāsāṇasīmāyaṃ, ṭhapetvā rakkhiye jane.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Paṭiladdhajayuddāmo, mahāsenā purakkhato;</p>

<p rend="gathalast">Punarāgamma pāvekkhi, vīro kājaragāmakaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Tadādipādo sutvāna, sabbaṃ sutthīradhātuko;</p>

<p rend="gathalast">Kesadhātuṃ nighātetuṃ, balaṃ sannayhi vegasā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Pavattiṃ taṃ suṇitvā so, sābhimāno bhusaṃtato;</p>

<p rend="gathalast">Samattaṃ balamādāya, sippatthalakamāgamā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Pañcayojanaraṭṭhādi-vāsikesu bahūjane;</p>

<p rend="gathalast">Samādāya samāsanne, rājaputte sudujjaye.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Virattatañca so ñatvā, bahunnaṃ raṭṭhavāsinaṃ;</p>

<p rend="gathalast">Dukkaraṃ ettha yuddhanti, gato so khadiraṅgaṇiṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Mahāsenāya bhūpāla suto soḷasavassīko;</p>

<p rend="gathalast">Khippaṃ vāpekkhi so vīta-daro kājaragāmakaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Chammāsamanubhotvāna, rohaṇaṃ ruṭṭhamānaso;</p>

<p rend="gathalast">Kesadhātukanāthopi, saṅgāmatthāya tatthagā.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Rājaputtassa senā’tha, vattenti samaraṃ kharaṃ;</p>

<p rend="gathalast">Kesadhātukanāthassa, sīsaṃ gaṇhi mahabbalā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Āgamma sattarasavayaṃ kumāro;</p>

<p rend="gatha2">Sabbattha patthaṭamahāyasakittitejo;</p>

<p rend="gatha3">Sumādineka vidhiyogavisesadakkho;</p>

<p rend="gathalast">Khīṇārikaṇṭakamakā’khilarohaṇaṃ taṃ.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Rohaṇārātivijayo nāma</p>

<p rend="centre">Pañcapaññāsatimo paricchedo.</p>
</body>
<back></back>
</text>
</TEI.2>