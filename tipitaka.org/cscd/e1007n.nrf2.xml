<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Cāṇakyanītilā gāthā</p>

<p rend="gatha1">Lālane <pb ed="M" n="2.0116" /> bahavo dosā,</p>

<p rend="gatha3">Tāḷane bahavo guṇā;</p>

<p rend="gatha3">Tasmā puttañca sissañca,</p>

<p rend="gathalast">Tāḷaye na ca lālaye.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Atītassa <pb ed="M" n="2.0117" /> hi mittassa,</p>

<p rend="gatha2">Yo ce dosaṃ pakāsaye;</p>

<p rend="gatha3">So have paccuppannassa,</p>

<p rend="gathalast">Dosaṃ bhāseti ñāyati.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Latāviya <pb ed="M" n="2.0121" /> sevakā te,</p>

<p rend="gatha2">Ye nissayaṃ palambare;</p>

<p rend="gatha3">Nissayassa vināsena,</p>

<p rend="gathalast">Bhūmyaṃ senti anāthakā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Dosasiṅgehi <pb ed="M" n="2.0125" /> vijjhanto,</p>

<p rend="gatha2">Mānakhūrehi akkamaṃ;</p>

<p rend="gatha3">Bhayaṃ karoti lokamhi,</p>

<p rend="gathalast">Gova bālo vihiṃsako.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Ādo <pb ed="M" n="2.0128" /> upari lokoyaṃ,</p>

<p rend="gatha2">Ujulekhāya tiṭṭhati;</p>

<p rend="gatha3">Musāvātehi taṃlokaṃ,</p>

<p rend="gathalast">Nipātesi anajjavaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sughaṭaṃ <pb ed="M" n="2.0132" /> kumbhakārena,</p>

<p rend="gatha2">Nāraho paribhuñjituṃ;</p>

<p rend="gatha3">Tathūpamāya vekkheyya,</p>

<p rend="gathalast">Sakammaparakammani.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Anantaraṃsī <pb ed="M" n="2.0136" /> sūropi,</p>

<p rend="gatha2">Nasakkoti ghanaṃ tamaṃ;</p>

<p rend="gatha3">Vijjhituṃ raṃsiyā loke,</p>

<p rend="gatha2">Tathā madanamohitā;</p>

<p rend="gatha3">Nasakkonti madaṃ bhetvā,</p>

<p rend="gathalast">Paññābhāya pabhāsituṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Khedaveraṃ <pb ed="M" n="2.0139" /> daliddamhi,</p>

<p rend="gatha2">Bhogimhi rogupaddavaṃ;</p>

<p rend="gatha3">Dessaverañca āṇimhi,</p>

<p rend="gathalast">Passe lokassa veritaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Saṃladdhena <pb ed="M" n="2.0144" /> subhogena,</p>

<p rend="gatha2">Jīvaṃ suddhaṃ kare nijaṃ;</p>

<p rend="gatha3">Seṭṭho so tena jīvena,</p>

<p rend="gathalast">Jeguccho malajīviko.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Vajira <pb ed="M" n="2.0148" /> puppharāgānaṃ,</p>

<p rend="gatha2">Visesaṃ yo nabujjhati;</p>

<p rend="gatha3">Kathañhi so vikkīṇeyya,</p>

<p rend="gathalast">Kīṇeyya vā yathātathaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Kippīli <pb ed="M" n="2.0152" /> kopi cintetvā,</p>

<p rend="gatha2">Pabbataṃ bhettu mussahaṃ;</p>

<p rend="gatha3">Abalā tanumajjhattā,</p>

<p rend="gathalast">Cintā hasyāva sā mudhā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Jātamattaṃ <pb ed="M" n="2.0155" /> na yo sattuṃ,</p>

<p rend="gatha2">Rogañcūpasamaṃ naye;</p>

<p rend="gatha3">Mahābalopi teneva,</p>

<p rend="gathalast">Vuddhiṃpatvā sa haññate.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Sajīvamaṃsabhakkhehi <pb ed="M" n="2.0159" />,</p>

<p rend="gatha2">Sadāṭhīhi mukhehi bho;</p>

<p rend="gatha3">Biḷārabyagghasīhānaṃ <pb ed="M" n="2.0160" />,</p>

<p rend="gatha2">Nihīnāni anekadhā;</p>

<p rend="gatha3">Tikkhāni kharavādāni,</p>

<p rend="gathalast">Manussānaṃ mukhāni ve.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Viluppantā <pb ed="M" n="2.0163" /> vidhāvanti,</p>

<p rend="gatha2">Sajīvavuttikammunā;</p>

<p rend="gatha3">Janā tena vihaññanti,</p>

<p rend="gathalast">Caranti dhammavemukhā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sulabhaṃ <pb ed="M" n="2.0167" /> lokiyaṃ loke,</p>

<p rend="gatha2">Sāsanīyaṃva dullabhaṃ;</p>

<p rend="gatha3">Dullabhaṃ taṃ vamaññanto,</p>

<p rend="gathalast">Eso bālatamo bhave.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Yo <pb ed="M" n="2.0172" /> patittha agyāvāṭaṃ,</p>

<p rend="gatha2">Mohā taṃ upakārituṃ;</p>

<p rend="gatha3">Aññorohi tadā vāṭaṃ,</p>

<p rend="gathalast">Dutīyo muḷhamuḷhako.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Byaggho <pb ed="M" n="2.0176" /> āvudhaviddho hi,</p>

<p rend="gatha2">Akā duṭṭhāni ninnadaṃ;</p>

<p rend="gatha3">Tatheva sādhusatthena,</p>

<p rend="gathalast">Viddho bālo pakuppito.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Pivanti <pb ed="M" n="2.0180" /> lohitaṃ ḍaṃsā,</p>

<p rend="gatha2">Anto tuṇḍena makkhikā;</p>

<p rend="gatha3">Bahiddhā parivārenti,</p>

<p rend="gathalast">Jano tena ḍaṃsāyaye.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Adhanassa <pb ed="M" n="2.0184" /> khaṇo appo,</p>

<p rend="gatha2">Saddhammo appakālino;</p>

<p rend="gatha3">Appako tena yuñjeyyuṃ,</p>

<p rend="gathalast">Khaṇaṃ bahuṃ labhetave.</p>
</body>
<back></back>
</text>
</TEI.2>