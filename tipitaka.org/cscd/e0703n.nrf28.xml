<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekūnatiṃsatima pariccheda</p>

<p rend="subhead">Thūpārambho</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Evaṃ samatte sambhāre, vesākhapuṇṇamāsīyaṃ;</p>

<p rend="gathalast">Patte visākhanakkhatte, mahāthūpatthamārabhi.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Hāretvāna tahiṃ thūpaṃ, thūpaṭhānamakhāṇayi;</p>

<p rend="gathalast">Satthahattho mahīpālo, thirī kātuṃ manekadhā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yodhehi āharāpetvā, guḷapāsāṇake tahiṃ;</p>

<p rend="gathalast">Kūṭehi āhanāpetvā, pāsāṇe cuṇṇite atha.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Cammavanaddha pādehi, mahāhatthīhi maddayi;</p>

<p rend="gathalast">Bhūmiyā thirībhāvatthaṃ, atthānatthavicakkhaṇo.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Ākāsa gaṅgāpatita-ṭṭhāne satatatintake;</p>

<p rend="gathalast">Mattikā sukhumā tattha, samantā tiṃ sayojane.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Navanīta mattikā’tesā, sukhumattā papuccati;</p>

<p rend="gathalast">Khīṇāsavā sāmaṇerā, mattikā āharuṃ tato.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Mattikā attharāpesi, tattha pāsāṇakoṭṭime;</p>

<p rend="gathalast">Iṭṭhakā attharāpesi, mattiko pariissaro.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tasso <pb ed="M" n="0.0163" /> parikharasudhaṃ, kuruvindaṃ tatopari;</p>

<p rend="gathalast">Tasso pariayojālaṃ, marumbantu tatoparaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Āhaṭaṃ sāmaṇerehi, himavantā sugandhakaṃ;</p>

<p rend="gathalast">Santharāpesi bhūmindo, phaḷikantu tatopari.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sīlāyo santharāpesiccha phaḷikasantharo pari;</p>

<p rend="gathalast">Sabbattha mattikākicce, navanītavhayā ahu.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Niyyāsena kapiṭṭhassa, sannitena rasodake;</p>

<p rend="gathalast">Aṭṭhaṅgulaṃ bahalaetā, lohapaṭṭaṃ sīlopari.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Manosilāyatilate-lasannitāya tato pari;</p>

<p rend="gathalast">Sattaṅgulaṃ sajjupaṭṭaṃ, santharesi rathesabho.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Mahāthūpa patiṭṭhāna-ṭhāne evaṃ mahīpati;</p>

<p rend="gathalast">Kāretvā parikammāni, vippasannena cetasā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Āsaḷhī sukkapakkhassa, divasamhi catuddase;</p>

<p rend="gathalast">Kāretvā bhikkhusaṅghassa, sannipātamidaṃ vadi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Mahācetiya matthāya, bhadantāmaṅgaliṭṭhakaṃ;</p>

<p rend="gathalast">Patiṭṭhāpessaṃ sve ettha, sabbo saṅgho sametuno.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Buddha pūjā payogena, mahājanahītatthiko;</p>

<p rend="gathalast">‘‘Mahājano’ posathiko, gandhamālādigaṇhiya.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Mahāthūpa patiṭṭhāna-ṭhānaṃ yātu suve’’iti;</p>

<p rend="gathalast">Cetiya ṭhāna bhūsāya, amacce ca niyojayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Āṇāpitā narindena, munino piyagāravā;</p>

<p rend="gathalast">Anekehi pakārehi, te taṃ ṭhānamalaṅkaruṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nagaraṃ sakalañceva, maggañceva idhāgataṃ;</p>

<p rend="gathalast">Anekehi pakārehi, alaṅkārayi bhūpati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Pabhāte ca catudvāre, nagarassa ṭhapāpayi;</p>

<p rend="gathalast">Nahāpite nahāpake ca, appake ca bahūtathā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Vatthāni <pb ed="M" n="0.0164" /> gandhamālā ca, annāni madhurāni ca;</p>

<p rend="gathalast">Mahājanatthaṃ bhūmindo, mahājanahite rato.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Paṭiyattāni etāni, sādiyitvā yathāruci;</p>

<p rend="gathalast">Porājānapadāceva thūpaṭhānamupāgamuṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sumaṇḍitehi nekehi, ṭhānantara vidhānato;</p>

<p rend="gathalast">Ārakkhito amaccehi, yathāṭhānaṃ mahīpati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Sumaṇḍitāhi nekāhi, devakaññūpamāhi ca;</p>

<p rend="gathalast">Nāṭakīhi paribbuḷho, sumaṇḍita passādhito.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Cattālīsa sahassehi, narehi parivārito;</p>

<p rend="gathalast">Nānā tūriya saṅghuṭṭho, devarāja vilāsavā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Mahāthūpa patiṭṭhānaṃ, ṭhānāṭhāna vicakkhaṇo;</p>

<p rend="gathalast">Aparaṇhe upāgañchi, nandayanto mahājanaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Aṭṭhuttarasahassaṃ so, sāṭakāniṭṭhapāpiya;</p>

<p rend="gathalast">Puṭabaddhāni majjhamhi, catupasse tato pana.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Vatthāni rāsīṃkāresi, aenakāni mahīpati;</p>

<p rend="gathalast">Madhusappi guḷādīhi ca, maṅgalatthaṃ ṭhapāpayi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Nānādesehipā’gañchuṃ, bahavo bhikkhavo idha;</p>

<p rend="gathalast">Idha dīpaṭṭhasaṅghassa, kā kathāva idhāgame.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Thero’ sīti sahassāni, bhikkhū ādāya āgamā;</p>

<p rend="gathalast">Rājagahassa sāmantā, indagutto mahāgaṇī.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sahassāni’sipatanā, bhikkhūnaṃ dvādasā’diya;</p>

<p rend="gathalast">Dhammaseno mahāthero, cetiyaṭhānamāgamā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Saṭṭhibhikkhusahassāni, ādāya idhamāgamā;</p>

<p rend="gathalast">Pīyadassī mahāthero, jetārāma vihārato.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Vesālī mahāvanato, theroru buddharakkhito;</p>

<p rend="gathalast">Aṭṭhārasa sahassāni, bhikkhū ādāya āgamā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Kosambī ghositārāmā, theroru dhammarakkhito;</p>

<p rend="gathalast">Tiṃsabhikkhusahassāni, ādāya idha āgamā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Ādāyujjenīyaṃ <pb ed="M" n="0.0165" /> thero, dakkhiṇa girito yati;</p>

<p rend="gathalast">Cattārīsa sahassāni, agoru saṅgharakkhito.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Bhikkhūnaṃ satasahassaṃ, saṭṭhasahassāni cā’diya;</p>

<p rend="gathalast">Pupphapure’sokarāmā, thero mittiṇṇa nāmako.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Duve satasahassāni, sahassāni asīti ca;</p>

<p rend="gathalast">Bhikkhū gahetvānu’ttiṇṇo, thero kasmiramaṇḍalā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Cattārīsata sahassāni, sahassāni ca saṭṭhi ca;</p>

<p rend="gathalast">Bhikkhū pallavabhogamhā, mahādevo mahāmatī.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Yonanagarā’lasandāso, yona mahādhammarakkhito;</p>

<p rend="gathalast">Thero tiṃsa sahassāni, bhikkhū ādāya āgamā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Vañjhāṭavivattaniyā, senāsanā tu uttaro;</p>

<p rend="gathalast">Thero saṭṭhisahassāni, bhikkhū ādāya āgamā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Cittagutto mahāthero, bodhimaṇḍavihārato;</p>

<p rend="gathalast">Tiṃsa bhikkhusahassāni, ādiyitvā idhāgamā.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Candagutto mahāthero, vanavāsapadesato;</p>

<p rend="gathalast">Āgāsīti sahassāni, ādiyitvā yatī idha.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Sūriyaguttomahāthero, kelāsamhā vihārato;</p>

<p rend="gathalast">Channavuti sahassāni, bhikkhūādāya āgamā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Bhikkhūnaṃ dīpavāsinaṃ, āgatānañca sabbaso;</p>

<p rend="gathalast">Gaṇanāya paricchedo, porāṇehi na bhāsito.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Samāgatānaṃ sabbesaṃ, bhikkhunaṃ taṃ samāgame;</p>

<p rend="gathalast">Vuttā khīṇāsavāyeva, te channavutikoṭiyo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Te mahācetiyaṭhānaṃ, parivāretvā yathārahaṃ;</p>

<p rend="gathalast">Majjhe ṭhapetvā okāsaṃ, rañño aṭṭhaṃsu bhikkhavo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Pavisitvā tahiṃ rājā, bhikkhusaṅghaṃ tathā ṭhitaṃ;</p>

<p rend="gathalast">Disvā pasannacittena, vanditvā haṭṭhamānaso.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Gandhamālāhi pūjetvā, katvāna tipadakkhiṇaṃ;</p>

<p rend="gathalast">Majjhe puṇṇaghaṭaṭhānaṃ, pavisitvā samaṅgalaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Suvaṇṇakhīle <pb ed="M" n="0.0166" /> paṭimukkaṃ, paribbhamanadaṇḍakaṃ;</p>

<p rend="gathalast">Rājatena kataṃ suddhaṃ, suddhapīti balodayo.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Gāhayitvā amaccena, maṇḍitena sujātinā;</p>

<p rend="gathalast">Abhimaṅgalabhūtena, bhūtabhūtiparāyaṇo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Mahantaṃ cetiyāvaṭṭaṃ, kāretuṃ katanicchayo;</p>

<p rend="gathalast">Bhamāpayitu māraddho, parikammita bhūmiyaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Siddhattho nāma nāmena, mahāthero mahiddhiko;</p>

<p rend="gathalast">Tathākarontaṃ rājānaṃ, dīghadassī nivārayi.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Evaṃ mahantaṃ thūpañca, ayaṃ rājā’rabhissati;</p>

<p rend="gathalast">Thūpe aniṭṭhiteyeva, maraṇaṃ assa hessati.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Bhavissati mahanto ca, thūpoduppaṭisaṅkharo;</p>

<p rend="gathalast">Iti so nāgataṃ passaṃ, mahantattaṃ nivārayi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Saṅghassa ca anuññāya, thero sambhāvanāyaca;</p>

<p rend="gathalast">Mahantaṃ kattukāmo’pi, gaṇhitvā therabhāsitaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Therassa upadesena, tassa rājā akārayi;</p>

<p rend="gathalast">Majjhimaṃ cetiyāvaṭṭaṃ, patiṭṭhāpetumiṭṭhikā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sovaṇṇarajate ceva, ghaṭe majjheṭṭhapāpayi;</p>

<p rend="gathalast">Aṭṭhaṭṭha aṭṭhitussāho, parivāriya te pana.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Aṭṭhuttarasahassañca, ṭhapāpesi nave ghaṭe;</p>

<p rend="gathalast">Aṭṭhuttare aṭṭhuttare, vatthānaṃ tu sate pana.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Iṭṭhikāpavarā aṭṭha, ṭhapāpesi visuṃ visuṃ;</p>

<p rend="gathalast">Sammatena amaccena, bhūsitena anekadhā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Tato ekaṃ gāhayitvā, nānāmaṅgalasaṅkhate;</p>

<p rend="gathalast">Puritthimadisābhāge, paṭhamaṃ maṅgalitthikaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Patiṭṭhāpesi sakkaccaṃ, manuññe gandhakaddame;</p>

<p rend="gathalast">Jātisumana pupphesu, pūjitesu tahiṃ pana.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Ahosi puthavīkampo, sesā sattāpi sattahi;</p>

<p rend="gathalast">Pattiṭṭhāpesa’ maccehi, maṅgalāni ca kārayi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Evaṃ <pb ed="M" n="0.0167" /> asāḷhamāsassa, sukkapakkhe’bhisammate;</p>

<p rend="gathalast">Uposathe pannarase, patiṭṭhāpesi iṭṭhikā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Catuddisaṃ ṭhite tattha, mahāthere anāsave;</p>

<p rend="gathalast">Vanditvā pūjayitvā ca, suppatito kamena so.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Pubbuttaraṃ disaṃ gantvā, piyadassiṃ anāsavaṃ;</p>

<p rend="gathalast">Vanditvāna mahātheraṃ, aṭṭhāsi tassa santike.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Maṅgalaṃ tattha vaḍḍhento, tassa dhammamabhāsiso;</p>

<p rend="gathalast">Therassa desanā tassa, janassā’hosi sātthikā.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Cattālīsasahassānaṃ, dhammābhisamayo ahu;</p>

<p rend="gathalast">Cattālīsasahassānaṃ, sotāpattiphalaṃ ahu.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Sahassaṃ sakadāgāmi, anāgāmi ca tattakā;</p>

<p rend="gathalast">Sahassaṃyeva arahanto, tattha’hesuṃ gihījanā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Aṭṭhārasasahassāni, bhikkhūbhikkhuniyo pana;</p>

<p rend="gathalast">Cuddaseva sahassāni, arahatte patiṭṭhayuṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Evampapasannamatimā ratanattayamhi,</p>

<p rend="gatha2">Cāgāmimuttamanasājanatāhi tena;</p>

<p rend="gatha3">Lokatthasiddhi paramā bhavatīti ñatvā,</p>

<p rend="gathalast">Saddhādinekaguṇayoga ratiṃ kareyyāti.</p>

<p rend="centre">Sujanappasādasaṃ vegatthāya kate mahāvaṃse</p>

<p rend="centre">Thūpārambho nāma</p>

<p rend="centre">Ekūnatiṃsatimo paricchedo.</p>
</body>
<back></back>
</text>
</TEI.2>