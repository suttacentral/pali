<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Bāladujjanakaṇḍo</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Atippiyo na kātabbo,</p>

<p rend="gatha2">Khalo kotūhalaṃ karo;</p>

<p rend="gatha3">Sirasā vahyamānopi,</p>

<p rend="gathalast">Aḍḍhapūro ghaṭo yathā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Sappo duṭṭho khalo duṭṭho,</p>

<p rend="gatha2">Sappo duṭṭhataro khalo;</p>

<p rend="gatha3">Mantosadhehi so sappo,</p>

<p rend="gathalast">Khalo kenupasammati.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Yo bālo maññati bālyaṃ,</p>

<p rend="gatha2">Paṇḍito vāpi tena so;</p>

<p rend="gatha3">Bālova paṇḍitamānī,</p>

<p rend="gathalast">So ve bāloti vuccati.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Madhuṃva maññatī bālo,</p>

<p rend="gatha2">Yāva pāpaṃ na paccati;</p>

<p rend="gatha3">Yadāca <pb ed="M" n="0.0016" /> paccatī pāpaṃ,</p>

<p rend="gathalast">Atha dukkhaṃ nigacchati.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Na sādhu balavā bālo,</p>

<p rend="gatha2">Sahasā vindate dhanaṃ;</p>

<p rend="gatha3">Kāyassa bhedā duppañño,</p>

<p rend="gathalast">Nirayaṃ sopapajjati.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Ghare duṭṭho ca mūsīko ca,</p>

<p rend="gatha2">Vane duṭṭho ca vānaro;</p>

<p rend="gatha3">Sakuṇe ca duṭṭho kāko,</p>

<p rend="gathalast">Nare duṭṭhoca brāhmaṇo.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Dīghā jāgarato ratti,</p>

<p rend="gatha2">Dīghaṃ santassa yojanaṃ;</p>

<p rend="gatha3">Dīgho bālāna saṃsāro,</p>

<p rend="gathalast">Saddhammaṃ a-vijānataṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tila mattaṃ paresaṃva,</p>

<p rend="gatha2">Appa dosañca passati;</p>

<p rend="gatha3">Nāḷikerampi sadosaṃ,</p>

<p rend="gathalast">Khala-jāto na passati.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Nattadosaṃ pare jaññā,</p>

<p rend="gatha2">Jaññā dosaṃ parassatu;</p>

<p rend="gatha3">Guyhe <pb ed="M" n="0.0017" /> kummo aṅgāni,</p>

<p rend="gathalast">Para dosañca lakkhaye.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Paṇḍitassa pasaṃsāya,</p>

<p rend="gatha2">Daṇḍo bālena dīyate;</p>

<p rend="gatha3">Paṇḍito paṇḍiteneva,</p>

<p rend="gathalast">Vaṇṇitova suvaṇṇito.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Luddhaṃ atthena gaṇheyya,</p>

<p rend="gatha2">Thaddhaṃ añjali kammunā;</p>

<p rend="gatha3">Chandānuvattiyā mūḷhaṃ,</p>

<p rend="gathalast">Yathābhūtena paṇḍitaṃ.</p>

<p rend="centre">Bāladujjanakaṇḍo niṭṭhito.</p>
</body>
<back></back>
</text>
</TEI.2>