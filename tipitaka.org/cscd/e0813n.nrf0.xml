<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre">Namo tassa bhagavato arahato sammāsambuddhassa.</p>

<p rend="book">Bālāvatāra</p>

<p rend="subhead">Paṇāma</p>

<p rend="bodytext">[Ka]</p>

<p rend="gatha1">Sabbaṃ niruttipathapāragataṃ sabuddhaṃ,</p>

<p rend="gatha2">Buddhaṃ tilokatilakaṃ hatapāpadhammaṃ;</p>

<p rend="gatha3">Dhammaṃ vimuttisukhadaṃ vihatāghasaṃghaṃ,</p>

<p rend="gathalast">Saṃghaṃ ca niccamabhivandiya dakkhiṇeyyaṃ.</p>

<p rend="bodytext">[Kha]</p>

<p rend="gatha1">Vuddhippattosmi muddho mama varagaravo sīlapaññādisobhe,</p>

<p rend="gatha2">Candādicceva suddhe varajinaṭhapite sāsanābbhe patīte;</p>

<p rend="gatha3">Nissāyevā tipemā paṇamiya sirasā niccamesaṃ saritvā,</p>

<p rend="gathalast">Pādambhoje guṇagge hataduritamalo ānubhāvena tassā.</p>

<p rend="bodytext">[Ga]</p>

<p rend="gatha1">Porāṇa sīhaḷa padattha vinicchayañca,</p>

<p rend="gatha2">Sabbampi māgadhaniruttinayaṃ pasatthaṃ;</p>

<p rend="gatha3">Aññañca nekavidha sakkata saddasatthaṃ,</p>

<p rend="gathalast">Pāramparābhata matañca nisamma sammā.</p>

<p rend="bodytext">[Gha]</p>

<p rend="gatha1">Bālāvatāra varamāgadha saddasatthe,</p>

<p rend="gatha2">Dubbodha nekapadaattha vinicchayena;</p>

<p rend="gatha3">Atthāya ādhunika bālaparamparāya,</p>

<p rend="gathalast"><hi rend="bold">Bālāvatāra varagaṇṭhipadaṃ</hi> karissaṃ.</p>

<p rend="bodytext">[Ṅa]</p>

<p rend="gatha1">Niccaṃ ye mettha bālā varahadayayutā suṭṭhu nikkhittanettā,</p>

<p rend="gatha2">Puṇṇe nānānayānaṃ suratarusadise dhīrapāsaṃsiye ve;</p>

<p rend="gatha3">Gambhīraṃ duttaraṃ te jinavacanudadhiṃ tiṇṇathāmā bhaveyyuṃ,</p>

<p rend="gathalast">Laddhopāyā ca candaṃ taditarapacuraṃ sakkataṃ sotukāmā.</p>

<p rend="bodytext">[Ca]</p>

<p rend="gatha1">Ganthanipphattiyā sesa – dukkarattaṃ yathāvato;</p>

<p rend="gatha2">Jānanti kusalā dhīrā, nekasatthantarādisu;</p>

<p rend="gathalast">Ganthesu guṇadosampi, teyeva vidurā sadā.</p>

<p rend="bodytext">[Cha]</p>

<p rend="gatha1">Tasmā ettha pamādādi – dosaleso bhave yadi;</p>

<p rend="gathalast">Porāṇāceraladdhīhi, vilomaṃ vā bhaveyya ce.</p>

<p rend="bodytext">[Ja]</p>

<p rend="gatha1">Ganthantaraṃ vigāhetvā, vicāretvā punappunaṃ;</p>

<p rend="gathalast">Yuttimeva ca gaṇhantu, hutvā vīmaṃsabuddhikāti.</p>

<p rend="subhead">Paṇāma</p>

<p rend="bodytext" n="1"><hi rend="paranum">1</hi><hi rend="dot">.</hi> Buddhaṃ <pb ed="M" n="0.0001" /> tidhā bhivanditvā, buddhambuja vilocanaṃ.</p>

<p rend="bodytext"><hi rend="bold">Bālāvatāraṃ</hi> bhāsissaṃ, bālānaṃ buddhivuddhiyā.</p>
</body>
<back></back>
</text>
</TEI.2>