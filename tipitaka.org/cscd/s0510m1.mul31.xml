<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">32. Ārakkhadāyakavaggo</p>

<p rend="subhead">1. Ārakkhadāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Dhammadassissa <pb ed="T" n="1.0388" /><pb ed="M" n="1.0288" /><pb ed="V" n="1.0272" /><pb ed="P" n="1.0253" /> munino, vati kārāpitā mayā;</p>

<p rend="gathalast">Ārakkho ca mayā dinno, dvipadindassa tādino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Aṭṭhārase kappasate, yaṃ kammamakariṃ tadā;</p>

<p rend="gathalast">Tena kammavisesena, patto me āsavakkhayo.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ārakkhadāyako thero imā gāthāyo abhāsitthāti.</p>

<p rend="centre">Ārakkhadāyakattherassāpadānaṃ paṭhamaṃ.</p>

<p rend="subhead">2. Bhojanadāyakattheraapadānaṃ</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Sujāto sālalaṭṭhīva, sobhañjanamivuggato;</p>

<p rend="gathalast">Indalaṭṭhirivākāse, virocati sadā jino.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Tassa devātidevassa, vessabhussa mahesino;</p>

<p rend="gathalast">Adāsi bhojanamahaṃ, vippasannena cetasā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Taṃ me buddho anumodi, sayambhū aparājito;</p>

<p rend="gathalast">Bhave nibbattamānamhi, phalaṃ nibbattatū tava.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="T" n="1.0389" /> ito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, bhojanassa idaṃ phalaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Pañcavīse ito kappe, eko āsiṃ amittako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0273" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā bhojanadāyako thero imā gāthāyo abhāsitthāti.</p>

<p rend="centre">Bhojanadāyakattherassāpadānaṃ dutiyaṃ.</p>

<p rend="subhead">3. Gatasaññakattheraapadānaṃ</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Ākāseva <pb ed="M" n="1.0289" /> padaṃ natthi, ambare anilañjase;</p>

<p rend="gathalast">Siddhatthaṃ jinamaddakkhiṃ, gacchantaṃ tidivaṅgaṇe <note>tidivaṅgaṇaṃ (syā. ka.)</note>.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Anileneritaṃ disvā, sammāsambuddhacīvaraṃ;</p>

<p rend="gathalast">Vitti mamāhu tāvade <note>vitti me pāhuṇā tāva (syā.), vitti me tāvade jātā (sī.)</note>, disvāna gamanaṃ muniṃ <note>mune (sī.)</note>.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Catunnavutito <pb ed="P" n="1.0254" /> kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0390" /> sudaṃ āyasmā gatasaññako thero imā gāthāyo abhāsitthāti.</p>

<p rend="centre">Gatasaññakattherassāpadānaṃ tatiyaṃ.</p>

<p rend="subhead">4. Sattapadumiyattheraapadānaṃ</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Nadīkūle vasāmahaṃ, nesādo nāma brāhmaṇo;</p>

<p rend="gathalast">Satapattehi pupphehi, sammajjitvāna assamaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, siddhatthaṃ lokanāyakaṃ;</p>

<p rend="gathalast">Disvā nabhena <note>vanena (syā. ka.)</note> gacchantaṃ, hāso me udapajjatha.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paccuggantvāna sambuddhaṃ, lokajeṭṭhaṃ narāsabhaṃ;</p>

<p rend="gathalast">Assamaṃ atināmetvā, jalajaggehi okiriṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ito te sattame kappe, caturo pādapāvarā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0290" /><pb ed="V" n="1.0274" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sattapadumiyo thero imā gāthāyo abhāsitthāti.</p>

<p rend="centre">Sattapadumiyattherassāpadānaṃ catutthaṃ.</p>

<p rend="subhead">5. Pupphāsanadāyakattheraapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="1.0391" /> sambuddhaṃ, pītaraṃsiṃva <note>sataraṃsiṃva (sī. syā.)</note> bhāṇumaṃ;</p>

<p rend="gathalast">Avidūrena gacchantaṃ, siddhatthaṃ aparājitaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Tassa paccuggamitvāna, pavesetvāna assamaṃ;</p>

<p rend="gathalast">Pupphāsanaṃ mayā dinnaṃ, vippasannena cetasā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Añjaliṃ paggahetvāna, vedajāto tadā ahaṃ;</p>

<p rend="gathalast">Buddhe cittaṃ pasādetvā, taṃ kammaṃ pariṇāmayiṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Yaṃ <pb ed="P" n="1.0255" /> me atthi kataṃ puññaṃ, sayambhumhaparājite;</p>

<p rend="gathalast">Sabbena tena kusalena, vimalo homi sāsane.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Catunnavutito kappe, pupphāsanamadaṃ tadā;</p>

<p rend="gathalast">Duggatiṃ nābhijānāmi, pupphāsanassidaṃ phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pupphāsanadāyako thero imā gāthāyo abhāsitthāti.</p>

<p rend="centre">Pupphāsanadāyakattherassāpadānaṃ pañcamaṃ.</p>

<p rend="subhead">6. Āsanasanthavikattheraapadānaṃ</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Cetiyaṃ uttamaṃ nāma, sikhino lokabandhuno;</p>

<p rend="gathalast">Araññe irīṇe vane, andhāhiṇḍāmahaṃ tadā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Pavanā <pb ed="T" n="1.0392" /> nikkhamantena, diṭṭhaṃ sīhāsanaṃ mayā;</p>

<p rend="gathalast">Ekaṃsaṃ añjaliṃ katvā, santhaviṃ <note>thavissaṃ (sī.)</note> lokanāyakaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Divasabhāgaṃ <pb ed="M" n="1.0291" /> thavitvāna, buddhaṃ lokagganāyakaṃ;</p>

<p rend="gathalast">Haṭṭho haṭṭhena cittena, imaṃ vācaṃ udīrayiṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘‘Namo <pb ed="V" n="1.0275" /> te purisājañña, namo te purisuttama;</p>

<p rend="gathalast">Sabbaññūsi mahāvīra, lokajeṭṭha narāsabha’.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Abhitthavitvā sikhinaṃ, nimittakaraṇenahaṃ;</p>

<p rend="gathalast">Āsanaṃ abhivādetvā, pakkāmiṃ uttarāmukho.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ thaviṃ vadataṃ varaṃ;</p>

<p rend="gathalast">Duggatiṃ nābhijānāmi, thomanāya idaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Sattavīse ito kappe, atulā satta āsu te;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā āsanasanthaviko <note>āsanasanthavako (?), āsanathaviko (ka.), āsanatthaviko (sī. syā.)</note> thero imā gāthāyo abhāsitthāti.</p>

<p rend="centre">Āsanasanthavikattherassāpadānaṃ chaṭṭhaṃ.</p>

<p rend="subhead">7. Saddasaññakattheraapadānaṃ</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Sudassano <pb ed="P" n="1.0256" /> mahāvīro, deseti amataṃ padaṃ;</p>

<p rend="gathalast">Parivuto sāvakehi, vasati gharamuttame.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Tāya <pb ed="T" n="1.0393" /> vācāya madhurāya, saṅgaṇhāti <note>saṅgaṇhante (sī.)</note> mahājanaṃ;</p>

<p rend="gathalast">Ghoso ca vipulo āsi, āsīso <note>āsaṃso (sī.)</note> devamānuse.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Nigghosasaddaṃ sutvāna, siddhatthassa mahesino;</p>

<p rend="gathalast">Sadde cittaṃ pasādetvā, avandiṃ lokanāyakaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0292" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saddasaññako thero imā gāthāyo abhāsitthāti.</p>

<p rend="centre">Saddasaññakattherassāpadānaṃ sattamaṃ.</p>

<p rend="subhead">8. Tiraṃsiyattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Kesariṃ <pb ed="V" n="1.0276" /> abhijātaṃva, aggikkhandhaṃva pabbate;</p>

<p rend="gathalast">Obhāsentaṃ disā sabbā <note>nivāsentaṃ (ka.), disāsinnaṃ (syā.)</note>, siddhatthaṃ pabbatantare.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Sūriyassa ca ālokaṃ, candālokaṃ tatheva ca;</p>

<p rend="gathalast">Buddhālokañca disvāna, vitti me udapajjatha.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Tayo āloke disvāna, sambuddhaṃ <note>buddhañca (sī.)</note> sāvakuttamaṃ;</p>

<p rend="gathalast">Ekaṃsaṃ ajinaṃ katvā, santhaviṃ lokanāyakaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Tayo <pb ed="T" n="1.0394" /> hi ālokakarā, loke lokatamonudā;</p>

<p rend="gathalast">Cando ca sūriyo cāpi, buddho ca lokanāyako.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Opammaṃ upadassetvā, kittito me mahāmuni;</p>

<p rend="gathalast">Buddhassa vaṇṇaṃ kittetvā, kappaṃ saggamhi modahaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ buddhamabhikittayiṃ;</p>

<p rend="gathalast">Duggatiṃ nābhijānāmi, kittanāya idaṃ phalaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Ekasaṭṭhimhito <pb ed="P" n="1.0257" /> kappe, eko ñāṇadharo ahu;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā tiraṃsiyo thero imā gāthāyo abhāsitthāti.</p>

<p rend="centre">Tiraṃsiyattherassāpadānaṃ aṭṭhamaṃ.</p>

<p rend="subhead">9. Kandalipupphiyattheraapadānaṃ</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Sindhuyā <pb ed="M" n="1.0293" /> nadiyā tīre, ahosiṃ kassako tadā;</p>

<p rend="gathalast">Parakammāyane yutto, parabhattaṃ apassito.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Sindhuṃ anucarantohaṃ, siddhatthaṃ jinamaddasaṃ;</p>

<p rend="gathalast">Samādhinā nisinnaṃva, satapattaṃva pupphitaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Satta <pb ed="T" n="1.0395" /> kandalipupphāni, vaṇṭe chetvānahaṃ tadā;</p>

<p rend="gathalast">Matthake abhiropesiṃ, buddhassādiccabandhuno.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="V" n="1.0277" /> sambuddhaṃ, anukūle samāhitaṃ;</p>

<p rend="gathalast">Tidhāpabhinnamātaṅgaṃ, kuñjaraṃva durāsadaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Tamahaṃ upagantvāna, nipakaṃ bhāvitindriyaṃ;</p>

<p rend="gathalast">Añjaliṃ paggahetvāna, avandiṃ satthuno ahaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kandalipupphiyo thero imā gāthāyo abhāsitthāti.</p>

<p rend="centre">Kandalipupphiyattherassāpadānaṃ navamaṃ.</p>

<p rend="subhead">10. Kumudamāliyattheraapadānaṃ</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Usabhaṃ pavaraṃ vīraṃ, mahesiṃ vijitāvinaṃ;</p>

<p rend="gathalast">Vipassinaṃ mahāvīraṃ, abhijātaṃva kesariṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Rathiyaṃ paṭipajjantaṃ, āhutīnaṃ paṭiggahaṃ;</p>

<p rend="gathalast">Gahetvā kumudaṃ mālaṃ, buddhaseṭṭhaṃ samokiriṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Ekanavutito <pb ed="T" n="1.0396" /><pb ed="P" n="1.0258" /> kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0294" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kumudamāliyo thero imā gāthāyo abhāsitthāti.</p>

<p rend="centre">Kumudamāliyattherassāpadānaṃ dasamaṃ.</p>

<p rend="centre">Ārakkhadāyakavaggo bāttiṃsatimo <note>battiṃsatimo (sī. syā.)</note>.</p>

<p rend="bodytext">Tassuddānaṃ –</p>

<p rend="gatha1">Ārakkhado bhojanado, gatasaññī padumiyo;</p>

<p rend="gatha2">Pupphāsanī santhaviko, saddasaññī tiraṃsiyo;</p>

<p rend="gathalast">Kandaliko kumudī ca, sattapaññāsa gāthakāti.</p>
</body>
<back></back>
</text>
</TEI.2>