<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">5. Maṅgalabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Koṇḍaññassa aparena, maṅgalo nāma nāyako;</p>

<p rend="gathalast">Tamaṃ loke nihantvāna, dhammokkamabhidhārayi.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Atulāsi <pb ed="V" n="2.0313" /> pabhā tassa, jinehaññehi uttariṃ;</p>

<p rend="gathalast">Candasūriyapabhaṃ hantvā, dasasahassī virocati.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Sopi buddho pakāsesi, caturo saccavaruttame;</p>

<p rend="gathalast">Te te saccarasaṃ pītvā, vinodenti mahātamaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Patvāna <pb ed="T" n="2.0444" /> bodhimatulaṃ, paṭhame dhammadesane;</p>

<p rend="gathalast">Koṭisatasahassānaṃ, dhammābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Surindadevabhavane <pb ed="M" n="2.0327" />, buddho dhammamadesayi;</p>

<p rend="gathalast">Tadā koṭisahassānaṃ <note>navakoṭisahassānaṃ (sī.)</note>, dutiyo samayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yadā sunando cakkavattī, sambuddhaṃ upasaṅkami;</p>

<p rend="gathalast">Tadā āhani sambuddho, dhammabheriṃ varuttamaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sunandassānucarā janatā, tadāsuṃ navutikoṭiyo;</p>

<p rend="gathalast">Sabbepi te niravasesā, ahesuṃ ehi bhikkhukā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sannipātā tayo āsuṃ, maṅgalassa mahesino;</p>

<p rend="gathalast">Koṭisatasahassānaṃ, paṭhamo āsi samāgamo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Dutiyo koṭisatasahassānaṃ, tatiyo navutikoṭinaṃ;</p>

<p rend="gathalast">Khīṇāsavānaṃ vimalānaṃ, tadā āsi samāgamo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ tena samayena, surucī nāma brāhmaṇo;</p>

<p rend="gathalast">Ajjhāyako mantadharo, tiṇṇaṃ vedāna pāragū.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tamahaṃ <pb ed="P" n="0.0022" /> upasaṅkamma, saraṇaṃ gantvāna satthuno;</p>

<p rend="gatha2">Sambuddhappamukhaṃ saṅghaṃ, gandhamālena pūjayiṃ;</p>

<p rend="gathalast">Pūjetvā gandhamālena, gavapānena tappayiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sopi maṃ buddho byākāsi, maṅgalo dvipaduttamo;</p>

<p rend="gathalast">‘‘Aparimeyyito kappe, ayaṃ buddho bhavissati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="T" n="2.0445" /> padahitvāna…pe… <pb ed="T" n="2.0446" /> hessāma sammukhā imaṃ’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasa pāramipūriyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tadā pītimanubrūhanto, sambodhivarapattiyā;</p>

<p rend="gathalast">Buddhe datvāna maṃ gehaṃ, pabbajiṃ tassa santike.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Suttantaṃ <pb ed="V" n="2.0314" /> vinayañcāpi, navaṅgaṃ satthusāsanaṃ;</p>

<p rend="gathalast">Sabbaṃ pariyāpuṇitvā, sobhayiṃ jinasāsanaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tatthappamatto viharanto, brahmaṃ bhāvetva bhāvanaṃ;</p>

<p rend="gathalast">Abhiññāpāramiṃ gantvā, brahmalokamagacchahaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Uttaraṃ <pb ed="M" n="2.0328" /> nāma nagaraṃ, uttaro nāma khattiyo;</p>

<p rend="gathalast">Uttarā nāma janikā, maṅgalassa mahesino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Navavassasahassāni <pb ed="T" n="2.0447" />, agāraṃ ajjha so vasi;</p>

<p rend="gathalast">Yasavā sucimā sirīmā, tayo pāsādamuttamā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Samatiṃsasahassāni, nāriyo samalaṅkatā;</p>

<p rend="gathalast">Yasavatī nāma nārī, sīvalo nāma atrajo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nimitte caturo disvā, assayānena nikkhami;</p>

<p rend="gathalast">Anūnaaṭṭhamāsāni, padhānaṃ padahī jino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Brahmunā yācito santo, maṅgalo nāma nāyako;</p>

<p rend="gathalast">Vatti cakkaṃ mahāvīro, vane sirīvaruttame.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sudevo dhammaseno ca, ahesuṃ aggasāvakā;</p>

<p rend="gathalast">Pālito nāmupaṭṭhāko, maṅgalassa mahesino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Sīvalā ca asokā ca, ahesuṃ aggasāvikā;</p>

<p rend="gathalast">Bodhi tassa bhagavato, nāgarukkhoti vuccati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nando ceva visākho ca, ahesuṃ aggupaṭṭhakā;</p>

<p rend="gathalast">Anulā ceva sutanā ca, ahesuṃ aggupaṭṭhikā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Aṭṭhāsīti ratanāni, accuggato mahāmuni;</p>

<p rend="gathalast">Tato niddhāvatī raṃsī, anekasatasahassiyo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Navutivassasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Yathāpi sāgare ūmī, na sakkā tā gaṇetuye;</p>

<p rend="gathalast">Tatheva sāvakā tassa, na sakkā te gaṇetuye.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Yāva <pb ed="T" n="2.0448" /> aṭṭhāsi sambuddho, maṅgalo lokanāyako;</p>

<p rend="gathalast">Na <pb ed="P" n="0.0023" /> tassa sāsane atthi, sakilesamaraṇaṃ <note>saṃkilesamaraṇaṃ (sī.)</note> tadā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Dhammokkaṃ <pb ed="V" n="2.0315" /> dhārayitvāna, santāretvā mahājanaṃ;</p>

<p rend="gathalast">Jalitvā dhūmaketūva, nibbuto so mahāyaso.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Saṅkhārānaṃ <pb ed="M" n="2.0329" /> sabhāvatthaṃ, dassayitvā sadevake;</p>

<p rend="gathalast">Jalitvā aggikkhandhova, sūriyo atthaṅgato yathā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Uyyāne vassare nāma, buddho nibbāyi maṅgalo;</p>

<p rend="gathalast">Tatthevassa jinathūpo, tiṃsayojanamuggatoti.</p>

<p rend="centre">Maṅgalassa bhagavato vaṃso tatiyo.</p>
</body>
<back></back>
</text>
</TEI.2>