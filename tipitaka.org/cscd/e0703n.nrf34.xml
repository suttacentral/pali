<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pañcatiṃsatimapariccheda</p>

<p rend="subhead">Dvādasarājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Āmaṇḍagāmaṇyabhayo, mahādāṭhikaaccaye;</p>

<p rend="gathalast">Navavassanaṭṭhamāse, rajjaṃ kāresi taṃ suto.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Chattāti chattaṃ kāresi, mahāthūpe manorame;</p>

<p rend="gathalast">Tatheva pādavediñca, muddhavediñca kārayi.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tatheva lohapāsāda, thūpavhe posathavhaye;</p>

<p rend="gathalast">Kāresi kucchiājiraṃ, kucchiāḷindameva ca.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Ubhayatthāpi <pb ed="M" n="0.0208" /> kāresi, cāruṃ ratanapaṇḍapaṃ;</p>

<p rend="gathalast">Rajataleṇa vihārañca, kārāpesi narādhipe.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mahāgāmeṇḍavāpiṃso, passe kāriya dakkhiṇe;</p>

<p rend="gathalast">Dakkhiṇassa vihārassa, adāsi puññadakkhiṇo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Māghātaṃ sakale dīpe, kāresi manujādhipo;</p>

<p rend="gathalast">Valliphalāni sabbāni, ropāpetvā tahiṃ tahiṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Maṃ sakubhaṇḍakaṃ nāma, āmaṇḍiya mahīpati;</p>

<p rend="gathalast">Pattaṃ pūrāpayitvāna, kāretvā vatthacumbaṭaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Dāpesi sabbasaṅghassa, vippasannena cetasā;</p>

<p rend="gathalast">Patte pūrāpayitvā so, āmaṇḍa gāmaṇividū.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Taṅkaniṭṭhokaṇirājā-tisso ghātiya tātaraṃ;</p>

<p rend="gathalast">Tīṇi vassāni nagare, rajjaṃ kāresi khattiyo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Uposathagharaṭṭaṃ esā, nicchini cekiyavhaye;</p>

<p rend="gathalast">Rājāparādhakammamhi, putte saṭṭhitu bhikkhavo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sahoḍḍe gāhayitvāna, rājā cetiya pabbate;</p>

<p rend="gathalast">Khipāpesi kaṇiravhe, pabbhāramhi asīlake.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Kaṇirājā accayena, āmaṇḍagāmaṇi suto;</p>

<p rend="gathalast">Cūḷābhayo vassamekaṃ, rajjaṃ kāresi khattiyo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> So goṇakanadītīre, purapassamhi dakkhiṇe;</p>

<p rend="gathalast">Kārāpesi mahīpālo, vihāre cūḷagallakaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Cūḷābhayassa’cca yena, sīvali taṃ kaniṭṭhikā;</p>

<p rend="gathalast">Āmaṇḍadhītā caturo, māse rajjamakārayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Āmaṇḍa bhāgineyyā tu, sīvaliṃ apanīyataṃ;</p>

<p rend="gathalast">Iḷanāgoti nāmena, chattaṃ ussāpayi pure.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tissavāpiṃ gate tasmiṃ, ādivasse narādhipe;</p>

<p rend="gathalast">Taṃ hitvā puramāgañchuṃ, bahavolambakaṇṇakā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tahiṃ adisvā te rājā, kuddho tehi akārayi;</p>

<p rend="gathalast">Maddayaṃ vāpiyā passe, mahāthūpañjasaṃsayaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tesaṃ <pb ed="M" n="0.0209" /> vicārake katvā, caṇḍāle ca ṭhapāpayi;</p>

<p rend="gathalast">Tena kuddhālambakaṇṇā, sabbe hutvāna ekato.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Rājānaṃ taṃ gahetvāna, rundhitvāna sake ghare;</p>

<p rend="gathalast">Sayaṃ rajjaṃ vicāresuṃ, rañño devī tadā sakaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Puttaṃ candamukhasivaṃ, maṇḍayitvā kumārakaṃ;</p>

<p rend="gathalast">Datvāna hatthe dhātīnaṃ, maṅgalahatthi santike.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Pesesi vatvā sandesaṃ, netvā taṃ dhātiyo tahiṃ;</p>

<p rend="gathalast">Vadiṃsu devisandesaṃ, sabbaṃ maṅgala hatthino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ayaṃ te sādhino putto,</p>

<p rend="gatha2">Sāmiko cārake ṭhito;</p>

<p rend="gatha3">Arihi ghātato seso,</p>

<p rend="gathalast">Tayā ghāto imassa tu.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tvamenaṃ kira ghātehi, idaṃ devivaco’’iti;</p>

<p rend="gathalast">Vatvā tu sayāpesuṃ, pādamūlamhi hatthino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dukkhito so ruditvāna, nāgo bhetvāna āḷakaṃ;</p>

<p rend="gathalast">Pavisitvā mahāvatthuṃ, dvāraṃ pātiya thāmasā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Rañño nisinnaṅgaṇamhi, ugghāṭetvā kavāṭakaṃ;</p>

<p rend="gathalast">Nisīdāpiya taṃ khandhe, mahātitthamupāgami.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Nāvaṃ āro payitvāna, rājānaṃ tattha kuñjaro;</p>

<p rend="gathalast">Pacchimo dadhitīrena, sayaṃ malaya māruhī.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Paratīre vasitvā so, tīṇivassāni khattiyo;</p>

<p rend="gathalast">Balakāyaṃ gahetvāna, āgā nāvāti rohaṇaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Titthe sakkharasobbhamhi, otaritvāna bhūpati;</p>

<p rend="gathalast">Akāsi rohaṇe tattha, mahantaṃ balasaṅgahaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Rañño maṅgalahatthiso, dakkhiṇaṃ malayaṃ tato;</p>

<p rend="gathalast">Rohaṇaṃye’vupāgañchi, tassa kammāni kātave.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahāpadumanāmassa, tattha jātakabhāṇino;</p>

<p rend="gathalast">Tulādhāravhavāsissa, mahātherassa santike.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Kapijātakaṃ <pb ed="M" n="0.0210" /> sutvāna, bodhisatte pasādavā;</p>

<p rend="gathalast">Nāgamahāvihāraṃ so, jiyāmuttadhanussataṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Katvā kāresi thūpañca, vaḍḍhāpesi yathāṭhitaṃ;</p>

<p rend="gathalast">Tissavāpiñca kāresi, tathā duravhavāpikaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> So gahetvā balaṃ rājā, yuddhāya abhinikkhami;</p>

<p rend="gathalast">Taṃ sutvā lambakaṇṇā ca, yuddhāya abhisaṃyutā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Papallakkhandhadvāramhi, khette hiṅkaravāpike;</p>

<p rend="gathalast">Yuddhaṃ ubhinnaṃ vattittha, aññamaññavihesanaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Nāvākilantadehattā, posā sīdanti rājino;</p>

<p rend="gathalast">Rājā nāmaṃ sāvayitvā, sayaṃ pāvisi tena so.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tena bhītālambakaṇṇā, sayiṃsu udarena so;</p>

<p rend="gathalast">Tesaṃ sīsāni chinditvā, ratanābhisamaṃkari.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tikkhattumevantukate, karuṇāya mahīpati;</p>

<p rend="gathalast">‘‘Amāretvā’va gaṇhātha, jīvaggāha’nti abruvi.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tato vijitasaṅgāmo, puraṃ āgamma bhūpati;</p>

<p rend="gathalast">Chattaṃ ussāpayitvāna tissavāpi chaṇaṃ agā.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Jalakīḷāya uggantvā, sumaṇḍitapasādhito;</p>

<p rend="gathalast">Attano sirisampattiṃ, disvā tassantarāyike.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Lambakaṇṇe saritvāna, kuddho so yojayīrathe;</p>

<p rend="gathalast">Yugaparamparā tesaṃ, purato pāvisī puraṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Mahāvatthussa ummāre, ṭhatvā rājāṇapesi so;</p>

<p rend="gathalast">‘‘Imesaṃ sīsamummāre, asmiṃ chindatha bho’’iti.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Goṇā eterathe yuttā, tava honti rathesabha;</p>

<p rend="gathalast">Siṅgaṃkhurañca etesaṃ, chedāpayata bho’’iti.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Mātuyā atha saññatto, sīsacchedaṃ nivāriya;</p>

<p rend="gathalast">Nāsañca pādaṅguṭṭhañca, tesaṃ rājā achedayi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Hatthivutthaṃ janapadaṃ, adā hatthissa khattiyo;</p>

<p rend="gathalast">Hatthibhogo janapado, iti tenāsi nāmato.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Evaṃ anurādhapure, iḷānāgo mahīpati;</p>

<p rend="gathalast">Chabbassāni anunāni, rajjaṃ kāresi khattiyo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Iḷanāgaccaye <pb ed="M" n="0.0211" /> tassa, putto candamukhosivo;</p>

<p rend="gathalast">Aṭṭhavassaṃ sattamāsaṃ, rājā rajjamakārayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Maṇikāragāme vāpi, kārāpetvā mahīpati;</p>

<p rend="gathalast">Issarasamaṇavhassa, vihārassa adāsi so.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Tassa rañño mahesī ca, saṅgāme pattimattano;</p>

<p rend="gathalast">Tassevā’dā vihārassa, damiḷadevīti vissutā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Taṃ tissavāpī kīḷāya, hantvā candamukhaṃ sivaṃ;</p>

<p rend="gathalast">Yasaḷālakatisso’ti, vissuto taṅkaniṭṭhako.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Anurādhapure ramme, laṅkābhuvadane subhe;</p>

<p rend="gathalast">Sattavassānaṭṭhamāse, rājā rajjamakārayi.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Dovirikassa dattassa, puttho dovāriko sayaṃ;</p>

<p rend="gathalast">Rañño sadisarūpena, ahosi subhanāmavā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Subhaṃ balatthaṃ taṃ rājā, rājabhūsāya bhūsiya;</p>

<p rend="gathalast">Nisidāpiya pallaṅke, hāsatthaṃ yasaḷālako.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Sīsacoḷaṃ balatthassa, sasīse paṭimuñciya;</p>

<p rend="gathalast">Yaṭṭhiṃ gahetvā hatthena, dvāramūle ṭhito sayaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Vandantesu amaccesu, nisinnaṃ āsanamhi taṃ;</p>

<p rend="gathalast">Rājā hasati evaṃ so, kurute antarantarā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Balattho ekadivasaṃ, rājānaṃ hasamānakaṃ;</p>

<p rend="gathalast">Ayaṃ balattho kasmā me, sammukhāhasatī’’ti so.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mārāpayitvā rājānaṃ, balattho so subho idha;</p>

<p rend="gathalast">Rajjaṃ kāresi chabbassaṃ, subharājāti vissuto.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Dvisu mahāvihāresu, subharājā manoramaṃ;</p>

<p rend="gathalast">Pariveṇapantiṃ subha-nāmakaṃyeva kārayi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Uruvelasamīpamhi, tathā vellivihārakaṃ;</p>

<p rend="gathalast">Puratthime ekadvāraṃ, gaṅgante nandigāmakaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Lambakaṇṇasuto <pb ed="M" n="0.0212" /> eko, uttarapassavāsiko;</p>

<p rend="gathalast">Senāpatimupaṭṭhāsi, vasabho nāma mātulaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Hessati vasabho nāma, rājā’ti sutiyāsadā;</p>

<p rend="gathalast">Ghāteti rājādīpamhi, sabbe vasabhanāmake.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Rañño dassāma vasataṃ, ima’’nti bhariyāya so;</p>

<p rend="gathalast">Senāpatimantayitvā, pāto rājakulaṃ agā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Gacchato tena sahasā, tambulaṃ cuṇṇavajjitaṃ;</p>

<p rend="gathalast">Hatthamhi vasabhassā’dā, taṃ sādhu parirakkhituṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Rājagehassa dvāramhi, tambulaṃ cuṇṇavajjitaṃ;</p>

<p rend="gathalast">Senāpati udikkhitvā, taṃ cuṇṇatthaṃ visajjayi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Senāpatissa bhariyā, cuṇṇatthaṃ vasabhaṃ gataṃ;</p>

<p rend="gathalast">Vatvā rahassaṃ datvā ca, sahassaṃ taṃ palāpayi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Mahāvihāraṭhānaṃ so, gantvāna vasabho pana;</p>

<p rend="gathalast">Tattha therehi khiranna-vatthehi katasaṅgaho.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Tato paraṃ kuṭṭhino ca, rājabhāvāya nicchitaṃ;</p>

<p rend="gathalast">Sutvāna vacanaṃhaṭṭho, ‘‘coro hessa’’nti nicchito.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Laddhasamatthapurise, gāmaghātaṃ tato paraṃ;</p>

<p rend="gathalast">Karonto rohaṇaṃ gantvā, kapallapuvopadesato.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Kamena raṭṭhaṃ kaṇhantho, sampattabalavāhano;</p>

<p rend="gathalast">So rājā dvīhi vassehi, āgamma purasantikaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Subharājaṃ raṇe hantvā, vasabho so mahabbalo;</p>

<p rend="gathalast">Ussāpayi purebhattaṃ, mātulo’pi raṇe pati.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Taṃ mātulassa sariraṃ, pubbabhūtopakārikaṃ;</p>

<p rend="gathalast">Akāsi vasabho rājā, mahesiṃ mettanāmikaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Sohorapāṭhakaṃ pucchi, āyuppamāṇamattano;</p>

<p rend="gathalast">‘‘Āha dvādasavassāni’’, rahoyevassa sopi ca.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Rahassaṃ rakkhaṇatthāya, sahassaṃ tassā dāpiya;</p>

<p rend="gathalast">Saṅghaṃ so sannipātetvā, vanditvā pucchi bhūpati.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Siyānu <pb ed="M" n="0.0213" /> bhante āyussa, vaḍḍhanakāraṇaṃ’’iti;</p>

<p rend="gathalast">‘‘Atthī’’ti saṅgho ācikkhi, antarāyavimocanaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Parissāvanadānañca, āvāsadāna meva ca;</p>

<p rend="gathalast">Gilānavattadānañca, dātabbaṃ manujādhipa.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Kātabbaṃ jiṇṇakāvāsa-paṭisaṅkharaṇaṃ tathā;</p>

<p rend="gathalast">Pañcasīlasamādānaṃ, katvā taṃ sādhurakkhiyaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Uposathūpavāso ca, kattabbo’ posathe’’iti;</p>

<p rend="gathalast">Rājā sādhūti gantvāna, tathā sabbaṃ makāsi so.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Tiṇṇaṃ tiṇṇañca vassānaṃ, accayena mahīpati;</p>

<p rend="gathalast">Dīpamhi sabbasaṅghassa, ticīvaramadāpayi.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Anāgatānaṃ therānaṃ, pesayitvāna dāpayi;</p>

<p rend="gathalast">Dvattiṃsāyahi ṭhānesu, dāpesi madhupāyasaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Catusaṭṭhiyā ca ṭhānesu, mahādānaṃtu missakaṃ;</p>

<p rend="gathalast">Sahassavaṭṭi catusu, ṭhānesu ca jalāpayi.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Cetiyapabbate ceva, thūpārāme ca cetiye;</p>

<p rend="gathalast">Mahāthūpe mahābodhi-ghare iti imesu hi.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Cittalakūṭe kāresi, dasathūpe manorame;</p>

<p rend="gathalast">Dīpe’khilamhi āvāse, jiṇṇe ca paṭisaṅkhari.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Valliyeravihāre ca, therassa so pasīdiya;</p>

<p rend="gathalast">Mahāvalligottaṃ nāma, vihārañca akārayi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Kāresi anurārāmaṃ, mahāgāmassa santike;</p>

<p rend="gathalast">Heḷigāmaṭṭhakarisa, sahassaṃ tassa dāpayi.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Mucelavihāraṃ kāretvā, so tissavaḍḍhamānake;</p>

<p rend="gathalast">Āḷisārodakabhāgaṃ, vihārassa adāpayi.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Kalambatitthe thūpamhi, kāresiṭṭhikakañcukaṃ;</p>

<p rend="gathalast">Kāresuposathā gāraṃ, vaṭṭitelattha massatu.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Sahassakarīsavāpiṃso <pb ed="M" n="0.0214" />, kārāpetvā adāsi ca;</p>

<p rend="gathalast">Kāresuposathāgāraṃ, vihāre kumbhigallake.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Soye’vu posathāgāraṃ, issarasamaṇake idha;</p>

<p rend="gathalast">Thūpārāmethūpagharaṃ, kārāpesi mahīpati.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Mahāvihāre pariveṇa, pantiṃ pacchimapekkhiniṃ;</p>

<p rend="gathalast">Kāresi ca catusālañca, jiṇṇakaṃ paṭisaṅkhari.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Catubuddhapaṭimārammaṃ, paṭimānaṃgharaṃtathā;</p>

<p rend="gathalast">Mahābodhiṅgaṇe ramme, rājā soyeva kārayi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Tassa rañño mahesī sā, vuttanāmā manoramaṃ;</p>

<p rend="gathalast">Thūpaṃ thūpagharañceva, rammaṃ tatheva kārayi.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Thūpārāme thūpagharaṃ, niṭṭhāpetvā mahīpati;</p>

<p rend="gathalast">Tassa niṭṭhāpitamahe, mahādānamadāsi ca.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Yuttānaṃ buddhavacane, bhikkhūnaṃ paccayampi ca;</p>

<p rend="gathalast">Bhikkhūnaṃ dhammakathikānaṃ, sappiphāṇitameva ca.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Nagarassa catudvāre, kapaṇavaṭṭañca dāpayi;</p>

<p rend="gathalast">Gilānānañca bhikkhūnaṃ, gilānavaṭṭameva ca.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Mayettiṃ rājuppalavāpiṃ, vahakolambagāmakaṃ;</p>

<p rend="gathalast">Mahānika vittavāpiṃ, mahārāmotti meva ca.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Kehālaṃ kāḷivāpiñca, cambuṭṭhiṃ vātamaṅganaṃ;</p>

<p rend="gathalast">Abhivaḍḍhamānakañca, iccekādasa vāpiyo.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Dvādasa mātikā ceva, subhikkhatthamakārayi;</p>

<p rend="gathalast">Guttattha purapākāraṃ, ceva muccamakārayi.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Gopurañca catudvāre, mahāvatthuñca kārayi;</p>

<p rend="gathalast">Saraṃ kāresi uyyāne, haṃsetatthavisajjayi.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Pure bahū pokkharaṇī, kārāpetvā tahiṃ tahiṃ;</p>

<p rend="gathalast">Ummaggena jalaṃ tattha, pavesesi mahīpati.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Evaṃ <pb ed="M" n="0.0215" /> nānāvidhaṃ puññaṃ, katvā vasabhabhūpati;</p>

<p rend="gathalast">Hatantarāyo so hutvā, puññakamme sadādaro.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Catuttāsīsavassāni, pure rajjamakārayi;</p>

<p rend="gathalast">Catuttālīsavesākha, pūjā yo ca akārayi.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Subharājā dharanto so, attano ekadhītaraṃ;</p>

<p rend="gathalast">Vasabhena bhayāsaṃkī, appesi’ṭhika vaḍḍhakiṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Attano kambalañceva, rājā bhaṇḍāni ca’ppayi;</p>

<p rend="gathalast">Vasabhena hate tasmiṃ, tamādāsiṭṭhavaḍḍhakī.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Dhītiṭhāne ṭhapetvāna, vaḍḍheti attano ghare;</p>

<p rend="gathalast">Sakammaṃ karato tassa, bhattaṃ āhari dārikā.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Sā nirodhasamāpannaṃ, tadambapuppha gumbake;</p>

<p rend="gathalast">Sattame divase disvā, bhattaṃ medhāvīnī adā.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Puna bhattaṃ randhayitvā, pituno bhattamāhari;</p>

<p rend="gathalast">Papañcakāraṇaṃ puṭṭhā, tamatthaṃ pituno vadi.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Tuṭṭho punappunañce’so, bhattaṃ therassa dāpayi;</p>

<p rend="gathalast">Vissattho’nāgataṃ disvā, thero āha kumārikaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Tavaissariyejāte, imaṃ ṭhānaṃ kumārike;</p>

<p rend="gathalast">Sareyyāsī’ti thero tu, tadā ca parinibbuto.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Sake so vasabho rājā, vayappattamhi puttake;</p>

<p rend="gathalast">Vaṅkanāsikatissamhi, kaññaṃtassānurūpikaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Gavesāpesi purisā, taṃ disvāna kumārikaṃ;</p>

<p rend="gathalast">Iṭṭhakavaḍḍhakīgāme, itthilakkhaṇa kovidā.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Rañño nivedayuṃ rājā, tamāṇāpetumārabhi;</p>

<p rend="gathalast">Tassāha rājadhītattaṃ, iṭṭhakavaḍḍhakī tadā.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Subharañño tu dhītattaṃ, kambalādīhi ñāpayi;</p>

<p rend="gathalast">Rājā tuṭṭho sutassā’dā, taṃ sādhu katamaṅgalaṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Vasabhassaccaye putto, vaṅkanāsika tissako;</p>

<p rend="gathalast">Anurādhapure rajjaṃ, tīṇi vassāni kārayi.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> So <pb ed="M" n="0.0216" /> goṇanadiyā tīre, mahāmaṅgalanāmakaṃ;</p>

<p rend="gathalast">Vihāraṃ kārayi rājā, vaṅkanāsikatissako.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Mahāmattā tu devī sā, sarantī therabhāsitaṃ;</p>

<p rend="gathalast">Vihārakāraṇatthāya, akāsi dhanasañcayaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Vaṅkanāsikatissassa, accaye kārayī suto;</p>

<p rend="gathalast">Rajjaṃ bāvīsavassāni, gajjabāhukagāmaṇi.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Sutvā so mātuvacanaṃ, mātudatthāya kārayi;</p>

<p rend="gathalast">Kadambapupphaṭhānamhi, rājamātuvihārakaṃ.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Mātā satasahassaṃ sā, bhūmiatthoya paṇḍitā;</p>

<p rend="gathalast">Adā mahāvihārassa, vihārañca akāra yi.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Sayameva akāresi, tattha thūpaṃ silāmayaṃ;</p>

<p rend="gathalast">Saṅghabhogañca pādāsi, kiṇitvāna tato tato.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Abhayuttara mahāthūpaṃ, vaḍḍhāpetvā citāpayi;</p>

<p rend="gathalast">Catudvāre ca tattheva, ādimukhamakārayi.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Gāmaṇitissavāpiṃ so, kārāpetvā mahīpati;</p>

<p rend="gathalast">Abhayagiri vihārassa, pākavaṭṭāya’dāsi ca.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Maricavaṭṭikathūpamhi, kañcukañca akārayi;</p>

<p rend="gathalast">Kiṇitvā satasahassena, saṅghabhogamadāsi ca.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Kāresi pacchime vasse, vihāraṃ rāmakavhayaṃ;</p>

<p rend="gathalast">Mahejasanasālañca, nagaramhi akārayi.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Gajabāhussaccayena, sasuro tassa rājino;</p>

<p rend="gathalast">Rajjaṃ mahallako nāgo, chabbassāni akārayi.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Puratthime pejalakaṃ, dakkhiṇe koṭi pabbataṃ;</p>

<p rend="gathalast">Pacchime dakapāsāṇe, nāgadīpe sālipabbataṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Bījagāme tanaveḷiṃ, rohaṇe janapade pana;</p>

<p rend="gathalast">Tobbalanāgapabbatañca, antoṭṭhe girihālikaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Ete <pb ed="M" n="0.0217" /> satta vihāre so, mahallanāgabhūpati;</p>

<p rend="gathalast">Parittenapi kālena, kārāpesi mahāmatī.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Evaṃ asārehi dhanehi sāraṃ,</p>

<p rend="gatha2">Puññāni katvāna bahūni paññā;</p>

<p rend="gatha3">Ādenti bālā pana kāma hetu,</p>

<p rend="gathalast">Bahūni pāpāni karontā mohā’ti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dvādasa rājako nāma</p>

<p rend="centre">Pañcatiṃsatimo paricchedo.</p>
</body>
<back></back>
</text>
</TEI.2>