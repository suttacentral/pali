<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">13. Sumedhabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Padumuttarassa <pb ed="T" n="2.0481" /><pb ed="M" n="2.0346" /><pb ed="P" n="0.0037" /> aparena, sumedho nāma nāyako;</p>

<p rend="gathalast">Durāsado uggatejo, sabbalokuttamo muni.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Pasannanetto sumukho, brahā uju patāpavā;</p>

<p rend="gathalast">Hitesī sabbasattānaṃ, bahū mocesi bandhanā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yadā buddho pāpuṇitvā, kevalaṃ bodhimuttamaṃ;</p>

<p rend="gathalast">Sudassanamhi nagare, dhammacakkaṃ pavattayi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tassāpi abhisamayā tīṇi, ahesuṃ dhammadesane;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Punāparaṃ kumbhakaṇṇaṃ, yakkhaṃ so damayī jino;</p>

<p rend="gathalast">Navutikoṭisahassānaṃ, dutiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Punāparaṃ amitayaso, catusaccaṃ pakāsayi;</p>

<p rend="gathalast">Asītikoṭisahassānaṃ, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, sumedhassa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sudassanaṃ <pb ed="V" n="2.0332" /> nāma nagaraṃ, upagañchi jino yadā;</p>

<p rend="gathalast">Tadā khīṇāsavā bhikkhū, samiṃsu satakoṭiyo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Punāparaṃ devakūṭe, bhikkhūnaṃ kathinatthate;</p>

<p rend="gathalast">Tadā navutikoṭīnaṃ, dutiyo āsi samāgamo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Punāparaṃ <pb ed="T" n="2.0482" /> dasabalo, yadā carati cārikaṃ;</p>

<p rend="gathalast">Tadā asītikoṭīnaṃ, tatiyo āsi samāgamo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Ahaṃ tena samayena, uttaro nāma māṇavo;</p>

<p rend="gathalast">Asītikoṭiyo mayhaṃ, ghare sannicitaṃ dhanaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Kevalaṃ sabbaṃ datvāna, sasaṅghe lokanāyake;</p>

<p rend="gathalast">Saraṇaṃ tassupagañchiṃ, pabbajjañcābhirocayiṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sopi maṃ buddho byākāsi, karonto anumodanaṃ;</p>

<p rend="gathalast">‘‘Tiṃsakappasahassamhi, ayaṃ buddho bhavissati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="M" n="2.0347" /> padahitvāna…pe… <pb ed="T" n="2.0483" /> hessāma sammukhā imaṃ’’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Suttantaṃ vinayañcāpi, navaṅgaṃ satthusāsanaṃ;</p>

<p rend="gathalast">Sabbaṃ pariyāpuṇitvāna, sobhayiṃ jinasāsanaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tatthappamatto <pb ed="T" n="2.0484" /><pb ed="P" n="0.0038" /> viharanto, nisajjaṭṭhānacaṅkame;</p>

<p rend="gathalast">Abhiññāsu pāramiṃ gantvā, brahmalokamagañchahaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Sudassanaṃ nāma nagaraṃ, sudatto nāma khattiyo;</p>

<p rend="gathalast">Sudattā nāma janikā, sumedhassa mahesino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Navavassasahassāni, agāraṃ ajjha so vasi;</p>

<p rend="gathalast">Sucandakañcanasirivaḍḍhā, tayo pāsādamuttamā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tisoḷasasahassāni, nāriyo samalaṅkatā;</p>

<p rend="gathalast">Sumanā nāma sā nārī, punabbasu nāma atrajo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nimitte caturo disvā, hatthiyānena nikkhami;</p>

<p rend="gathalast">Anūnakaṃ aḍḍhamāsaṃ, padhānaṃ padahī jino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Brahmunā yācito santo, sumedho lokanāyako;</p>

<p rend="gathalast">Vatti cakkaṃ mahāvīro, sudassanuyyānamuttame.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Saraṇo <pb ed="V" n="2.0333" /> sabbakāmo ca, ahesuṃ aggasāvakā;</p>

<p rend="gathalast">Sāgaro nāmupaṭṭhāko, sumedhassa mahesino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Rāmā ceva surāmā ca, ahesuṃ aggasāvikā;</p>

<p rend="gathalast">Bodhi tassa bhagavato, mahānīpoti vuccati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Uruvelā yasavā ca, ahesuṃ aggupaṭṭhakā;</p>

<p rend="gathalast">Yasodharā sirimā ca <note>yasā nāma sirimā ca (syā. kaṃ.)</note>, ahesuṃ aggupaṭṭhikā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Aṭṭhāsītiratanāni, accuggato mahāmuni;</p>

<p rend="gathalast">Obhāseti disā sabbā, cando tāragaṇe yathā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Cakkavattimaṇī <pb ed="T" n="2.0485" /> nāma, yathā tapati yojanaṃ;</p>

<p rend="gathalast">Tatheva tassa ratanaṃ, samantā pharati yojanaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Navutivassasahassāni <pb ed="M" n="2.0348" />, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Tevijjachaḷabhiññehi, balappattehi tādihi;</p>

<p rend="gathalast">Samākulamidaṃ āsi, arahantehi sādhuhi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Tepi sabbe amitayasā, vippamuttā nirūpadhī;</p>

<p rend="gathalast">Ñāṇālokaṃ dassayitvā, nibbutā te mahāyasā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sumedho jinavaro buddho, medhārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Sumedhassa bhagavato vaṃso ekādasamo.</p>
</body>
<back></back>
</text>
</TEI.2>