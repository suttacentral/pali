<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">5. Taddhitakappa</p>

<p rend="subhead">Aṭṭhamakaṇḍa</p>

<p rend="bodytext" n="344"><hi rend="paranum">344</hi>, 361<hi rend="dot">.</hi><hi rend="bold">Vāṇa’pacce</hi><pb ed="M" n="0.0183" />.</p>

<p rend="bodytext"><hi rend="bold">Ṇa</hi>paccayo hoti vā ‘‘tassāpacca’’ miccetasmiṃ atthe.</p>

<p rend="bodytext">Vasiṭṭhassa apaccaṃ vāsiṭṭho, vasiṭṭhassa apaccaṃ vā, vasiṭṭhassa apaccaṃ vāsiṭṭhī, vasiṭṭhassa apaccaṃ vāsiṭṭhaṃ. Evaṃ bhāradvājo, bhāradvājī, bhāradvājaṃ. Gotamo, gotamī, gotamaṃ. Vāsudevo, vāsudevī, vāsudevaṃ. Bāladevo, bāladevī, bāladevaṃ. Vesāmitto, vesāmittī vesāmittaṃ.</p>

<p rend="bodytext" n="345"><hi rend="paranum">345</hi>, 366<hi rend="dot">.</hi><hi rend="bold">Ṇāyana ṇāna vacchādito</hi>.</p>

<p rend="bodytext">Tasmā <hi rend="bold">vacchā</hi>dito gottagaṇato <hi rend="bold">ṇāyanaṇāna</hi>paccayā honti vā ‘‘tassāpacca’’miccetasmiṃ atthe.</p>

<p rend="bodytext">Vacchassa apaccaṃvacchāyano, vacchāno, vacchassa apaccaṃ vā, vacchassa apaccaṃ vacchāyanī, vacchānī, vacchassa apaccaṃ vacchāyanaṃ, vacchānaṃ. Sakaṭassa apaccaṃ sākaṭāyano, sākaṭāno <pb ed="M" n="0.0184" />, sakaṭassa apaccaṃ vā, sākaṭāyanī, sā kaṭānī, sākaṭāyanaṃ, sākaṭānaṃ. Evaṃ kaṇhāyano, kaṇhāno, kaṇhassa apaccaṃ vā. Kaṇhāyanī, kaṇhānī, kaṇhāyanaṃ, kaṇhānaṃ. Aggivessāyano, aggivessāno, aggivessāyanī, aggivessānī, aggivessāyanaṃ, aggivessānaṃ. Gacchāyano, gacchāno, gacchāyanī, gacchānī, gacchāyanaṃ, gacchānaṃ. Kappāyano, kappāno, kappāyanī, kappānī, kappāyanaṃ, kappānaṃ. Moggallāyano, moggallāno, moggallāyanī, moggallānī, moggallāyanaṃ, moggallānaṃ. Muñcāyano, muñcāno, muñcāyanī, muñcānī, muñcāyanaṃ, muñcānaṃ. Saṅghāyano, saṅghāno, saṅghāyanī, saṅghānī, saṅghāyanaṃ, saṅghānaṃ. Lomāyano, lomāno, lomāyanī, lomānī, lomāyanaṃ, lomānaṃ, sākamāyano, sākamāno, sākamāyanī, sākamānī, sākamāyanaṃ, sākamānaṃ. Nārāyano, nārāno, nārāyanī, nārānī, nārāyanaṃ, nārānaṃ. Corāyanocorāno, corāyanī, corānī, corāyanaṃ, corānaṃ, āvasālāyano, āvasālāno, āvasālāyanī, āvasālānī, āvasālāyanaṃ, āvasālānaṃ. Dvepāyano, dvepāno, dvepāyanī, dvepānī, dvepāyanaṃ, dvepānaṃ. Kuñcāyano, kuñcāno, kuñcāyanī, kuñcānī, kuñcāyanaṃ, kuñcānaṃ. Kaccāyano, kaccāno, kaccāyanī, kaccānī, kaccāyanaṃ, kaccānaṃ.</p>

<p rend="bodytext" n="346"><hi rend="paranum">346</hi>, 367<hi rend="dot">.</hi><hi rend="bold">Ṇeyyo</hi><pb ed="M" n="0.0185" /><hi rend="bold">kattikādīhi</hi>.</p>

<p rend="bodytext">Tehi gottagaṇehi <hi rend="bold">kattikā</hi>dīhi <hi rend="bold">ṇeyya</hi>paccayo hoti vā ‘‘tassāpacca’’miccetasmiṃ atthe.</p>

<p rend="bodytext">Kattikāya apaccaṃ kattikeyyo, kattikāya apaccaṃ vā. Evaṃ venateyyo, rohiṇeyyo, gaṅgeyyo, kaddameyyo, nādeyyo, āleyyo, āheyo, kāmeyyo, suciyā apaccaṃ soceyyo, sāleyyo, bāleyyo, māleyyo, kāleyyo.</p>

<p rend="bodytext" n="347"><hi rend="paranum">347</hi>, 368<hi rend="dot">.</hi><hi rend="bold">Ato ṇi vā</hi>.</p>

<p rend="bodytext">Tasmā <hi rend="bold">a</hi>kārato <hi rend="bold">ṇi</hi>paccayo hoti vā ‘‘tassāpacca’’miccetasmiṃ atthe.</p>

<p rend="bodytext">Dakkhassa apaccaṃ dakkhi, dakkhassa apaccaṃ vā. Duṇassa apaccaṃ doṇi, duṇassa apaccaṃ vā, evaṃ vāsavi, sakyaputti, nāṭaputti, dāsaputti, dāsavi, vāruṇi, gaṇḍi, bāladevi, pāvaki, jenadatti, buddhi, dhammi, saṅghi, kappi, anuruddhi.</p>

<p rend="bodytext"><hi rend="bold">Vāti vikappanatthena ṇika</hi>paccayo hoti ‘‘tassāpacca’’miccetasmiṃ atthe. Sakyaputtassa apaccaṃ sakyaputtiko. Evaṃ nāṭaputtiko, jenadattiko.</p>

<p rend="bodytext" n="148"><hi rend="paranum">148</hi>, 371<hi rend="dot">.</hi><hi rend="bold">Ṇavo’</hi><pb ed="M" n="0.0186" /><hi rend="bold">pakvādīhi</hi>.</p>

<p rend="bodytext"><hi rend="bold">Upaku</hi>iccevamādīhi <hi rend="bold">ṇava</hi>paccayo hoti vā ‘‘tassāpacca’’miccetasmiṃ atthe.</p>

<p rend="bodytext">Upakussa apaccaṃ opakavo, upakussa apaccaṃ vā. Manuno apaccaṃ mānavo, manuno apaccaṃ vā. Bhaggussa apaccaṃ bhaggavo, bhaggussa apaccaṃ vā, paṇḍussa apaccaṃ paṇḍavo, paṇḍussa apaccaṃ vā, bahussa apaccaṃ bāhavo, bahussa apaccaṃ vā.</p>

<p rend="bodytext" n="349"><hi rend="paranum">349</hi>, 372<hi rend="dot">.</hi><hi rend="bold">Ṇera vidhavādito</hi>.</p>

<p rend="bodytext">Tasmā <hi rend="bold">vidhavā</hi>dito <hi rend="bold">ṇera</hi>paccayo hoti vā ‘‘tassāpacca’’miccetasmiṃ atthe.</p>

<p rend="bodytext">Vidhavāya apaccaṃ vedhavero, vidhavāya apaccaṃ vā. Bandhukiyā apaccaṃ bandhukero, bandhukiyā apaccaṃ vā. Samaṇassa apaccaṃ sāmaṇero, samaṇassa apaccaṃ vā. Evaṃ sāmaṇerī, sāmaṇeraṃ, nāḷikero, nāḷikerī, nāḷikeraṃ.</p>

<p rend="bodytext" n="350"><hi rend="paranum">350</hi>, 373<hi rend="dot">.</hi><hi rend="bold">Yena vā saṃsaṭṭhaṃ tarati carati vahati ṇiko</hi>.</p>

<p rend="bodytext">Yena vā saṃsaṭṭhaṃ, yena vā tarati, yena vā carati, yena vā vahati iccetesvatthesu <hi rend="bold">ṇika</hi>paccayo hoti vā.</p>

<p rend="bodytext">Tilena <pb ed="M" n="0.0187" /> saṃsaṭṭhaṃ bhojanaṃ telikaṃ, tilena saṃsaṭṭhaṃ vā. Evaṃ goḷikaṃ, ghātikaṃ.</p>

<p rend="bodytext">Nāvāya taratīti nāviko, nāvāya tarati vā. Evaṃ oḷumpiko.</p>

<p rend="bodytext">Sakaṭena caratīti sākaṭiko, sakaṭena carati vā. Evaṃ pattiko, daṇḍiko, dhammiko, pādiko.</p>

<p rend="bodytext">Sīsena vahatīti sīsiko, sīsena vahati vā. Aṃsena vahatīti aṃsiko, aṃsena vahati vā. Evaṃ khandhiko, aṅguliko.</p>

<p rend="bodytext"><hi rend="bold">Vāti vikappanatthena</hi> aññesupi <hi rend="bold">ṇika</hi>paccayo hoti. Rājagahe vasatīti rājagahiko, rājagahe vasati vā. Rājagahe jāto rājagahiko, rājagahe jāto vā. Evaṃ māgadhiko, sāvatthiko, kāpila vatthiko, pāṭaliputtiko, vesāliko.</p>

<p rend="bodytext" n="351"><hi rend="paranum">351</hi>, 374<hi rend="dot">.</hi><hi rend="bold">Tamadhīte tenakatādi sannidhāna niyoga sippa bhaṇḍa jīvikatthesu ca</hi>.</p>

<p rend="bodytext">Tamadhīte, tenakatādiatthe, tamhi sannidhānā, tattha niyutto, tamassa sippaṃ, tamassa bhaṇḍaṃ, tamassa jīvikaṃ iccetesvatthesu ca <hi rend="bold">ṇika</hi>paccayo hoti vā.</p>

<p rend="bodytext">Vinayamadhīte <pb ed="M" n="0.0188" /> venayiko, vinayamadhīte vā. Evaṃ suttantiko, ābhidhammiko, veyyākaraṇiko.</p>

<p rend="bodytext">Kāyena kataṃ kammaṃ kāyikaṃ, kāyena kataṃ kammaṃ vā. Evaṃ vācasikaṃ, mānasikaṃ.</p>

<p rend="bodytext">Sarīre sannidhānā vedanā sārīrikā, sarīre sannidhānā vā, evaṃ mānasikā.</p>

<p rend="bodytext">Dvāre niyutto dovāriko, dvāre niyutto vā. Evaṃ bhaṇḍāgāriko, nāgariko, nāvakammiko.</p>

<p rend="bodytext">Vīṇā assa sippaṃ veṇiko, vīṇā assa sippaṃ vā. Evaṃ pāṇaviko, modiṅgiko, vaṃsiko.</p>

<p rend="bodytext">Gandho assa bhaṇḍaṃ gandhiko, gandho assa bhaṇḍaṃ vā. Evaṃ teliko, goḷiko.</p>

<p rend="bodytext">Urabbhaṃ hantvā jīvatīti orabbhiko, urabbhaṃ hantvā jīvati vā. Magaṃ hantvā jīvatīti māgaviko, magaṃ hantvā jīvati vā. Evaṃ sokariko, sākuṇiko.</p>

<p rend="bodytext"><hi rend="bold">Ādiggahaṇena</hi> aññatthāpi <hi rend="bold">ṇika</hi> paccayo yojetabbo. Jālena hato jāliko, jālena hato vā.</p>

<p rend="bodytext">Suttena bandho suttiko, suttena bandho vā.</p>

<p rend="bodytext">Cāpo <pb ed="M" n="0.0189" /> assa āvudho cāpiko, cāpo assa āvudho vā. Evaṃ tomariko, muggariko, mosaliko.</p>

<p rend="bodytext">Vāto assa ābādho vātiko, vāto assa ābādho vā. Evaṃ semhiko, pittiko.</p>

<p rend="bodytext">Buddhe pasanno buddhiko, buddhe pasanno vā. Evaṃ dhammiko, saṅghiko.</p>

<p rend="bodytext">Buddhassa santakaṃ buddhikaṃ, buddhassa santakaṃ vā. Evaṃ dhammikaṃ, saṅghikaṃ.</p>

<p rend="bodytext">Vatthena kītaṃ bhaṇḍaṃ vatthikaṃ, vatthena kītaṃ bhaṇḍaṃ vā. Evaṃ kumbhikaṃ, phālikaṃ, kiṃ kaṇikaṃ, sovaṇṇikaṃ.</p>

<p rend="bodytext">Kumbho assa parimāṇaṃ kumbhikaṃ, kumbho assa parimāṇaṃ vā.</p>

<p rend="bodytext">Kumbhassa rāsi kumbhikaṃ, kumbhassa rāsi vā.</p>

<p rend="bodytext">Kumbhaṃ arahatīti kumbhiko, kumbhaṃ arahati vā.</p>

<p rend="bodytext">Akkhena dibbatīti akkhiko, akkhena dibbati vā. Evaṃ sālākiko, tindukiko, ambaphaliko. Kapiṭṭhaphaliko, nāḷikeriko iccevamādi.</p>

<p rend="bodytext" n="352"><hi rend="paranum">352</hi>, 376<hi rend="dot">.</hi><hi rend="bold">Ṇa rāgā tasse damaññatthesu ca</hi>.</p>

<p rend="bodytext"><hi rend="bold">Ṇa</hi>paccayo hoti vā rāgamhā ‘‘tena rattaṃ’’ iccetasmiṃ atthe, ‘‘tassedaṃ’’ aññatthesu ca.</p>

<p rend="bodytext">Kasāvena <pb ed="M" n="0.0190" /> rattaṃ vatthaṃ kāsāvaṃ, kasāvena rattaṃ vatthaṃ vā. Evaṃ kosumbhaṃ, hāliddaṃ, pāṭaṅgaṃ, rattaṅga, mañjiṭṭhaṃ, kuṅkumaṃ.</p>

<p rend="bodytext">Sūkarassa idaṃ maṃsaṃ sokaraṃ, sūkarassa idaṃ maṃsaṃ vā. Evaṃ māhisaṃ.</p>

<p rend="bodytext">Udumbarassa avidūre pavattaṃ vimānaṃ odumbaraṃ, udumbarassa avidūre pavattaṃ vimānaṃ vā.</p>

<p rend="bodytext">Vidisāya avidūre nivāso vediso, vidisāya avidūre nivāso vā.</p>

<p rend="bodytext">Mathurāya jāto māthuro, mathurāya jāto vā.</p>

<p rend="bodytext">Mathurāya āgato māthuro, mathurāya āgato vā.</p>

<p rend="bodytext">Kattikāya niyutto māso kattiko, kattikāya niyutto māso vā. Evaṃ māgasiro, phusso, māgho, phagguno, citto, vesākho, jeṭṭho, āsaḷho, sāvaṇo, bhaddo, assayujo.</p>

<p rend="bodytext">Na vuddhi nīlapītādo, paccaye saṇakārake.</p>

<p rend="bodytext"><hi rend="bold">Pha</hi>kāro <hi rend="bold">phussa</hi>saddassa, ‘‘siro’’ti sirasaṃ vade.</p>

<p rend="bodytext">Sikkhānaṃ <pb ed="M" n="0.0191" /> samūho sikkho, bhikkhānaṃ samūho bhikkho. Evaṃ kāpoto, māyūro, kokilo.</p>

<p rend="bodytext">Buddhe, assa devatā buddho. Evaṃ bhaddo, māro, māhindo, vessavaṇo, yāmo, somo, nārāyaṇo.</p>

<p rend="bodytext">Saṃvaccharamadhīte saṃvaccharo. Evaṃ mohutto, nemitto, aṅgavijjo, veyyākaraṇo, chando, bhāsso, cando.</p>

<p rend="bodytext">Vasādānaṃ visayo deso vāsādo. Evaṃ kumbho, sākunto, ātisāro.</p>

<p rend="bodytext">Udumbarā asmiṃ padese santīti odumbaro. Sāgarehi nibbatto sāgaro. Sāgalamassa nivāso sāgalo. Mathurā assa nivāso māthuro. Mathurāya issaro māthuro. Iccevamādayo yojetabbā.</p>

<p rend="bodytext" n="353"><hi rend="paranum">353</hi>, 378<hi rend="dot">.</hi><hi rend="bold">Jātādīnamimiyā ca</hi>.</p>

<p rend="bodytext"><hi rend="bold">Jāta</hi>iccevamādīnamatthe <hi rend="bold">imaiya</hi>paccayā honti.</p>

<p rend="bodytext">Pacchā jāto pacchimo. Evaṃ antimo, majjhimo, purimo, uparimo, heṭṭhimo, gopphimo. Bodhisattajātiyā jāto bodhisattajātiyo, evaṃ <pb ed="M" n="0.0192" /> assajātiyo, hatthijātiyo, manussajātiyo.</p>

<p rend="bodytext"><hi rend="bold">Ādiggahaṇena</hi> niyuttatthāditopi tadassatthāditopi <hi rend="bold">ima iya ika</hi> iccete paccayā honti. Anto niyutto antimo. Evaṃ antiyo, antiko.</p>

<p rend="bodytext">Putto assa atthi, tasmiṃ vā vijjatīti puttimo. Evaṃ puttiyeva, puttiko, kappimo, kappiyo, kappiko.</p>

<p rend="bodytext"><hi rend="bold">Caggahaṇena kiya</hi>paccayo hoti niyuttatthe. Jātiyaṃ niyutto jātikiyo, andhe niyutto andhakiyo, jātiyā andho jaccandho, jaccandhe niyutto jaccandhakiyo.</p>

<p rend="bodytext" n="354"><hi rend="paranum">354</hi>, 379<hi rend="dot">.</hi><hi rend="bold">Samūhatthe kaṇa ṇā</hi>.</p>

<p rend="bodytext">Samūhatthe <hi rend="bold">kaṇa ṇa</hi>iccete paccayā honti.</p>

<p rend="bodytext">Rājaputtānaṃ samūho rājaputtako. Evaṃ rājaputto, mānussako, mānusso, māyūrako, māyūro, māhiṃsako, māhiṃso.</p>

<p rend="bodytext" n="355"><hi rend="paranum">355</hi>, 380<hi rend="dot">.</hi><hi rend="bold">Gāma jana bandhu sahāyādīhitā</hi>.</p>

<p rend="bodytext"><hi rend="bold">Gāma jana bandhu sahāya</hi>iccevamādīhi <hi rend="bold">tā</hi>paccayo hoti samūhatthe.</p>

<p rend="bodytext">Gāmānaṃ <pb ed="M" n="0.0193" /> samūho gāmatā. Evaṃ janatā, bandhutā, sahāyatā, nagaratā.</p>

<p rend="bodytext" n="356"><hi rend="paranum">356</hi>, 381<hi rend="dot">.</hi><hi rend="bold">Tadassa ṭhānamiyo ca</hi>.</p>

<p rend="bodytext">‘‘Tadassa ṭhāna’’ miccetasmiṃ atthe <hi rend="bold">iya</hi>paccayo hoti.</p>

<p rend="bodytext">Madanassa ṭhānaṃ madaniyaṃ, bandhanassa ṭhānaṃ bandhaniyaṃ, mucchanassa ṭhānaṃ mucchaniyaṃ, evaṃ rajaniyaṃ, kamaniyaṃ, gamaniyaṃ, dussaniyaṃ, dassaniyaṃ.</p>

<p rend="bodytext" n="357"><hi rend="paranum">357</hi>, 382<hi rend="dot">.</hi><hi rend="bold">Upamatthāyitattaṃ</hi>.</p>

<p rend="bodytext">Upamatthe <hi rend="bold">āyitatta</hi>paccayo hoti.</p>

<p rend="bodytext">Dhūmo viya dissati aduṃ vanaṃ tadidaṃ dhūmāyitattaṃ, timiraṃ viya dissati aduṃ vanaṃ tadidaṃ timirāyitattaṃ.</p>

<p rend="bodytext" n="358"><hi rend="paranum">358</hi>, 383<hi rend="dot">.</hi><hi rend="bold">Tannissitatthe lo</hi>.</p>

<p rend="bodytext">‘‘Tannissitatthe, tadassa ṭhāna’’miccetasmiṃ atthe ca <hi rend="bold">la</hi>paccayo hoti.</p>

<p rend="bodytext">Duṭṭhu <pb ed="M" n="0.0194" /> nissitaṃ duṭṭhullaṃ, vedaṃ nissitaṃ vedallaṃ, duṭṭhu ṭhānaṃ duṭṭhullaṃ, vedassa ṭhānaṃ vedallaṃ.</p>

<p rend="bodytext" n="359"><hi rend="paranum">359</hi>, 384<hi rend="dot">.</hi><hi rend="bold">Ālu tabbahule</hi>.</p>

<p rend="bodytext"><hi rend="bold">Ālu</hi>paccayo hoti tabbahulatthe.</p>

<p rend="bodytext">Abhijjhā assa pakati abhijjhālu, abhijjhā assa bahulā vā abhijjhālu. Evaṃ sītālu, dhajālu, dayālu.</p>

<p rend="bodytext" n="360"><hi rend="paranum">360</hi>, 387<hi rend="dot">.</hi><hi rend="bold">Ṇya tta tā bhāve tu</hi>.</p>

<p rend="bodytext"><hi rend="bold">Ṇyattatā</hi>iccete paccayā honti bhāvatthe.</p>

<p rend="bodytext">Alasassa bhāvo ālasyaṃ, arogassa bhāvo ārogyaṃ. Paṃsukūlikassa bhāvo paṃsukūlikattaṃ, anodarikassa bhāvo anodarikattaṃ. Saṅgaṇikārāmassa bhāvo saṅgaṇikārāmatā, niddārāmassa bhāvo niddārāmatā.</p>

<p rend="bodytext"><hi rend="bold">Tuggahaṇena ttana</hi>paccayo hoti. Puthujjanattanaṃ, vedanattanaṃ.</p>

<p rend="bodytext" n="361"><hi rend="paranum">361</hi>, 388<hi rend="dot">.</hi><hi rend="bold">Ṇa</hi><pb ed="M" n="0.0195" /><hi rend="bold">visamādīhi</hi>.</p>

<p rend="bodytext"><hi rend="bold">Ṇa</hi>paccayo hoti <hi rend="bold">visamādī</hi>hi ‘‘tassa bhāvo’’iccetasmiṃ atthe.</p>

<p rend="bodytext">Visamassa bhāvo vesamaṃ, sucissa bhāvo socaṃ.</p>

<p rend="bodytext" n="362"><hi rend="paranum">362</hi>, 389<hi rend="dot">.</hi><hi rend="bold">Ramaṇīyādito kaṇa</hi>.</p>

<p rend="bodytext"><hi rend="bold">Ramaṇīya</hi>iccevamādito <hi rend="bold">kaṇa</hi> paccayo hoti ‘‘tassa bhāvo’’iccetasmiṃ atthe.</p>

<p rend="bodytext">Ramaṇīyassa bhāvo rāmaṇīyakaṃ, manuññassa bhāvo mānuññakaṃ.</p>

<p rend="bodytext" n="363"><hi rend="paranum">363</hi>, 390<hi rend="dot">.</hi><hi rend="bold">Visese taratamisikiyiṭṭhā</hi>.</p>

<p rend="bodytext">Visesatthe <hi rend="bold">tara tama isika iya iṭṭha</hi>iccete paccayā honti.</p>

<p rend="bodytext">Sabbe ime pāpā, ayamimesaṃ visesena pāpoti pāpataro. Evaṃ pāpatamo, pāpisiko, pāpiyo, pāpiṭṭho.</p>

<p rend="bodytext" n="364"><hi rend="paranum">364</hi>, 398<hi rend="dot">.</hi><hi rend="bold">Tadassatthīti vī ca</hi>.</p>

<p rend="bodytext">‘‘Tadassatthi’’iccetasmiṃ atthe <hi rend="bold">vī</hi>paccayo hoti.</p>

<p rend="bodytext">Medhā <pb ed="M" n="0.0196" /> yassa atthi, tasmiṃ vā vijjatītimedhāvī. Evaṃ māyāvī.</p>

<p rend="bodytext"><hi rend="bold">Caggahaṇena so</hi>paccayo hoti. Sumedhā yassa atthi, tasmiṃ vā vijjatīti sumedhaso.</p>

<p rend="bodytext" n="365"><hi rend="paranum">365</hi>, 399<hi rend="dot">.</hi><hi rend="bold">Tapādito sī</hi>.</p>

<p rend="bodytext"><hi rend="bold">Tapā</hi>dito <hi rend="bold">sī</hi>paccayo hoti ‘‘tadassatthi’’iccetasmiṃ atthe.</p>

<p rend="bodytext">Tapo yassa atthi tasmiṃ vā vijjatīti tapassī. Evaṃ yasassī, tejassī.</p>

<p rend="bodytext" n="266"><hi rend="paranum">266</hi>, 400<hi rend="dot">.</hi><hi rend="bold">Daṇḍādito ikaī</hi>.</p>

<p rend="bodytext"><hi rend="bold">Daṇḍā</hi>dito <hi rend="bold">ika ī</hi>iccete paccayā honti ‘‘tadassatthi’’iccetasmiṃ atthe.</p>

<p rend="bodytext">Daṇḍo yassa atthi, tasmiṃ vā vijjatīti daṇḍiko, daṇḍī. Evaṃ māliko, mālī.</p>

<p rend="bodytext" n="367"><hi rend="paranum">367</hi>, 401<hi rend="dot">.</hi><hi rend="bold">Madhvādito ro</hi>.</p>

<p rend="bodytext"><hi rend="bold">Madhu</hi>iccevamādito <hi rend="bold">ra</hi>paccayo hoti ‘‘tadassatthi’’iccetasmiṃ atthe.</p>

<p rend="bodytext">Madhu <pb ed="M" n="0.0197" /> yassa atthi, tasmiṃ vā vijjatīti madhuro. Evaṃ kuñjaro, muggaro, mukharo, susiro, (sīsaro, sukaro, suṅkaro), subharo, suciro, ruciro.</p>

<p rend="bodytext" n="368"><hi rend="paranum">368</hi>, 402<hi rend="dot">.</hi><hi rend="bold">Guṇādito vantu</hi>.</p>

<p rend="bodytext"><hi rend="bold">Guṇa</hi>iccevamādito <hi rend="bold">vantu</hi>paccayo hoti ‘‘tadassatthi’’iccetasmiṃ atthe.</p>

<p rend="bodytext">Guṇo yassa atthi, tasmiṃ vā vijjatīti guṇavā. Evaṃ yasavā, dhanavā, paññavā, balavā, bhagavā.</p>

<p rend="bodytext" n="369"><hi rend="paranum">369</hi>, 403<hi rend="dot">.</hi><hi rend="bold">Satyādīhi mantu</hi>.</p>

<p rend="bodytext"><hi rend="bold">Sati</hi>iccevamādīhi <hi rend="bold">mantu</hi>paccayohoti ‘‘tadassatthi’’ iccetasmiṃ atthe.</p>

<p rend="bodytext">Sati yassa atthi, tasmiṃ vā vijjatīti satimā, evaṃ jutimā, rucimā, thutimā, dhitimā, matimā, bhāṇumā.</p>

<p rend="bodytext" n="370"><hi rend="paranum">370</hi>, 405<hi rend="dot">.</hi><hi rend="bold">Saddhāditoṇa</hi>.</p>

<p rend="bodytext"><hi rend="bold">Saddhā</hi>iccevamādito <hi rend="bold">ṇa</hi> paccayo hoti ‘‘tadassatthi’’iccetasmiṃ atthe.</p>

<p rend="bodytext">Saddhā <pb ed="M" n="0.0198" /> yassa atthi, tasmiṃ vā vijjatībhi saddho, evaṃ pañño, amaccharo.</p>

<p rend="bodytext" n="371"><hi rend="paranum">371</hi>, 404<hi rend="dot">.</hi><hi rend="bold">Āyussukārāsa mantumhi</hi>.</p>

<p rend="bodytext"><hi rend="bold">Āyu</hi>ssa anto <hi rend="bold">u</hi>kāro <hi rend="bold">asā</hi>deso hoti<hi rend="bold">mantumhi</hi> paccaye pare.</p>

<p rend="bodytext">Āyu assa atthi, tasmiṃ vā vijjatīti āyasmā.</p>

<p rend="bodytext" n="372"><hi rend="paranum">372</hi>, 385<hi rend="dot">.</hi><hi rend="bold">Tappakativacane mayo</hi>.</p>

<p rend="bodytext">Tappakativacanatthe <hi rend="bold">maya</hi>paccayo hoti.</p>

<p rend="bodytext">Suvaṇṇena pakataṃ kammaṃ sovaṇṇamayaṃ. Evaṃ rūpiyamayaṃ jatumayaṃ, rajatamayaṃ, iṭṭhakamayaṃ, ayomayaṃ, mattikā mayaṃ, dārumayaṃ, gomayaṃ.</p>

<p rend="bodytext" n="373"><hi rend="paranum">373</hi>, 406<hi rend="dot">.</hi><hi rend="bold">Saṅkhyāpūraṇe mo</hi>.</p>

<p rend="bodytext">Saṅkhyāpūraṇatthe <hi rend="bold">ma</hi>paccayo hoti.</p>

<p rend="bodytext">Pañcannaṃ pūraṇo pañcamo, evaṃ sattamo, aṭṭhamo, navamo, dasamo.</p>

<p rend="bodytext" n="374"><hi rend="paranum">374</hi>, 408<hi rend="dot">.</hi><hi rend="bold">Sa</hi><pb ed="M" n="0.0199" /><hi rend="bold">chassavā</hi>.</p>

<p rend="bodytext"><hi rend="bold">Cha</hi>ssa sakārādeso hoti vā saṅkhyāpūraṇatthe.</p>

<p rend="bodytext">Channaṃ pūraṇo saṭṭho, chaṭṭho vā.</p>

<p rend="bodytext" n="375"><hi rend="paranum">375</hi>, 412<hi rend="dot">.</hi><hi rend="bold">Ekādito dasassī</hi>.</p>

<p rend="bodytext"><hi rend="bold">Ekā</hi>dito <hi rend="bold">dasa</hi>ssa ante <hi rend="bold">ī</hi>paccayo hoti vā saṅkhyāpūraṇatthe.</p>

<p rend="bodytext">Eko ca dasa ca ekādasa, ekādasannaṃ pūraṇī ekādasī. Pañcaca dasa ca pañcadasa, pañcadasannaṃ pūraṇī pañcadasī. Cattāro ca dasa ca catuddasa, catuddasannaṃ pūraṇī cātuddasī.</p>

<p rend="bodytext"><hi rend="bold">Pūraṇe</hi>ti kimatthaṃ? Ekādasa, pañcadasa.</p>

<p rend="bodytext" n="376"><hi rend="paranum">376</hi>, 257<hi rend="dot">.</hi><hi rend="bold">Dase so niccañca</hi>.</p>

<p rend="bodytext"><hi rend="bold">Dasa</hi>sadde pare niccaṃ <hi rend="bold">cha</hi>ssa <hi rend="bold">so</hi> hoti.</p>

<p rend="bodytext">Soḷasa.</p>

<p rend="bodytext" n="377"><hi rend="paranum">377</hi>, 0<hi rend="dot">.</hi><hi rend="bold">Ante niggahitañca</hi>.</p>

<p rend="bodytext">Tāsaṃ saṅkhyānaṃ ante niggahitāgamo hoti.</p>

<p rend="bodytext">Pañcadasi, cātuddasi.</p>

<p rend="bodytext" n="378"><hi rend="paranum">378</hi>, 414<hi rend="dot">.</hi><hi rend="bold">Ti</hi><pb ed="M" n="0.0200" /><hi rend="bold">ca</hi>.</p>

<p rend="bodytext">Tāsaṃ saṅkhyānaṃ ante <hi rend="bold">ti</hi>kārāgamo hoti. Vīsati, tiṃsati.</p>

<p rend="bodytext" n="379"><hi rend="paranum">379</hi>, 258<hi rend="dot">.</hi><hi rend="bold">La darānaṃ</hi>.</p>

<p rend="bodytext"><hi rend="bold">Da</hi>kāra <hi rend="bold">ra</hi>kārānaṃ saṅkhyānaṃ <hi rend="bold">la</hi>kārādeso hoti. Soḷasa, cattālīsaṃ.</p>

<p rend="bodytext" n="380"><hi rend="paranum">380</hi>, 255<hi rend="dot">.</hi><hi rend="bold">Vīsati dasesu bā dvissa tu</hi>.</p>

<p rend="bodytext"><hi rend="bold">Vīsati dasa</hi>iccetesu <hi rend="bold">dvissa bā</hi> hoti.</p>

<p rend="bodytext">Bāvīsatindriyāni, bārasa manussā.</p>

<p rend="bodytext"><hi rend="bold">Tuggahaṇena dvissa du di do</hi> ādesā ca honti. Durattaṃ, dirattaṃ, diguṇaṃ, dohaḷinī.</p>

<p rend="bodytext" n="381"><hi rend="paranum">381</hi>, 254<hi rend="dot">.</hi><hi rend="bold">Ekādito dassa ra saṅkhyāne</hi>.</p>

<p rend="bodytext"><hi rend="bold">Ekā</hi>dito <hi rend="bold">dasa</hi>ssa <hi rend="bold">da</hi>kārassa <hi rend="bold">ra</hi>kāro hoti vā saṅkhyāne.</p>

<p rend="bodytext">Ekārasa, ekādasa, bārasa, dvādasa.</p>

<p rend="bodytext"><hi rend="bold">Saṅkhyāne</hi>ti kimatthaṃ? Dvādasāyatanāni.</p>

<p rend="bodytext" n="382"><hi rend="paranum">382</hi>, 259<hi rend="dot">.</hi><hi rend="bold">Aṭṭhādito</hi><pb ed="M" n="0.0201" /><hi rend="bold">ca</hi>.</p>

<p rend="bodytext"><hi rend="bold">Aṭṭha</hi>iccevamādito ca <hi rend="bold">dasa</hi>saddassa <hi rend="bold">da</hi>kārassa <hi rend="bold">ra</hi>kārādeso hoti vā saṅkhyāne.</p>

<p rend="bodytext">Aṭṭhārasa, aṭṭhadasa.</p>

<p rend="bodytext"><hi rend="bold">Aṭṭhādito</hi>ti kimatthaṃ? Pañcadasa, soḷasa.</p>

<p rend="bodytext"><hi rend="bold">Saṅkhyāne</hi>ti kimatthaṃ? Aṭṭhadasiko.</p>

<p rend="bodytext" n="383"><hi rend="paranum">383</hi>, 253<hi rend="dot">.</hi><hi rend="bold">Dvekaṭṭhānamākāro vā</hi>.</p>

<p rend="bodytext"><hi rend="bold">Dvi eka aṭṭha</hi>iccetesamanto <hi rend="bold">ā</hi>kāro hoti vā saṅkhyāne.</p>

<p rend="bodytext">Dvādasa, ekādasa, aṭṭhārasa.</p>

<p rend="bodytext"><hi rend="bold">Saṅkhyāne</hi>ti kimatthaṃ? Dvidanto, ekadanto, ekacchanno, aṭṭhatthambho.</p>

<p rend="bodytext" n="384"><hi rend="paranum">384</hi>, 407<hi rend="dot">.</hi><hi rend="bold">Catucchehī tha ṭhā</hi>.</p>

<p rend="bodytext"><hi rend="bold">Catu cha</hi>iccetehi <hi rend="bold">tha ṭha</hi>iccete paccayā honti saṅkhyāpūraṇatthe.</p>

<p rend="bodytext">Catuttho, chaṭṭho.</p>

<p rend="bodytext" n="385"><hi rend="paranum">385</hi>, 409<hi rend="dot">.</hi><hi rend="bold">Dvitīhi</hi><pb ed="M" n="0.0202" /><hi rend="bold">tiyo</hi>.</p>

<p rend="bodytext"><hi rend="bold">Dvi ti</hi>iccetehi <hi rend="bold">tiya</hi>paccayo hoti saṅkhyāpūraṇatthe.</p>

<p rend="bodytext">Dutiyo, tatiyo.</p>

<p rend="bodytext" n="386"><hi rend="paranum">386</hi>, 410<hi rend="dot">.</hi><hi rend="bold">Tiye dutāpi ca</hi>.</p>

<p rend="bodytext"><hi rend="bold">Dvi ti</hi>iccetesaṃ <hi rend="bold">du ta</hi>iccete ādesā honti <hi rend="bold">tiya</hi>paccaye pare.</p>

<p rend="bodytext">Dutiyo, tatiyo.</p>

<p rend="bodytext"><hi rend="bold">Apiggahaṇena</hi> aññesupi <hi rend="bold">dvi</hi>iccetassa <hi rend="bold">du</hi>ādeso hoti. Durattaṃ.</p>

<p rend="bodytext"><hi rend="bold">Caggahaṇena dvi</hi>iccetassa <hi rend="bold">di</hi>kāro hoti. Dirattaṃ, diguṇaṃ saṅghāṭiṃ pārupetvā.</p>

<p rend="bodytext" n="387"><hi rend="paranum">387</hi>, 411<hi rend="dot">.</hi><hi rend="bold">Tesamaḍḍhūpapadena aḍḍhuḍḍha divaḍḍha diyaḍḍhaḍḍhatiyā</hi>.</p>

<p rend="bodytext">Tesaṃ <pb ed="M" n="0.0203" /><hi rend="bold">catuttha dutiya tatiyānaṃ</hi> aḍḍhūpapadānaṃ <hi rend="bold">aḍḍhaḍḍhudivaḍḍha diyaḍḍha aḍḍhatiyā</hi>desā honti, <hi rend="bold">aḍḍhū</hi>papadena sahanippajjante.</p>

<p rend="bodytext">Aḍḍhena catuttho aḍḍhuḍḍho, aḍḍhena dutiyo divaḍḍho, aḍḍhena dutiyo diyaḍḍho, aḍḍhena tatiyo aḍḍhatiyo.</p>

<p rend="bodytext" n="388"><hi rend="paranum">388</hi>, 68<hi rend="dot">.</hi><hi rend="bold">Sarūpānamekasesvasakiṃ</hi>.</p>

<p rend="bodytext">Sarūpānaṃ padabyañjanānaṃ ekaseso hoti asakiṃ. Puriso ca puriso ca purisā.</p>

<p rend="bodytext"><hi rend="bold">Sarūpāna</hi>miti kimatthaṃ? Hatthī ca asso ca ratho ca pattiko ca hatthiassarathapattikā,</p>

<p rend="bodytext"><hi rend="bold">Asaki</hi>nti kimatthaṃ? Puriso.</p>

<p rend="bodytext" n="389"><hi rend="paranum">389</hi>, 413<hi rend="dot">.</hi><hi rend="bold">Gaṇane dasassa dviticatupañcachasattaaṭṭhanavakānaṃ vī ti cattāra paññā cha sattāsanavā yosu, yonañcīsamāsaṃ ṭhi ri tī tuti</hi>.</p>

<p rend="bodytext">Gaṇane <hi rend="bold">dasa</hi>ssa dvika tika catukka pañcaka chakka sattakaaṭṭhaka navakānaṃ sarūpānaṃ katekasesānaṃ yathāsaṅkhyaṃ <hi rend="bold">vī ti cattāra paññā cha satta asa nava</hi>iccādesā honti asakiṃ <hi rend="bold">yo</hi>su, <hi rend="bold">yo</hi>nañca <hi rend="bold">īsaṃ āsaṃ ṭhi ri ti īti uti</hi>iccādesā honti. Pacchā puna nippajjante.</p>

<p rend="bodytext">Vīsaṃ <pb ed="M" n="0.0204" />, tiṃsaṃ, cattālīsaṃ, paññāsaṃ, saṭṭhi, sattari, sattati, asīti, navuti.</p>

<p rend="bodytext"><hi rend="bold">Asaki</hi>nti kimatthaṃ? Dasa.</p>

<p rend="bodytext"><hi rend="bold">Gaṇane</hi>ti kimatthaṃ? Dasadasakā purisā.</p>

<p rend="bodytext" n="390"><hi rend="paranum">390</hi>, 256<hi rend="dot">.</hi><hi rend="bold">Catūpapadassa lopo tuttarapadādicassa cucopi navā</hi>.</p>

<p rend="bodytext"><hi rend="bold">Catū</hi>papadassa gaṇane pariyāpannassa <hi rend="bold">tu</hi>kārassa lopo hoti, uttarapadādi<hi rend="bold">ca</hi>kārassa <hi rend="bold">cuco</hi>pi ādesā honti navā.</p>

<p rend="bodytext">Cuddasa, coddasa, catuddasa.</p>

<p rend="bodytext"><hi rend="bold">Apiggahaṇena</hi> anupapadassāpi padādi<hi rend="bold">ca</hi>kārassa. Lopohoti navā, <hi rend="bold">ca</hi>ssa <hi rend="bold">cuco</hi>pi honti. Tālīsaṃ, cattālīsaṃ, cuttālīsaṃ, cottālīsaṃ.</p>

<p rend="bodytext" n="391"><hi rend="paranum">391</hi>, 423<hi rend="dot">.</hi><hi rend="bold">Yadanupapannā nipātanā sijjhanti</hi>.</p>

<p rend="bodytext">Ye saddā aniddiṭṭhalakkhaṇā, akkharapadabyañjanato, itthipumanapuṃsakaliṅgato <pb ed="M" n="0.0205" />, nāmupasagganipātato, abyayībhāvasamāsataddhitākhyātato, gaṇanasaṅkhyākālakārakappayogasaññāto, sandhipakativuddhilopāgamavikāraviparitato, vibhattivibhajanato ca, te nipātanā sijjhanti.</p>

<p rend="bodytext" n="392"><hi rend="paranum">392</hi>, 418<hi rend="dot">.</hi><hi rend="bold">Dvādito ko’nekattheca</hi>.</p>

<p rend="bodytext">Dviiccevamādito <hi rend="bold">ka</hi>paccayo hoti anekatthe ca, nipātanā sijjhanti.</p>

<p rend="bodytext">Satassa dvikaṃ dvisataṃ, satassa tikaṃ tisataṃ, satassa catukkaṃ catusataṃ, satassa pañcakaṃ pañcasataṃ, satassa chakkaṃ chasataṃ, satassa sattakaṃ sattasataṃ, satassa aṭṭhakaṃ aṭṭhasataṃ, satassa navakaṃ navasataṃ, satassa dasakaṃ dasasataṃ, sahassaṃ hoti.</p>

<p rend="bodytext" n="393"><hi rend="paranum">393</hi>, 415<hi rend="dot">.</hi><hi rend="bold">Dasadasakaṃ sataṃ dasakānaṃ sataṃ sahassañca yomhi</hi>.</p>

<p rend="bodytext">Gaṇane pariyāpannassa <hi rend="bold">dasa</hi>dasakassa <hi rend="bold">sataṃ</hi> hoti, <hi rend="bold">sata</hi>dasakassa <hi rend="bold">sahassaṃ</hi> hoti <hi rend="bold">yo</hi>mhi pare.</p>

<p rend="bodytext">Sataṃ, sahassaṃ.</p>

<p rend="bodytext">Dvikādīnaṃ taduttarapadānañca nippajjante yathāsaṅkhyaṃ. Satassa dvikaṃ (tadidaṃ hoti) dvisataṃ, evaṃ tisataṃ, catusataṃ <pb ed="M" n="0.0206" />, pañcasataṃ, chasataṃ, sattasataṃ, aṭṭhasataṃ, navasataṃ, dasasataṃ, sahassaṃ hoti.</p>

<p rend="bodytext" n="394"><hi rend="paranum">394</hi>, 416<hi rend="dot">.</hi><hi rend="bold">Yāva taduttari dasaguṇitañca</hi>.</p>

<p rend="bodytext">Yāva tāsaṃ saṅkhyānaṃ uttari dasaguṇitañca kātabbaṃ.</p>

<p rend="bodytext">Taṃ yathā? Dasassa gaṇanassa dasaguṇitaṃ katvā sataṃ hoti, satassa dasaguṇitaṃ katvā sahassaṃ hoti, sahassassa dasaguṇitaṃ katvā dasasahassaṃ hoti, dasasahassassa dasaguṇitaṃ katvāsatasahassaṃ hoti, satasahassassa dasaguṇitaṃ katvādasasatasahassaṃ hoti, dasasatasahassassadasaguṇitaṃ katvā koṭi hoti, koṭisatasahassassa sataguṇitaṃ katvā pakoṭi hoti. Evaṃ sesāpi yojetabbā.</p>

<p rend="bodytext"><hi rend="bold">Caggahaṇaṃ</hi> visesanatthaṃ.</p>

<p rend="bodytext" n="395"><hi rend="paranum">395</hi>, 417<hi rend="dot">.</hi><hi rend="bold">Sakanāmehi</hi>.</p>

<p rend="bodytext">Yāsaṃ pana saṅkhyānaṃ aniddiṭṭhanāmadheyyānaṃ sakehi sakehi nāmehi nippajjante.</p>

<p rend="bodytext">Satasahassānaṃ sataṃ koṭi, koṭisatasahassānaṃ sataṃ pakoṭi, pakoṭisatasahassānaṃ sataṃ koṭipakoṭi <pb ed="M" n="0.0207" />, koṭipakoṭisatasahassānaṃ sataṃ nahutaṃ, nahutasatasahassānaṃ sataṃ ninnahutaṃ, ninnahutasatasahassānaṃ sataṃ akkhobhiṇī. Tathā bindu, abbudaṃ, nirabbudaṃ, ahahaṃ, ababaṃ, aṭaṭaṃ, sogandhikaṃ, uppalaṃ, kumudaṃ, padumaṃ, puṇḍarikaṃ, kathānaṃ, mahākathānaṃ, asaṅkhyeyyaṃ.</p>

<p rend="bodytext" n="396"><hi rend="paranum">396</hi>, 363<hi rend="dot">.</hi><hi rend="bold">Tesaṃ ṇo lopaṃ</hi>.</p>

<p rend="bodytext">Tesaṃ paccayānaṃ <hi rend="bold">ṇo</hi> lopamāpajjate.</p>

<p rend="bodytext">Gotamassa apaccaṃ gotamo. Evaṃ vāsiṭṭho. Venateyyo, ālasyaṃ, ārogyaṃ.</p>

<p rend="bodytext" n="397"><hi rend="paranum">397</hi>, 420<hi rend="dot">.</hi><hi rend="bold">Vibhāge dhā ca</hi>.</p>

<p rend="bodytext">Vibhāgatthe ca <hi rend="bold">dhā</hi>paccayo hoti.</p>

<p rend="bodytext">Ekena vibhāgena ekadhā. Evaṃ dvidhā, tidhā, catudhā, pañcadhā, chadhā.</p>

<p rend="bodytext"><hi rend="bold">Ce</hi>ti kimatthaṃ? <hi rend="bold">So</hi>paccayo hoti. Suttaso, byañjanaso, padaso.</p>

<p rend="bodytext" n="398"><hi rend="paranum">398</hi>, 421<hi rend="dot">.</hi><hi rend="bold">Sabbanāmehi</hi><pb ed="M" n="0.0208" /><hi rend="bold">pakāravacane tu thā</hi>.</p>

<p rend="bodytext">Sabbanāmehi pakāravacanatthe <hi rend="bold">thā</hi>paccayo hoti.</p>

<p rend="bodytext">So pakāro tathā, taṃ pakāraṃ tathā, tena pakārena tathā, tassa pakārassa tathā, tasmā pakārā tathā, tassa pakārassa tathā, tasmiṃ pakāre tathā. Evaṃ yathā, sabbathā, aññathā, itarathā.</p>

<p rend="bodytext"><hi rend="bold">Tuggahaṇaṃ</hi> kimatthaṃ? <hi rend="bold">Tatthā</hi>paccayo hoti. So pakāro tathatthā. Evaṃ yathatthā. Sabbathatthā, aññathatthā, itarathatthā.</p>

<p rend="bodytext" n="399"><hi rend="paranum">399</hi>, 422<hi rend="dot">.</hi><hi rend="bold">Kimimehi thaṃ</hi>.</p>

<p rend="bodytext"><hi rend="bold">Kiṃ ima</hi>iccetehi thaṃpaccayo hoti pakāravacanatthe.</p>

<p rend="bodytext">Ko pakāro kathaṃ, kaṃ pakāraṃ kathaṃ, kena pakārena kathaṃ, kassa pakārassa kathaṃ, kasmā pakārā kathaṃ. Kassa pakārassa kathaṃ, kasmiṃ pakāre kathaṃ, ayaṃ pakāro itthaṃ, imaṃ pakāraṃ itthaṃ, iminā pakārena itthaṃ, imassa pakārassa itthaṃ, imasmā pakārā itthaṃ, imassa pakārassa itthaṃ, <hi rend="bold">i</hi>masmiṃ pakāre itthaṃ.</p>

<p rend="bodytext" n="400"><hi rend="paranum">400</hi>, 364<hi rend="dot">.</hi><hi rend="bold">Vuddhādisarassa</hi><pb ed="M" n="0.0209" /><hi rend="bold">vā’saṃyogantassa saṇe ca</hi>.</p>

<p rend="bodytext">Ādisarassa vā asaṃyogantassa ādibyañjanassa vā sarassa vuddhi hoti saṇakārake paccaye pare.</p>

<p rend="bodytext">Ābhidhammiko, venateyyo, vāsiṭṭho, ālasyaṃ, ārogyaṃ.</p>

<p rend="bodytext"><hi rend="bold">Asaṃyogantasse</hi>ti kimatthaṃ? Bhaggavo, manteyyo, kunteyyo.</p>

<p rend="bodytext" n="401"><hi rend="paranum">401</hi>, 375<hi rend="dot">.</hi><hi rend="bold">Māyūnamāgamo ṭhāne</hi>.</p>

<p rend="bodytext"><hi rend="bold">Iu</hi>iccetesaṃ ādibhūtānaṃ mā vuddhi hoti. Tesu ca <hi rend="bold">e o</hi> vuddhāgamo hoti ṭhāne.</p>

<p rend="bodytext">Byākaraṇamadhīte veyyākaraṇiko, nyāyamadhīte neyyāyiko, byāvacchassa apaccaṃ veyyāvaccho, dvāre niyutto dovāriko.</p>

<p rend="bodytext" n="402"><hi rend="paranum">402</hi>, 377<hi rend="dot">.</hi><hi rend="bold">Āttañca</hi><pb ed="M" n="0.0210" />.</p>

<p rend="bodytext"><hi rend="bold">Iu</hi>iccetesaṃ <hi rend="bold">ā</hi>ttañca hoti, <hi rend="bold">ri</hi>kārāgamo ca ṭhāne.</p>

<p rend="bodytext">Isissa bhāvo ārisyaṃ, iṇassa bhāvo āṇyaṃ, usabhassa bhāvo āsabhaṃ, ujuno bhāvo ajjavaṃ, iccevamādī yojetabbā.</p>

<p rend="bodytext"><hi rend="bold">Yūna</hi>miti kimatthaṃ? Apāyesu jāto āpāyi ko.</p>

<p rend="bodytext"><hi rend="bold">Ṭhāne</hi>ti kimatthaṃ? Vematiko, opanayiko, opamāyiko, opāyiko.</p>

<p rend="bodytext" n="403"><hi rend="paranum">403</hi>, 354<hi rend="dot">.</hi><hi rend="bold">Kvacādimajjhuttarānaṃ dīgharassā paccayesu ca</hi>.</p>

<p rend="bodytext">Kvaci ādimajjhauttaraiccetesaṃ dīgharassā honti paccayesu ca apaccayesu ca.</p>

<p rend="bodytext"><hi rend="bold">Ādidīgho</hi> tāva – pākāro, nīvāro, pāsādo, pākaṭo, pātimokkho, pāṭikaṅkho iccevamādi.</p>

<p rend="bodytext"><hi rend="bold">Majjhedīgho</hi><pb ed="M" n="0.0211" /> tāva – aṅgamāgadhiko, orabbhamāgavīko iccevamādi.</p>

<p rend="bodytext"><hi rend="bold">Uttaradīgho</hi> tāva – khantī paramaṃ tapo titikkhā, añjanā giri, koṭarā vanaṃ, aṅgulī iccevamādi.</p>

<p rend="bodytext"><hi rend="bold">Ādirasso</hi> tāva – pageva iccevamādi.</p>

<p rend="bodytext"><hi rend="bold">Majjherasso</hi> tāva – sumedhaso suvaṇṇadharehi iccevamādi.</p>

<p rend="bodytext"><hi rend="bold">Uttararasso</hi> tāva – bhovādi nāma so hoti, yathābhāvi guṇena so iccevamādi. Aññepi yathājinavacanānuparodhena yojetabbā.</p>

<p rend="bodytext"><hi rend="bold">Caggahaṇena</hi> apaccayesu cāti atthaṃ samucceti,</p>

<p rend="bodytext" n="404"><hi rend="paranum">404</hi>, 370<hi rend="dot">.</hi><hi rend="bold">Tesu vuddhilopāgamavikāraviparītādesā ca</hi>.</p>

<p rend="bodytext">Tesu ādimajjhuttaresu yathājinavacanānuparodhena kvaci vuddhi hoti, kvaci lopo hoti, kvaci āgamo hoti, kvaci vikāro hoti, kvaci viparīto hoti, kvaci ādeso hoti.</p>

<p rend="bodytext"><hi rend="bold">Ādivuddhi</hi> tāva – ābhidhammiko, venateyyo iccevamādi.</p>

<p rend="bodytext"><hi rend="bold">Majjhevuddhi</hi><pb ed="M" n="0.0212" /> tāva – sukhaseyyaṃ, sukhakāri dānaṃ, sukhakāri sīlaṃ iccevamādi.</p>

<p rend="bodytext"><hi rend="bold">Uttaravuddhi</hi> tāva – kāliṅgo, māgadhiko, paccakkhadhammā iccevamādi.</p>

<p rend="bodytext"><hi rend="bold">Ādilopo</hi> tāva – tālīsaṃ iccevamādi.</p>

<p rend="bodytext"><hi rend="bold">Majjhelopo</hi> tāva – kattukāmo, kumbhakāraputto, vedallaṃ iccevamādi.</p>

<p rend="bodytext"><hi rend="bold">Uttaralopo</hi> tāva – bhikkhu, bhikkhunī iccevamādi.</p>

<p rend="bodytext"><hi rend="bold">Ādiāgamo</hi> tāva – vutto bhagavatā iccevamādi.</p>

<p rend="bodytext"><hi rend="bold">Majjheāgamo</hi> tāva – sasīlavā, sapaññavāiccevamādi.</p>

<p rend="bodytext"><hi rend="bold">Uttaraāgamo</hi> tāva – vedallaṃ iccevamādi.</p>

<p rend="bodytext"><hi rend="bold">Ādivikāro</hi> tāva – ārisyaṃ, āṇyaṃ, āsabhaṃ, ajjavaṃ iccevamādi.</p>

<p rend="bodytext"><hi rend="bold">Majjhevikāro</hi> tāva – varārisyaṃ, parārisyaṃ iccevamādi.</p>

<p rend="bodytext"><hi rend="bold">Uttaravikāro</hi> tāva – yāni, tāni, sukhāni iccevamādi.</p>

<p rend="bodytext"><hi rend="bold">Ādiviparīto</hi><pb ed="M" n="0.0213" /> tāva – uggate sūriye uggacchati iccevamādi.</p>

<p rend="bodytext"><hi rend="bold">Majjheviparīto</hi> tāva – samuggacchati, samuggate sūriye iccevamādi.</p>

<p rend="bodytext"><hi rend="bold">Uttaraviparīto</hi> tāva – digu, diguṇaṃ iccevamādi.</p>

<p rend="bodytext"><hi rend="bold">Ādiādeso</hi> tāva – yūnaṃ iccevamādi.</p>

<p rend="bodytext"><hi rend="bold">Majjheādeso</hi> tāva – nyāyogā iccevamādi.</p>

<p rend="bodytext"><hi rend="bold">Uttaraādeso</hi> tāva – sabbaseyyo, sabbaseṭṭho, cittaṃ iccevamādi. Evaṃ yathājinavacanānuparodhena sabbattha yojetabbā.</p>

<p rend="bodytext" n="405"><hi rend="paranum">405</hi>, 365<hi rend="dot">.</hi><hi rend="bold">Ayuvaṇṇānañcāyo vuddhi</hi>.</p>

<p rend="bodytext"><hi rend="bold">A i</hi>ti akāro, <hi rend="bold">i ī</hi>iti ivaṇṇo, <hi rend="bold">u ū</hi>iti uvaṇṇo, tesaṃ akāraivaṇṇuvaṇṇānaṃ <hi rend="bold">ā e o</hi>vuddhiyo honti yathāsaṅkhyaṃ, <hi rend="bold">ā ī ū</hi>vuddhi ca.</p>

<p rend="bodytext">Ābhidhammiko, venateyyo, oḷumpiko.</p>

<p rend="bodytext">Puna <hi rend="bold">vuddhi</hi>ggahaṇaṃ kimatthaṃ? Uttarapadavuddhibhāvatthaṃ, aṅgamagadhehi āgatāti aṅgamāgadhikā. Nigamajanapadesu jātāti <pb ed="M" n="0.0214" /> negamajānapadā. Purimajanapadesu jātāti porimajānapadā. Sattāhe niyuttoti sattāhikā, catuvijje niyuttoti cātuvijjikā. Iccevamādī yojetabbā.</p>

<p rend="bodytext"><hi rend="bold">Vuddhi</hi>iccanena kvattho? Vuddhādisarassa vā’saṃyogantassa saṇe ca.</p>

<p rend="centre">Iti nāmakappe taddhitakappo aṭṭhamo kaṇḍo.</p>

<p rend="centre">Taddhitakappo niṭṭhito.</p>
</body>
<back></back>
</text>
</TEI.2>