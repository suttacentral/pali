<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Chapaññāsatima pariccheda</p>

<p rend="subhead">Anurādhapurābhigamano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Yuvarājapade <pb ed="M" n="0.0355" /> tassa, ṭhitassā’tha nayaññuno;</p>

<p rend="gathalast">Ahū vijayabāhūti, nāmaṃ sabbattha pākaṭaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mahāññaṇo nijāṇāya, tattha bheriṃ carāviya;</p>

<p rend="gathalast">Ṭhapento sacive’neke, patirūpe padantare.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Coḷānaṃ maddanatthāya, rājaraṭṭhādhivāsinaṃ;</p>

<p rend="gathalast">Caturo caturopāye, yo jayaṃ tattha so vasī.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Coḷarājā suṇitvā taṃ, puḷatthinagare ṭhitaṃ;</p>

<p rend="gathalast">Senāpatima pesesi, datvāna balavāhanaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Senindaṃ kājaraggāma-samīpaṃ samupāgataṃ;</p>

<p rend="gathalast">Duppasayhaṃ viditvāna, giriduggamagā tato.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Senindo kājaraggāmaṃ, vilumpitvāna vegasā;</p>

<p rend="gathalast">Tattha vatthumasakkonto, sadesaṃ puna rāgami.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tato mahādipādo’pi, āgamma malayā lahuṃ;</p>

<p rend="gathalast">Mahatā balakāyena, sippatthalakamāvasi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Rājā rāmaññavisaye, rājino santikaṃ jane;</p>

<p rend="gathalast">Pesesi bahukesāraṃ, dhanajātañca’nappakaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Vicittavatthakappūra-candanādīhi vatthūhi;</p>

<p rend="gathalast">Paripuṇṇā ca nāvāyo, nekātitthe samosaṭā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Dhanajā tehi nekehi, karonto bhaṭasaṅgahaṃ;</p>

<p rend="gathalast">Tato tambalagāmamhi, nivasittha mahabbalo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Aññamaññaviruddhattā, rājāraṭṭhādhivāsino;</p>

<p rend="gathalast">Upaggamma janā sabbe, karaṃ no denti sabbaso.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Vipakkhācoḷarājassa, bhindantā’ṇaṃ maduddhatā;</p>

<p rend="gathalast">Āyuttake vihiṃsento, yathākāmaṃ caranti ca.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Taṃ <pb ed="M" n="0.0356" /> sutvā coḷabhūpālo, sampakopavasīkato;</p>

<p rend="gathalast">Senaṃ mahantiṃ datvāna, pesesi sacivaṃ nijaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Mahātitthe’vahiṇṇo so, tattha tattha bahūjane;</p>

<p rend="gathalast">Ghātento savase katvā, rājāraṭṭhādhivāsino.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Anukkamena gantvāna, kharāṇo rohaṇaṃ tadā;</p>

<p rend="gathalast">Ajjhotthari saseno sa, bhinno velovasāgaro.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Rañño paccatthikā hutvā, ravidevacalavhayā;</p>

<p rend="gathalast">Ubho damiḷaseninda-vasaṃ yātā mahabbalā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Mahāpakkhabalopete, te passiya camūpati;</p>

<p rend="gathalast">Rohaṇaṃ sakalaṃ khippaṃ, maññittha sakahatthagaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ekādasamhi so vasse, rājā coḷābhibhūtiyā;</p>

<p rend="gathalast">Paluṭṭhapabbate duggaṃ, pavidhāya tahiṃ vasī.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Coḷasenā tadāselaṃ, samantā samparikkhipi;</p>

<p rend="gathalast">Tattho’bhayesaṃ senāna-mahū bhiṃsanakaṃ raṇaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rañño bhaṭā vināsetvā, sabbaṃ taṃ damiḷaṃ balaṃ;</p>

<p rend="gathalast">Palāyantaṃ mahācoḷa-sāmantañcānubandhiya.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Gahetvāna siraṃ tassa, gāmasmiṃ tambaviṭṭhike</p>

<p rend="gathalast">Saddhiṃ vāhanayānehi, sārabhūtadhanehi ca.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tahiṃ taṃ sakalaṃ bhaṇḍaṃ, netvā rañño padassiya;</p>

<p rend="gathalast">Puḷatthinagaraṃ gantuṃ, kālo iti samabravuṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Mahīpālopi taṃ sutvā, sacivānaṃ vaco tadā;</p>

<p rend="gathalast">Mahatā balakāyena, pulatthinagaraṃ gato.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Pavattimetaṃ sakalaṃ, sutvā coḷanarissaro;</p>

<p rend="gathalast">Tibbakopavasaṃyāto, bhūpālagahaṇatthiko.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sāmaṃ khippaṃ samāgamma, vīro sāgarapaṭṭanaṃ;</p>

<p rend="gathalast">Bhiyyopi mahatiṃ senaṃ, laṃkādīpamapesayī.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Taṃ vijāniya bhūmindo, senindaṃ pesayī sakaṃ;</p>

<p rend="gathalast">Balaṃ mahantaṃ datvāna, coḷasenāya yujjhituṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Gacchamāno camūnātho, so’nurādhapurantike;</p>

<p rend="gathalast">Saddhiṃ damiḷasenāya, vattesi tumulaṃ raṇaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Patiṃsu <pb ed="M" n="0.0357" /> tasmiṃ saṅgāme, bhūpālassa narā bahū;</p>

<p rend="gathalast">Bhiyyopi damiḷāyattā, jātā taṃ raṭṭhavāsino.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Vihāya dharaṇīpālo, pulatthinagaraṃ tadā;</p>

<p rend="gathalast">Villikābāṇakaṃ raṭṭhaṃ, sampāpuṇiya vegasā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Nihaccāmaccayugalaṃ, taṃ raṭṭhādhiṭṭhitaṃ tadā;</p>

<p rend="gathalast">Tahiṃ vāsamakappesi, sabhaṭe sannipātayaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Attānamanubandhantaṃ, sutvā coḷacamūpatiṃ;</p>

<p rend="gathalast">Gantvā vātagiriṃ nāma, samayaññū siluccayaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Upaccakāya selassa, tattha duggaṃ nivesiya;</p>

<p rend="gathalast">Raṇaṃ karonto temāsaṃ, damiḷe paṭibāhayi.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Kesadhātukanāthassa, māritassa purāraṇe;</p>

<p rend="gathalast">Bhātā kaṇiṭṭho sampatta, mahāpakkhabalo tadā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Māraṇaṃ sakabhātussa, saranto ruṭṭhamānaso;</p>

<p rend="gathalast">Sakalaṃ parivattesi, guttahālakamaṇḍalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Atho laṃkissaro tattha, khippaṃ gantvā mahabbalo;</p>

<p rend="gathalast">Ṭhāne maccutthale nāma, khandhāvāraṃ nibandhiya.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Khadiraṅgaṇiduggamhā, palāpetvāna taṃ raṇe;</p>

<p rend="gathalast">Ṭhānā kubulagallā ca, yujjhanto taṃ palāpayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Vihāya puttadārādi-sabbaṃ nekadhanaṃ balaṃ;</p>

<p rend="gathalast">Palāyamāno so raṭṭhaṃ, coḷāyatta magālahuṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tadā narissaro tata, tassa sabbaṃ samādiya;</p>

<p rend="gathalast">Gantvā tambalagāmamhi, navaṃ duggaṃ nivesiya.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Anukkamena gantvāna, mahānāgahulavhaye;</p>

<p rend="gathalast">Purevasī susajjento, balaṃ coḷehi yujjhituṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Tato rājā samavhāya, sacīve dve mahabbale;</p>

<p rend="gathalast">Pesesi dikkhiṇaṃ passaṃ, vasaṃ netuṃ tahiṃ jane.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sampesesi mahāmacca-yugalaṃ kakkhalaṃ vibhū;</p>

<p rend="gathalast">Coḷadappavināsāya, tato velā mahāpathe.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Pesitā dakkhiṇaṃ passaṃ, amaccā’me mahabbalā;</p>

<p rend="gathalast">Muhunnaruggamaduggaṃ, badaḷatthalameva ca.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Vāpīnagaraduggañca <pb ed="M" n="0.0358" />, buddhagāmakameva ca;</p>

<p rend="gathalast">Tilagullaṃ mahāgallaṃ, maṇḍagallakameva ca.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Anurādhapurañcāti, gahetvāna kamena te;</p>

<p rend="gathalast">Vattentā savase raṭṭhaṃ, mahātitthamupāgatā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Pesitā sacivādvetu, tato velā mahāpathe;</p>

<p rend="gathalast">Vilumpantā chagāmādi-khandhāvāre tahiṃ tahiṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Pulatthinagarāsannaṃ, kamenā’gamma pesayuṃ;</p>

<p rend="gathalast">Dūte rājantikakhippa-māgantuṃ vaṭṭatītiha.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Disāsā dvīsu yānehi, sacivehi pavattitaṃ;</p>

<p rend="gathalast">Vikkamāti sayaṃ sutvā, kālaññū so mahīpahi.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Sīghaṃ sannayha senaṅgaṃ, samaggaṃ vidikovido;</p>

<p rend="gathalast">Ummūlanāyacoḷānaṃ, purātamhā’bhinikkhami.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Gacchaṃ gaṅgāya mahiya-ṅgaṇathūpantike vibhū;</p>

<p rend="gathalast">Senānivesaṃ kāretvā kañcikālaṃ tahiṃ vasī.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Kamenāgamma ṭhānaññū, puḷatthinagarantike;</p>

<p rend="gathalast">Bandhāpesi mahāvīro, khandhāvāraṃ thiraṃ varaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Tattha tattha ṭhitā sūrā, coḷā ye kakkhalā’khilā;</p>

<p rend="gathalast">Pulatthinagare yuddhaṃ, kātuṃ sannipatiṃsu te.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Nikkhamma nagarā gantvā, coḷā bahi mahāraṇaṃ;</p>

<p rend="gathalast">Katvā parājitā bhītā, pavissa nagaraṃ sakaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Guttā sesapuradvārā, gopuraṭṭālanissitā;</p>

<p rend="gathalast">Mahāhavaṃ bahussāhā, pavattesuṃ bhayāvahaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Diyaḍḍhamāsaṃ yujjhanti, nagaraṃ tamuparundhiya;</p>

<p rend="gathalast">Sādhetuṃ nevasā’sakkhi, bhūpālassa mahācamū.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Mahārañño mahāvīrā, mahāsūrā mahabbalā;</p>

<p rend="gathalast">Mahābhaṭā mahāmānā, ravidevacalādayo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Ullaṅghitvāna pākāraṃ, pavissa sahasā puraṃ;</p>

<p rend="gathalast">Khaṇena damiḷe sabbe, mūlaghaccamaghātayuṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Evaṃ laddhajayo rājā, tadā vijayabāhuso;</p>

<p rend="gathalast">Carāpesi nijāṇāya, bheriṃ bhūrimatipure.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Taṃ <pb ed="M" n="0.0359" /> sutvā sakasenāya, vināsaṃ coḷabhūpati;</p>

<p rend="gathalast">Sīhaḷā balavantoti, bhiyyo senaṃ na pāhiṇi.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Vīro asesanihatuddhaṭa coḷaseṭṭho;</p>

<p rend="gatha2">Viññū susādhuṭṭhapitākhilarājaraṭṭho;</p>

<p rend="gatha3">Iṭṭhannurādhapuraseṭṭhamatīva haṭṭho;</p>

<p rend="gathalast">Vassamhi pañcadasame gami rājaseṭṭho.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Anurādhapurābhigamano nāma</p>

<p rend="centre">Chappaññāsatimo paricchedo</p>
</body>
<back></back>
</text>
</TEI.2>