<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">31. Padumakesaravaggo</p>

<p rend="subhead">1. Padumakesariyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Isisaṅghe <pb ed="M" n="1.0282" /><pb ed="V" n="1.0266" /> ahaṃ pubbe, āsiṃ mātaṅgavāraṇo;</p>

<p rend="gathalast">Mahesīnaṃ pasādena, padmakesaramokiriṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Paccekajinaseṭṭhesu, dhutarāgesu tādisu;</p>

<p rend="gathalast">Tesu cittaṃ pasādetvā, kappaṃ saggamhi modahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Ekanavutito kappe, kesaraṃ okiriṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0380" /> sudaṃ āyasmā padumakesariyo thero imā gāthāyo abhāsitthāti.</p>

<p rend="centre">Padumakesariyattherassāpadānaṃ paṭhamaṃ.</p>

<p rend="subhead">2. Sabbagandhiyattheraapadānaṃ</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Gandhamālaṃ mayā dinnaṃ, vipassissa mahesino;</p>

<p rend="gathalast">Adāsiṃ ujubhūtassa, koseyyavatthamuttamaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ vatthamadadiṃ <note>gandhamadadiṃ (syā.)</note> pure;</p>

<p rend="gathalast">Duggatiṃ nābhijānāmi, gandhadānassidaṃ phalaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Ito <pb ed="P" n="1.0249" /> pannarase kappe, suceḷo nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sabbagandhiyo thero imā gāthāyo abhāsitthāti.</p>

<p rend="centre">Sabbagandhiyattherassāpadānaṃ dutiyaṃ.</p>

<p rend="subhead">3. Paramannadāyakattheraapadānaṃ</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Kaṇikāraṃva <pb ed="M" n="1.0283" /><pb ed="V" n="1.0267" /> jotantaṃ, udayantaṃva bhāṇumaṃ;</p>

<p rend="gathalast">Vipassiṃ addasaṃ buddhaṃ, lokajeṭṭhaṃ narāsabhaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Añjaliṃ <pb ed="T" n="1.0381" /> paggahetvāna, abhinesiṃ sakaṃ gharaṃ;</p>

<p rend="gathalast">Abhinetvāna sambuddhaṃ, paramannamadāsahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito kappe, paramannamadiṃ <note>paramannaṃ dadiṃ (sī.), paramannamadaṃ (syā.)</note> tadā;</p>

<p rend="gathalast">Duggatiṃ nābhijānāmi, paramannassidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā paramannadāyako thero imā gāthāyo abhāsitthāti.</p>

<p rend="centre">Paramannadāyakattherassāpadānaṃ tatiyaṃ.</p>

<p rend="subhead">4. Dhammasaññakattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Vipassino bhagavato, mahābodhimaho ahu;</p>

<p rend="gathalast">Rukkhaṭṭhasseva sambuddho, <note>rukkhaṭṭheyeva sambuddhe (sī.), rukkhaṭṭho iva sambuddho (aṭṭha.) ettha rukkhaṭṭhasseva bodhimahakārajanassa sambuddho catusaccaṃ pakāsetīti atthopi sakkā ñātuṃ</note> lokajeṭṭho narāsabho <note>lokajeṭṭhe narāsabhe (sī.)</note>.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, bhikkhusaṅghapurakkhato;</p>

<p rend="gathalast">Catusaccaṃ pakāseti, vācāsabhimudīrayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Saṅkhittena ca desento, vitthārena ca desayaṃ <note>desayi (syā.), bhāsati (ka.)</note>;</p>

<p rend="gathalast">Vivaṭṭacchado sambuddho, nibbāpesi mahājanaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Tassāhaṃ dhammaṃ sutvāna, lokajeṭṭhassa tādino;</p>

<p rend="gathalast">Vanditvā satthuno pāde, pakkāmiṃ uttarāmukho.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ekanavutito <pb ed="T" n="1.0382" /> kappe, yaṃ dhammamasuṇiṃ tadā;</p>

<p rend="gathalast">Duggatiṃ nābhijānāmi, dhammasavassidaṃ phalaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Tettiṃsamhi <pb ed="M" n="1.0284" /> ito kappe, eko āsiṃ mahīpati;</p>

<p rend="gathalast">Sutavā nāma nāmena, cakkavattī mahabbalo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā dhammasaññako thero imā gāthāyo abhāsitthāti.</p>

<p rend="centre">Dhammasaññakattherassāpadānaṃ catutthaṃ.</p>

<p rend="subhead">5. Phaladāyakattheraapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Bhāgīrathīnadītīre <pb ed="V" n="1.0268" /><pb ed="P" n="1.0250" />, ahosi assamo tadā;</p>

<p rend="gathalast">Tamahaṃ assamaṃ gacchiṃ, phalahattho apekkhavā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Vipassiṃ tattha addakkhiṃ, pītaraṃsiṃva bhāṇumaṃ;</p>

<p rend="gathalast">Yaṃ me atthi phalaṃ sabbaṃ, adāsiṃ satthuno ahaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0383" /> sudaṃ āyasmā phaladāyako thero imā gāthāyo abhāsitthāti.</p>

<p rend="centre">Phaladāyakattherassāpadānaṃ pañcamaṃ.</p>

<p rend="subhead">6. Sampasādakattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘‘Namo te buddha vīratthu, vippamuttosi sabbadhi;</p>

<p rend="gathalast">Byasanamhi <note>byasanaṃ hi (sī.)</note> anuppatto, tassa me saraṇaṃ bhava’.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Siddhattho tassa byākāsi, loke appaṭipuggalo;</p>

<p rend="gathalast">‘Mahodadhisamo saṅgho, appameyyo anuttaro.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘‘Tattha tvaṃ viraje khette, anantaphaladāyake;</p>

<p rend="gathalast">Saṅghe cittaṃ pasādetvā, subījaṃ vāpa <note>cāpi (sī.), vāpi (syā.)</note> ropaya.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Idaṃ <pb ed="M" n="1.0285" /> vatvāna sabbaññū, lokajeṭṭho narāsabho;</p>

<p rend="gathalast">Mameva anusāsitvā, vehāsaṃ nabhamuggami.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Aciraṃ gatamattamhi, sabbaññumhi narāsabhe;</p>

<p rend="gathalast">Maraṇaṃ samanuppatto, tusitaṃ upapajjahaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Tadāhaṃ viraje khette, anantaphaladāyake;</p>

<p rend="gathalast">Saṅghe cittaṃ pasādetvā, kappaṃ saggamhi modahaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Catunnavutito kappe, pasādamalabhiṃ tadā;</p>

<p rend="gathalast">Duggatiṃ nābhijānāmi, pasādassa idaṃ phalaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0384" /><pb ed="V" n="1.0269" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sampasādako thero imā gāthāyo abhāsitthāti.</p>

<p rend="centre">Sampasādakattherassāpadānaṃ chaṭṭhaṃ.</p>

<p rend="subhead">7. Ārāmadāyakattheraapadānaṃ</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="P" n="1.0251" /> bhagavato, ārāmo ropito mayā;</p>

<p rend="gathalast">Sandacchāyesu <note>sītachāyesu (syā.), santacchāyesu (ka.)</note> rukkhesu, upāsantesu pakkhisu.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Addasaṃ virajaṃ buddhaṃ, āhutīnaṃ paṭiggahaṃ;</p>

<p rend="gathalast">Ārāmaṃ abhināmesiṃ, lokajeṭṭhaṃ narāsabhaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Haṭṭho haṭṭhena cittena, phalaṃ pupphamadāsahaṃ;</p>

<p rend="gathalast">Tato jātappasādova, taṃ vanaṃ pariṇāmayiṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Buddhassa yamidaṃ dāsiṃ, vippasannena cetasā;</p>

<p rend="gathalast">Bhave nibbattamānamhi, nibbattati phalaṃ mama.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ ārāmamadaṃ tadā;</p>

<p rend="gathalast">Duggatiṃ nābhijānāmi, ārāmassa idaṃ phalaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Sattatiṃse ito kappe, sattāsuṃ mudusītalā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0385" /><pb ed="M" n="1.0286" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ārāmadāyako thero imā gāthāyo abhāsitthāti.</p>

<p rend="centre">Ārāmadāyakattherassāpadānaṃ sattamaṃ.</p>

<p rend="subhead">8. Anulepadāyakattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Atthadassissa munino, addasaṃ sāvakaṃ ahaṃ;</p>

<p rend="gathalast">Navakammaṃ karontassa, sīmāya upagacchahaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Niṭṭhite navakamme ca, anulepamadāsahaṃ;</p>

<p rend="gathalast">Pasannacitto sumano, puññakkhette anuttare.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Aṭṭhārase <pb ed="V" n="1.0270" /> kappasate, yaṃ kammamakariṃ tadā;</p>

<p rend="gathalast">Duggatiṃ nābhijānāmi, anulepassidaṃ phalaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā anulepadāyako thero imā gāthāyo abhāsitthāti.</p>

<p rend="centre">Anulepadāyakattherassāpadānaṃ aṭṭhamaṃ.</p>

<p rend="subhead">9. Buddhasaññakattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Udentaṃ <pb ed="T" n="1.0386" /><pb ed="P" n="1.0252" /> sataraṃsiṃva, pītaraṃsiṃva bhāṇumaṃ;</p>

<p rend="gathalast">Vanantaragataṃ santaṃ, lokajeṭṭhaṃ narāsabhaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Addasaṃ supinantena, siddhatthaṃ lokanāyakaṃ;</p>

<p rend="gathalast">Tattha cittaṃ pasādetvā, sugatiṃ upapajjahaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0287" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā buddhasaññako thero imā gāthāyo abhāsitthāti.</p>

<p rend="centre">Buddhasaññakattherassāpadānaṃ navamaṃ.</p>

<p rend="subhead">10. Pabbhāradāyakattheraapadānaṃ</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Piyadassino bhagavato, pabbhāro sodhito mayā;</p>

<p rend="gathalast">Ghaṭakañca upaṭṭhāsiṃ, paribhogāya tādino.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Taṃ me buddho viyākāsi, piyadassī mahāmuni;</p>

<p rend="gathalast">Sahassakaṇḍo satabheṇḍu <note>satageṇḍu (syā. ka.)</note>, dhajālu haritāmayo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Nibbattissati <pb ed="T" n="1.0387" /> so yūpo, ratanañca anappakaṃ;</p>

<p rend="gathalast">Pabbhāradānaṃ datvāna, kappaṃ saggamhi modahaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Ito bāttiṃsakappamhi, susuddho nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0271" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pabbhāradāyako thero imā gāthāyo abhāsitthāti.</p>

<p rend="centre">Pabbhāradāyakattherassāpadānaṃ dasamaṃ.</p>

<p rend="centre">Padumakesaravaggo ekatiṃsatimo.</p>

<p rend="bodytext">Tassuddānaṃ –</p>

<p rend="gatha1">Kesaraṃ gandhamannañca, dhammasaññī phalena ca;</p>

<p rend="gatha2">Pasādārāmadāyī ca, lepako buddhasaññako;</p>

<p rend="gathalast">Pabbhārado ca gāthāyo, ekapaññāsa kittitā.</p>
</body>
<back></back>
</text>
</TEI.2>