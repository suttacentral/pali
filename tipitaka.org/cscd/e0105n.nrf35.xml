<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Jātakaṭṭhakathākaraṇaṃ</p>

<p rend="bodytext">Jātakaṭṭhakathāpi ca ācariyabuddhaghosatthereneva katāti vadanti, kāraṇaṃ panettha na dissati. Sā pana <hi rend="bold">atthadassittherena</hi> ca <hi rend="bold">buddhamittattherena</hi> ca <hi rend="bold">mahisāsakanikāyikena</hi> ca <hi rend="bold">buddhadevattherenā</hi>ti tīhi therehi abhiyācito mahāvihāravāsīnaṃ vācanāmaggaṃ nissāya katā. Imissāpi nāmaviseso natthi. Vuttaṃ himissā ārambhe –</p>

<p rend="gatha1">‘‘Buddhavaṃsassa etassa, icchantena ciraṭṭhitiṃ;</p>

<p rend="gathalast">Yācito abhigantvāna, therena <hi rend="bold">atthadassinā.</hi></p>

<p rend="gatha1">Asaṃsaṭṭhavihārena, sadā suddhavihārinā;</p>

<p rend="gathalast">Tatheva <hi rend="bold">buddhamittena,</hi> santacittena viññunā.</p>

<p rend="gatha1">Mahisāsakavaṃsamhi, sambhūtena nayaññunā;</p>

<p rend="gathalast"><hi rend="bold">Buddhadevena</hi> ca tathā, bhikkhunā suddhabuddhinā.</p>

<p rend="gatha1">Mahāpurisacariyānaṃ, ānubhāvaṃ acintiyaṃ;</p>

<p rend="gathalast">Tassa vijjotayantassa, jātakassatthavaṇṇanaṃ.</p>

<p rend="gatha1">Mahāvihāravāsīnaṃ, vācanāmagganissitaṃ;</p>

<p rend="gathalast">Bhāsissaṃ bhāsato taṃ me, sādhu gaṇhantu sādhavo’’ti.</p>

<p rend="bodytext">Ettāvatā <pb ed="M" n="0.0059" /> ca ācariyabuddhaghosattherassa ganthabhāvena pākaṭāhi sabbaṭṭhakathāhi saha visuddhimaggassa karaṇappakāro vitthārena vibhāvito hoti.</p>
</body>
<back></back>
</text>
</TEI.2>