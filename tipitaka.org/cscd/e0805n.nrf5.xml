<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">6. Ākhyātakaṇḍa</p>

<p rend="subhead">Bhūvādigaṇa</p>

<p rend="subhead">Vibhattividhāna</p>

<p rend="bodytext">Atha <pb ed="M" n="0.0257" /> ākhyātavibhattiyo kriyāvācīhi dhātūhi parā vuccante.</p>

<p rend="bodytext">Tattha kriyaṃ ācikkhatīti <hi rend="bold">ākhyātaṃ,</hi> kriyāpadaṃ. Vuttañhi ‘‘kālakārakapurisaparidīpakaṃ kriyālakkhaṇamākhyātika’’nti. Tattha <hi rend="bold">kālo</hi>ti atītādayo, <hi rend="bold">kāraka</hi>miti kammakattubhāvā, <hi rend="bold">purisā</hi>ti paṭhamamajjhimuttamā, <hi rend="bold">kriyā</hi>ti gamanapacanādiko dhātvattho, kriyālakkhaṇaṃ saññāṇaṃ etassāti <hi rend="bold">kriyālakkhaṇaṃ,</hi> atiliṅgañca.</p>

<p rend="bodytext">Vuttampi cetaṃ –</p>

<p rend="gatha1">‘‘Yaṃ tikālaṃ tipurisaṃ, kriyāvāci tikārakaṃ;</p>

<p rend="gathalast">Atiliṅgaṃ dvivacanaṃ, tadākhyātanti vuccatī’’ti.</p>

<p rend="bodytext">Kālādivasena dhātvatthaṃ vibhajantīti <hi rend="bold">vibhattiyo,</hi> tyādayo, tā pana vattamānā pañcamī sattamī parokkhāhiyyattanī ajjatanī bhavissantī kālātipatti cāti aṭṭhavidhā bhavanti.</p>

<p rend="bodytext">Kriyaṃ dhārentīti <hi rend="bold">dhātavo,</hi> bhūvādayo, khādidhātuppaccayantā ca, te pana atthavasā dvidhā bhavanti sakammakā, akammakā cāti. Tatra <hi rend="bold">sakammakā</hi> ye dhātavokammāpekkhaṃ kriyaṃ vadanti, yathā – kaṭaṃ karoti, gāmaṃ gacchati, odanaṃ pacatītiādayo, <hi rend="bold">akammakā</hi> ye kammanirapekkhaṃ kriyaṃ vadanti, yathā – acchati, seti, tiṭṭhatītiādayo.</p>

<p rend="bodytext">Te <pb ed="M" n="0.0258" /> pana sattavidhā bhavanti vikaraṇappaccayabhedena, kathaṃ? <hi rend="bold">A</hi>vikaraṇā bhūvādayo. Niggahītapubbaka<hi rend="bold">a</hi>vikaraṇā rudhādayo, <hi rend="bold">ya</hi>vikaraṇā divādayo, ṇu<hi rend="bold">ṇā uṇā</hi>vikaraṇā svādayo, <hi rend="bold">nāppaṇhā</hi>vikaraṇā kiyādayo, <hi rend="bold">oyira</hi>vikaraṇā tanādayo, sakatthe <hi rend="bold">ṇe ṇaya</hi>ntā curādayoti.</p>

<p rend="bodytext">Tattha paṭhamaṃ <hi rend="bold">a</hi>vikaraṇesu bhūvādīsu dhātūsu paṭhamabhūtā akammakā <hi rend="bold">bhū</hi>iccetasmā dhātuto <hi rend="bold">tyā</hi>dayo parā yojīyante.</p>

<p rend="bodytext"><hi rend="bold">Bhū</hi>sattāyaṃ, ‘‘bhū’’iccayaṃ dhātu sattāyamatthe vattate, kriyāsāmaññabhūte bhavane vattateti attho.</p>

<p rend="bodytext">‘‘Bhū’’iti ṭhite –</p>

<p rend="bodytext" n="424"><hi rend="paranum">424</hi><hi rend="dot">.</hi><hi rend="bold">Bhūvādayo dhātavo</hi>.</p>

<p rend="bodytext"><hi rend="bold">Bhū</hi>iccevamādayo ye kriyāvācino saddagaṇā, te <hi rend="bold">dhātu</hi>saññā honti. Bhū ādi yesaṃ te <hi rend="bold">bhūvādayo,</hi> atha vā bhūvā ādī pakārā yesaṃ te <hi rend="bold">bhūvādayo</hi>.</p>

<p rend="gatha1">Bhūvādīsu vakāroyaṃ, ñeyyo āgamasandhijo;</p>

<p rend="gathalast">Bhūvāppakārā vā dhātū, sakammākammakatthato.</p>

<p rend="bodytext">‘‘Kvaci dhātū’’tiādito ‘‘kvacī’’ti vattate.</p>

<p rend="bodytext" n="425"><hi rend="paranum">425</hi><hi rend="dot">.</hi><hi rend="bold">Dhātussanto loponekassarassa</hi>.</p>

<p rend="bodytext">Anekassarassa dhātussa anto kvaci lopo hoti.</p>

<p rend="bodytext"><hi rend="bold">Kvaci</hi>ggahaṇaṃ ‘‘mahīyati samatho’’tiādīsu nivattanatthaṃ, iti anekassarattābhāvā idha dhātvantalopo na hoti.</p>

<p rend="bodytext">Tato <pb ed="M" n="0.0259" /> dhātvādhikāravihitānekappaccayappasaṅge ‘‘vatticchānupubbikā saddappaṭipattī’’ti katvā vattamānavacanicchāyaṃ –</p>

<p rend="bodytext" n="426"><hi rend="paranum">426</hi><hi rend="dot">.</hi><hi rend="bold">Vattamānā tianti, sitha, mima, teante, sevhe, emhe</hi>.</p>

<p rend="bodytext"><hi rend="bold">Tyā</hi>dayo dvādasa vattamānāsaññā hontīti <hi rend="bold">tyādīnaṃ</hi> vattamānatthavisayattā <hi rend="bold">vattamānā</hi>saññā.</p>

<p rend="bodytext" n="427"><hi rend="paranum">427</hi><hi rend="dot">.</hi><hi rend="bold">Kāle</hi>.</p>

<p rend="bodytext">Ayamadhikāro.</p>

<p rend="bodytext">Ito paraṃ <hi rend="bold">tyā</hi>divibhattividhāne sabbattha vattate.</p>

<p rend="bodytext" n="428"><hi rend="paranum">428</hi><hi rend="dot">.</hi><hi rend="bold">Vattamānā paccuppanne</hi>.</p>

<p rend="bodytext">Paccuppanne kāle gamyamāne vattamānāvibhatti hoti, <hi rend="bold">kālo</hi>ti cettha kriyā, karaṇaṃ kāro, <hi rend="bold">ra</hi>kārassa <hi rend="bold">la</hi>kāro, kālo.</p>

<p rend="bodytext">Tasmā –</p>

<p rend="gatha1">Kriyāya gamyamānāya, vibhattīnaṃ vidhānato;</p>

<p rend="gathalast">Dhātūheva bhavantīti, siddhaṃ tyādivibhattiyo.</p>

<p rend="bodytext">Idha pana kālassa atītānāgatapaccuppannāṇattiparikappakālābhipattivasena chadhā bhinnattā ‘‘paccuppanne’’ti viseseti. Taṃ taṃ kāraṇaṃ paṭicca uppanno <hi rend="bold">paccuppanno,</hi> paṭiladdhasabhāvo, na tāva atītoti attho.</p>

<p rend="gatha1">Paccuppannasamīpepi, tabbohārūpacārato;</p>

<p rend="gathalast">Vattamānā atītepi, taṃkālavacanicchayāti.</p>

<p rend="bodytext">Tasmiṃ paccuppanne vattamānāvibhattiṃ katvā, tassā ṭhānāniyame ‘‘dhātuliṅgehi parā paccayā’’ti paribhāsato dhātuto <pb ed="M" n="0.0260" /> paraṃ vattamānappaccaye katvā, tesamaniyamappasaṅgesati ‘‘vatticchānupubbikā saddappaṭipattī’’ti parassapadavacanicchāyaṃ –</p>

<p rend="bodytext" n="429"><hi rend="paranum">429</hi><hi rend="dot">.</hi><hi rend="bold">Atha pubbāni vibhattīnaṃ cha parassapadāni</hi>.</p>

<p rend="bodytext"><hi rend="bold">Atha</hi> taddhitānantaraṃ vuccamānānaṃ sabbāsaṃ vattamānādīnaṃ aṭṭhavidhānaṃ vibhattīnaṃ yāni yāni pubbakāni <hi rend="bold">cha</hi> padāni, tāni tāni atthato aṭṭhacattālīsamattāni <hi rend="bold">parassapada</hi>saññāni hontītiādimhi channaṃ parassapadasaññā, parassatthāni padāni <hi rend="bold">parassapadāni,</hi> tabbāhullato tabbohāro.</p>

<p rend="bodytext">‘‘Dhātūhi ṇe ṇaya’’iccādito ‘‘dhātūhī’’ti vattamāne –</p>

<p rend="bodytext" n="430"><hi rend="paranum">430</hi><hi rend="dot">.</hi><hi rend="bold">Kattari parassapadaṃ</hi>.</p>

<p rend="bodytext"><hi rend="bold">Kattari</hi>kārake abhidheyye sabbadhātūhi <hi rend="bold">parassapadaṃ</hi> hotīti parassapadaṃ katvā, tassāpyaniyamappasaṅge vatticchāvasā –</p>

<p rend="bodytext">Vipariṇāmena ‘‘parassapadānaṃ, attanopadāna’’nti ca vattate.</p>

<p rend="bodytext" n="431"><hi rend="paranum">431</hi><hi rend="dot">.</hi><hi rend="bold">Dve dve paṭhamamajjhimuttamapurisā</hi>.</p>

<p rend="bodytext">Tāsaṃ vibhattīnaṃ parassapadāna’mattanopadānañca <hi rend="bold">dve dve</hi> vacanāni yathākkamaṃ <hi rend="bold">paṭhamamajjhimuttamapurisa</hi>saññāni honti. Taṃ yathā? <hi rend="bold">Ti anti</hi>iti paṭhamapurisā, <hi rend="bold">si tha</hi>iti majjhimapurisā, <hi rend="bold">mi ma</hi>iti uttamapurisā. Attanopadesupi <hi rend="bold">te ante</hi>iti paṭhamapurisā, <hi rend="bold">se vhe</hi>iti majjhimapurisā, <hi rend="bold">e mhe</hi>iti uttamapurisā. Evaṃ sesāsu sattasu vibhattīsupi yojetabbanti <pb ed="M" n="0.0261" />. Evaṃ aṭṭhavibhattivasena channavutividhe ākhyātapade dvattiṃsa dvattiṃsa paṭhamamajjhimauttamapurisā hontīti vattamānaparassapadādimhi dvinnaṃ paṭhamapurisasaññā.</p>

<p rend="bodytext" n="432"><hi rend="paranum">432</hi><hi rend="dot">.</hi><hi rend="bold">Nāmamhi payujjamānepitulyādhikaraṇe paṭhamo</hi>.</p>

<p rend="bodytext"><hi rend="bold">Tumhāmha</hi>saddavajjite tulyādhikaraṇabhūte sādhakavācake nāmamhi payujjamānepi appayujjamānepi dhātūhi paṭhamapuriso hotīti paṭhamapurisaṃ katvā, tassāpyaniyamappasaṅge kriyāsādhakassa kattuno ekatte vattumicchite ‘‘ekamhi vattabbe ekavacana’’nti vattamānaparassapadapaṭhamapurisekavacanaṃ <hi rend="bold">ti</hi>.</p>

<p rend="bodytext">‘‘Paro, paccayo, dhātū’’ti ca adhikāro, ‘‘yathā kattari cā’’ti ito ‘‘kattarī’’ti vikaraṇappaccayavidhāne sabbattha vattate.</p>

<p rend="bodytext" n="433"><hi rend="paranum">433</hi><hi rend="dot">.</hi><hi rend="bold">Bhūvādito a</hi>.</p>

<p rend="bodytext"><hi rend="bold">Bhū</hi>iccevamādito dhātugaṇato paro <hi rend="bold">a</hi>paccayo hoti kattari vihitesu vibhattippaccayesu paresu. Sabbadhātukamhiyevāyamissate.</p>

<p rend="bodytext">‘‘Asaṃyogantassa, vuddhī’’ti ca vattate.</p>

<p rend="bodytext" n="434"><hi rend="paranum">434</hi><hi rend="dot">.</hi><hi rend="bold">Aññesu ca</hi>.</p>

<p rend="bodytext">Kāritato aññesu paccayesu asaṃyogantānaṃ dhātūnaṃ vuddhi hoti. <hi rend="bold">Ca</hi>ggahaṇena <hi rend="bold">ṇu</hi>ppaccayassāpi vuddhi hoti. Ettha ca ‘‘ghaṭādīnaṃ vā’’ti ito <hi rend="bold">vā</hi>saddo anuvattetabbo, so ca vavatthitavibhāsattho. Tena –</p>

<p rend="gatha1">Ivaṇṇuvaṇṇantānañca, lahūpantāna dhātunaṃ;</p>

<p rend="gathalast">Ivaṇṇuvaṇṇānameva, vuddhi hoti parassa na.</p>

<p rend="gatha1">Yuvaṇṇānampi <pb ed="M" n="0.0262" /> ya ṇu ṇā-nāniṭṭhādīsu vuddhi na;</p>

<p rend="gathalast">Tudādissāvikaraṇe, na chetvādīsu vā siyā.</p>

<p rend="bodytext">Tassāpyaniyamappasaṅge – ‘‘ayuvaṇṇānañcāyo vuddhī’’ti paribhāsato <hi rend="bold">ū</hi>kāra<hi rend="bold">sso</hi>kāro vuddhi.</p>

<p rend="bodytext">Vipariṇāmena ‘‘dhātūna’’nti vattate.</p>

<p rend="bodytext" n="435"><hi rend="paranum">435</hi><hi rend="dot">.</hi><hi rend="bold">O ava sare</hi>.</p>

<p rend="bodytext"><hi rend="bold">O</hi>kārassa dhātvantassa sare pare <hi rend="bold">avā</hi>deso hoti. ‘‘Saralopo mādesa’’iccādinā saralopādimhi kate ‘‘naye paraṃ yutte’’ti paranayanaṃ kātabbaṃ.</p>

<p rend="bodytext">So puriso sādhu bhavati, sā kaññā sādhu bhavati, taṃ cittaṃ sādhu bhavati.</p>

<p rend="bodytext">Ettha hi –</p>

<p rend="gatha1">Kattunobhihitattāva, ākhyātena na kattari;</p>

<p rend="gathalast">Tatiyā paṭhamā hoti, liṅgatthaṃ panapekkhiya.</p>

<p rend="bodytext">Satipi kriyāyekatte kattūnaṃ bahuttā ‘‘bahumhi vattabbe bahuvacana’’nti vattamānaparassapadapaṭhamapurisabahuvacanaṃ <hi rend="bold">anti,</hi> pure viya appaccayavuddhiavādesā, saralopādi. Te purisā bhavanti, appayujjamānepi bhavati, bhavanti.</p>

<p rend="bodytext">‘‘Payujjamānepi, tulyādhikaraṇe’’ti ca vattate.</p>

<p rend="bodytext" n="436"><hi rend="paranum">436</hi><hi rend="dot">.</hi><hi rend="bold">Tumhe majjhimo</hi>.</p>

<p rend="bodytext">Tulyādhikaraṇabhūte <hi rend="bold">tumha</hi>sadde payujjamānepi appayujjamānepi dhātūhi <hi rend="bold">majjhima</hi>puriso hotīti vattamānaparassapadamajjhimapurisekavacanaṃ<hi rend="bold">si,</hi> sesaṃ purimasamaṃ. Tvaṃ bhavasi, tumhe bhavatha, appayujjamānepi bhavasi, bhavatha.</p>

<p rend="bodytext"><hi rend="bold">Tulyādhikaraṇe</hi>ti <pb ed="M" n="0.0263" /> kimatthaṃ? Tayā paccate odano.</p>

<p rend="bodytext">Tasmiṃyevādhikāre –</p>

<p rend="bodytext" n="437"><hi rend="paranum">437</hi><hi rend="dot">.</hi><hi rend="bold">Amhe uttamo</hi>.</p>

<p rend="bodytext">Tulyādhikaraṇabhūte <hi rend="bold">amha</hi>sadde payujjamānepi appayujjamānepi dhātūhi <hi rend="bold">uttama</hi>puriso hotīti vattamānaparassapadauttamapurisekavacanaṃ <hi rend="bold">mi, a</hi>ppaccayavuddhi<hi rend="bold">avā</hi>desā.</p>

<p rend="bodytext" n="438"><hi rend="paranum">438</hi><hi rend="dot">.</hi><hi rend="bold">Akāro dīghaṃ himimesu</hi>.</p>

<p rend="bodytext"><hi rend="bold">A</hi>kāro <hi rend="bold">dīgha</hi>māpajjate <hi rend="bold">himima</hi>iccetāsu vibhattīsu. Ahaṃ bhavāmi, mayaṃ bhavāma. Bhavāmi, bhavāma.</p>

<p rend="bodytext">‘‘Vibhattīnaṃ, chā’’ti ca vattate.</p>

<p rend="bodytext" n="439"><hi rend="paranum">439</hi><hi rend="dot">.</hi><hi rend="bold">Parāṇyattanopadāni</hi>.</p>

<p rend="bodytext">Sabbāsaṃ vattamānānaṃ aṭṭhavidhānaṃ vibhattīnaṃ yāni yāni parāni cha padāni, tāni tāni <hi rend="bold">attanopada</hi>saññāni hontīti <hi rend="bold">te</hi>ādīnaṃ attanopadasaññā.</p>

<p rend="bodytext">‘‘Dhātūhi, attanopadānī’’ti ca vattate.</p>

<p rend="bodytext" n="440"><hi rend="paranum">440</hi><hi rend="dot">.</hi><hi rend="bold">Kattari ca</hi>.</p>

<p rend="bodytext"><hi rend="bold">Kattari</hi> ca kārake abhidheyye dhātūhi attanopadāni honti. <hi rend="bold">Ca</hi>ggahaṇaṃ katthaci nivattanatthaṃ, sesaṃ parassapade vuttanayeneva veditabbaṃ. Bhavate, bhavante, bhavase, bhavavhe, bhave, bhavāmhe.</p>

<p rend="bodytext"><hi rend="bold">Paca</hi> pāke, dhātusaññāyaṃ dhātvantalopo, vuttanayeneva <hi rend="bold">tyā</hi>dyuppatti, ivaṇṇuvaṇṇānamabhāvā vuddhiabhāvovettha viseso. So devadatto odanaṃ pacati, pacanti, pacasi <pb ed="M" n="0.0264" />, pacatha, pacāmi, pacāma, so odanaṃ pacate, te pacante, tvaṃ pacase, tumhe pacavhe, ahaṃ pace, mayaṃ pacāmhe.</p>

<p rend="bodytext">Paṭhamapurisādīnamekajjhappavattippasaṅge paribhāsamāha –</p>

<p rend="bodytext" n="441"><hi rend="paranum">441</hi><hi rend="dot">.</hi><hi rend="bold">Sabbesamekābhidhāne paro puriso</hi>.</p>

<p rend="bodytext">Sabbesaṃ paṭhamamajjhimānaṃ, paṭhamuttamānaṃ, majjhimuttamānaṃ tiṇṇaṃ vā purisānaṃ ekatobhidhāne kātabbe paro puriso yojetabbo. Ekakālānamevābhidhāne cāyaṃ. So ca pacati, tvañca pacasīti pariyāyappasaṅge <hi rend="bold">tumhe pacathā</hi>ti bhavati. Evaṃ so ca pacati, ahañca pacāmīti <hi rend="bold">mayaṃ pacāma,</hi> tathā tvañca pacasi, ahañca pacāmi, <hi rend="bold">mayaṃ pacāma,</hi> so ca pacati, tvañca pacasi, ahañca pacāmi, <hi rend="bold">mayaṃ pacāma</hi>. Evaṃ sabbattha yojetabbaṃ.</p>

<p rend="bodytext"><hi rend="bold">Ekābhidhāne</hi>ti kimatthaṃ? ‘‘So ca pacati, tvañca pacissasi, ahaṃ paciṃ’’ ettha bhinnakālattā ‘‘mayaṃ pacimhā’’ti na bhavati.</p>

<p rend="bodytext"><hi rend="bold">Gamu sappa</hi> gatimhi, pure viya dhātusaññāyaṃ dhātvantalopo.</p>

<p rend="bodytext">Kattari <hi rend="bold">tyā</hi>dyuppatti.</p>

<p rend="bodytext" n="442"><hi rend="paranum">442</hi><hi rend="dot">.</hi><hi rend="bold">Gamissanto ccho vā sabbāsu</hi>.</p>

<p rend="bodytext"><hi rend="bold">Gamu</hi>iccetassa dhātussanto <hi rend="bold">ma</hi>kāro <hi rend="bold">ccho</hi> hoti vā sabbāsu vibhattīsu, <hi rend="bold">sabba</hi>ggahaṇena <hi rend="bold">mānanta ya</hi> kāritappaccayesu ca. Vavatthitavibhāsatthoyaṃ <hi rend="bold">vā</hi>saddo. Tenāyaṃ –</p>

<p rend="gatha1">Vidhiṃ niccañca vāsaddo, māna’ntesu tu kattari;</p>

<p rend="gathalast">Dīpetāniccamaññattha, parokkhāyamasantakaṃ.</p>

<p rend="bodytext">Appaccayaparanayanāni <pb ed="M" n="0.0265" />, so puriso gāmaṃ gacchati, te gacchanti, ‘‘kvaci dhātū’’tiādinā garupubbarassato parassa paṭhamapurisabahuvacanassa <hi rend="bold">re</hi> vā hoti, gacchare. Tvaṃ gacchasi, tumhe gacchatha. Ahaṃ gacchāmi, mayaṃ gacchāma.</p>

<p rend="bodytext"><hi rend="bold">Cchā</hi>desābhāve ‘‘lopañcettamakāro’’ti <hi rend="bold">a</hi>ppaccayassa <hi rend="bold">e</hi>kāro. Gameti, gamenti, saralopo. Gamesi, gametha. Gamemi, gamema.</p>

<p rend="bodytext">Attanopadepi so gāmaṃ gacchate, gacchante, gacchare. Gacchase, gacchavhe. Gacche, gacchāmhe.</p>

<p rend="bodytext">‘‘Kuto nu tvaṃ āgacchasi, rājagahato āgacchāmī’’tiādīsu pana paccuppannasamīpe vattamānavacanaṃ.</p>

<p rend="bodytext">‘‘Vā’’ti vattate.</p>

<p rend="bodytext" n="443"><hi rend="paranum">443</hi><hi rend="dot">.</hi><hi rend="bold">Gamissa ghammaṃ</hi>.</p>

<p rend="bodytext"><hi rend="bold">Gamu</hi>iccetassa dhātussa sabbassa <hi rend="bold">ghammā</hi>deso hoti vā. Ghammati, ghammanti iccādi.</p>

<p rend="bodytext">Bhāvakammesu pana –</p>

<p rend="bodytext" n="444"><hi rend="paranum">444</hi><hi rend="dot">.</hi><hi rend="bold">Attanopadāni bhāve ca kammani</hi>.</p>

<p rend="bodytext"><hi rend="bold">Bhāve</hi> ca <hi rend="bold">kammani</hi> ca kārake abhidheyye attanopadāni honti, <hi rend="bold">ca</hi>saddena kammakattaripi. Bhavanaṃ <hi rend="bold">bhāvo,</hi> so ca kārakantarena asaṃsaṭṭho kevalo bhavanalavanādiko dhātvattho. Karīyatīti <hi rend="bold">kammaṃ</hi>. Akammakāpi dhātavo sopasaggā sakammakāpi bhavanti, tasmā kammani anupubbā bhūdhātuto vattamānattanopadapaṭhamapurisekavacanaṃ <hi rend="bold">te</hi>.</p>

<p rend="bodytext">‘‘Dhātūhi <pb ed="M" n="0.0266" /> ṇe ṇaya’’iccādito ‘‘dhātūhī’’ti vattamāne –</p>

<p rend="bodytext" n="445"><hi rend="paranum">445</hi><hi rend="dot">.</hi><hi rend="bold">Bhāvakammesu yo</hi>.</p>

<p rend="bodytext">Sabbadhātūhi paro bhāvakammesu <hi rend="bold">ya</hi>ppaccayo hoti. Attanopadavisayevāyamissate, ‘‘aññesu cā’’ti sutte anuvattita<hi rend="bold">vā</hi>ggahaṇena <hi rend="bold">ya</hi>ppaccaye vuddhi na bhavati, anubhūyate sukhaṃ devadattena.</p>

<p rend="gatha1">Ākhyātena avuttattā, tatiyā hoti kattari;</p>

<p rend="gathalast">Kammassābhihitattā na, dutiyā paṭhamāvidha.</p>

<p rend="bodytext">Anubhūyante sampattiyo tayā. Anubhūyase tvaṃ devadattena, anubhūyavhe tumhe. Ahaṃ anubhūye tayā, mayaṃ anubhūyāmhe.</p>

<p rend="bodytext">‘‘Kvaci dhātu’’iccādito ‘‘kvacī’’ti vattamāne –</p>

<p rend="bodytext" n="446"><hi rend="paranum">446</hi><hi rend="dot">.</hi><hi rend="bold">Attanopadāni parassapadattaṃ</hi>.</p>

<p rend="bodytext">Attanopadāni kvaci parassapadattamāpajjante, akattariyevetaṃ. <hi rend="bold">Ya</hi>kārassa dvittaṃ, anubhūyyati mayā sukhaṃ, anubhūyyate vā, anubhūyyanti. Anubhūyyasi, anubhūyyatha. Anubhūyyāmi, anubhūyyāma. Dvittābhāve – anubhūyati, anubhūyanti.</p>

<p rend="bodytext"><hi rend="bold">Kvacī</hi>ti kiṃ? Anubhūyate.</p>

<p rend="bodytext">Bhāve adabbavuttino bhāvassekattā <hi rend="bold">e</hi>kavacanameva, tañca paṭhamapurisasseva, bhūyate devadattena, devadattena sampati bhavananti attho.</p>

<p rend="bodytext">Pacadhātuto <pb ed="M" n="0.0267" /> kammani attanopade yappaccaye ca kate –</p>

<p rend="bodytext">Vipariṇāmena ‘‘yassā’’ti vattamāne –</p>

<p rend="bodytext" n="447"><hi rend="paranum">447</hi><hi rend="dot">.</hi><hi rend="bold">Tassa cavaggayakāravakārattaṃ sadhātvantassa</hi>.</p>

<p rend="bodytext">Tassa bhāvakammavisayassa <hi rend="bold">ya</hi>ppaccayassa <hi rend="bold">ca</hi>vagga<hi rend="bold">ya</hi>kāra<hi rend="bold">va</hi>kārattaṃ hoti dhātvantena saha yathāsambhavaṃ. Ettha <hi rend="bold">ca</hi> ‘‘ivaṇṇāgamo vā’’ti ito sīhagatiyā <hi rend="bold">vā</hi>saddo anuvattetabbo, so <hi rend="bold">ca</hi> vavatthitavibhāsattho. Tena –</p>

<p rend="gatha1">Cavaggo ca ta vaggānaṃ, dhātvantānaṃ yavattanaṃ;</p>

<p rend="gathalast">Ravānañca sayappacca-yānaṃ hoti yathākkamanti.</p>

<p rend="bodytext">Dhātvantassa cavaggādittā <hi rend="bold">ca</hi>kāre kate ‘‘paradvebhāvo ṭhāne’’ti <hi rend="bold">ca</hi>kārassa dvittaṃ. Paccate odano devadattena, ‘‘kvaci dhātū’’tiādinā garupubbarassato parassa paṭhamapurisabahuvacanassa kvaci <hi rend="bold">re</hi> hoti. Paccare, paccante. Paccase, paccavhe. Pacce, paccāmhe.</p>

<p rend="bodytext">Parassapadādese paccati, paccanti. Paccasi, paccatha. Paccāmi, paccāma. Tathā kammakattari paccate odano sayameva, paccante. Paccati, paccanti vā iccādi.</p>

<p rend="bodytext">Gamito kammani attanopade, <hi rend="bold">ya</hi>ppaccaye ca kate –</p>

<p rend="bodytext">‘‘Dhātūhi, tasmiṃ, ye’’ti ca vattate.</p>

<p rend="bodytext" n="448"><hi rend="paranum">448</hi><hi rend="dot">.</hi><hi rend="bold">Ivaṇṇāgamo vā</hi>.</p>

<p rend="bodytext">Sabbehi dhātūhi tasmiṃ bhāvakammavisaye <hi rend="bold">ya</hi>ppaccaye pare ivaṇṇāgamo hoti vāti īkārāgamo. Vavatthitavibhāsatthoyaṃ <hi rend="bold">vā</hi>saddo. <hi rend="bold">Cchā</hi>deso, gacchīyate gāmo devadattena <pb ed="M" n="0.0268" />, gacchīyante. Gacchīyase, gacchīyavhe. Gacchīye, gacchīyāmhe.</p>

<p rend="bodytext"><hi rend="bold">Cchā</hi>desābhāve –</p>

<p rend="bodytext">‘‘Dhātūhi, yo, vā’’ti ca vattate.</p>

<p rend="bodytext" n="449"><hi rend="paranum">449</hi><hi rend="dot">.</hi><hi rend="bold">Pubbarūpañca</hi>.</p>

<p rend="bodytext">Heṭṭhānuttehi parassevedaṃ, tena <hi rend="bold">kaṭapa</hi>vagga<hi rend="bold">ya</hi>kāra<hi rend="bold">lasa</hi>nteheva dhātūhi paro <hi rend="bold">ya</hi>ppaccayo pubbarūpamāpajjate vāti <hi rend="bold">ma</hi>kārā parassa <hi rend="bold">ya</hi>kārassa <hi rend="bold">ma</hi>kāro. Gammate, gamīyate, gammante, gamīyante. Gammase, gamīyase, gammavhe, gamīyavhe. Gamme, gamīye, gammāmhe, gamīyāmhe.</p>

<p rend="bodytext"><hi rend="bold">Parassapadatte</hi> – gacchīyyati, gacchīyyanti. Gacchīyati, gacchīyanti vā. Gammati, gammanti. Gamīyati, gamīyanti. <hi rend="bold">I</hi>kārāgame gamiyyati, gamiyyanti. Tathā ghammīyati, ghammīyanti iccādi.</p>

<p rend="centre">Vattamānāvibhatti.</p>

<p rend="bodytext" n="450"><hi rend="paranum">450</hi><hi rend="dot">.</hi><hi rend="bold">Pañcamī tu antu, hi tha, mi ma, taṃ antaṃ, ssuvho, e āmase</hi>.</p>

<p rend="bodytext">Tvādayo dvādasa <hi rend="bold">pañcamī</hi>saññā honti.</p>

<p rend="bodytext" n="451"><hi rend="paranum">451</hi><hi rend="dot">.</hi><hi rend="bold">Āṇatyāsiṭṭhenuttakāle pañcamī</hi>.</p>

<p rend="bodytext">Āṇatyatthe ca āsīsatthe anuttakāle <hi rend="bold">pañcamī</hi>vibhatti hoti.</p>

<p rend="bodytext">Satipi kālādhikāre puna <hi rend="bold">kāla</hi>ggahaṇena <hi rend="bold">vidhinimantanājjhesanānumatipatthanāpattakālā</hi>dīsu ca pañcamī. Āṇāpana<hi rend="bold">māṇatti,</hi> āsīsanamā<hi rend="bold">siṭṭho,</hi> so ca iṭṭhassa asampattassa <pb ed="M" n="0.0269" /> atthassa patthanaṃ, tasmiṃ <hi rend="bold">āṇatyāsiṭṭhe</hi>. Anu samīpe uttakālo <hi rend="bold">anuttakālo,</hi> paccuppannakāloti attho, na uttakāloti vā anuttakālo, tasmiṃ anuttakāle, kālamanāmasitvā hotīti attho.</p>

<p rend="bodytext">Tattha <hi rend="bold">āsīsanatthe</hi> bhūdhātuto pañcamīparassapadapaṭhamapurisekavacanaṃ <hi rend="bold">tu, a</hi>ppaccayavuddhi<hi rend="bold">avā</hi>desā. So sukhī bhavatu, te sukhitā bhavantu.</p>

<p rend="bodytext">Vipariṇāmena ‘‘akārato’’ti vattate.</p>

<p rend="bodytext" n="452"><hi rend="paranum">452</hi><hi rend="dot">.</hi><hi rend="bold">Hilopaṃ vā</hi>.</p>

<p rend="bodytext"><hi rend="bold">A</hi>kārato paro <hi rend="bold">hi</hi>vibhatti <hi rend="bold">lopa</hi>māpajjate vā. Tvaṃ sukhī bhava, bhavāhi vā, himhi dīgho. Tumhe sukhitā bhavatha. Ahaṃ sukhī bhavāmi, mayaṃ sukhino bhavāma.</p>

<p rend="bodytext"><hi rend="bold">Attanopade</hi> so sukhī bhavataṃ, te sukhitā bhavantaṃ. Tvaṃ sukhī bhavassu, tumhe sukhitā bhavavho. Ahaṃ sukhī bhave, mayaṃ sukhitā bhavāmase.</p>

<p rend="bodytext"><hi rend="bold">Kammani</hi> anubhūyataṃ tayā, anubhūyantaṃ. Anubhūyassu, anubhūyavho. Anubhūye, anubhūyāmase. <hi rend="bold">Parassapadatte</hi> anubhūyyatu, anubhūyyantu. Anubhūyatu, anubhūyantu vā, anubhūyyāhi iccādi. <hi rend="bold">Bhāve</hi> bhūyataṃ.</p>

<p rend="bodytext"><hi rend="bold">Āṇattiyaṃ kattari</hi> devadatto dāni odanaṃ pacatu, pacantu. Paca, pacāhi, pacatha. Pacāmi, pacāma. Pacataṃ, pacantaṃ. Pacassu, pacavho. Pace, pacāmase.</p>

<p rend="bodytext"><hi rend="bold">Kammani ya</hi>ppaccayacavaggādi, paccataṃ odano devadattena, paccantaṃ. Paccassu, paccavho. Pacce, paccāmase. <hi rend="bold">Parassapadatte</hi> paccatu, paccantu. Pacca, paccāhi, paccatha. Paccāmi, paccāma.</p>

<p rend="bodytext">Tathā <pb ed="M" n="0.0270" /> so gāmaṃ gacchatu, gacchantu. Gaccha, gacchāhi, gacchatha. Gacchāmi, gacchāma. Gametu, gamentu. Gama, gamāhi, gametha. Gamemi, gamema. Gacchataṃ, gacchantaṃ. Gacchassu, gacchavho. Gacche, gacchāmase. <hi rend="bold">Ghammā</hi>dese ghammatu, ghammantu iccādi.</p>

<p rend="bodytext"><hi rend="bold">Kammani</hi> gacchīyataṃ, gacchīyatu, gamīyataṃ, gamīyatu, gammataṃ, gammatu iccādi.</p>

<p rend="bodytext"><hi rend="bold">Vidhimhi</hi> idha pabbato hotu, ayaṃ pāsādo suvaṇṇamayo hotūtiādi.</p>

<p rend="bodytext"><hi rend="bold">Nimantane</hi> adhivāsetu me bhante bhagavā bhojanaṃ, idha nisīdatu bhavaṃ.</p>

<p rend="bodytext"><hi rend="bold">Ajjhesane</hi> desetu bhante bhagavā dhammaṃ.</p>

<p rend="bodytext"><hi rend="bold">Anumatiyaṃ</hi> pucchatu bhavaṃ pañhaṃ, pavisatu bhavaṃ, ettha nisīdatu.</p>

<p rend="bodytext"><hi rend="bold">Patthanā</hi> yācanā, dadāhi me gāmavarāni pañca, ekaṃ me nayanaṃ dehi.</p>

<p rend="bodytext"><hi rend="bold">Pattakāle</hi> sampatto te kālo kaṭakaraṇe, kaṭaṃ karotu bhavaṃ iccādi.</p>

<p rend="centre">Pañcamīvibhatti.</p>

<p rend="bodytext" n="453"><hi rend="paranum">453</hi><hi rend="dot">.</hi><hi rend="bold">Sattamī eyya eyyuṃ, eyyāsi eyyātha, eyyāmieyyāma, etha eraṃ, etho eyyāvho, eyyaṃeyyāmhe</hi>.</p>

<p rend="bodytext">Eyyādayo dvādasa <hi rend="bold">sattamī</hi>saññā honti.</p>

<p rend="bodytext">‘‘Anuttakāle’’ti vattate.</p>

<p rend="bodytext" n="454"><hi rend="paranum">454</hi><hi rend="dot">.</hi><hi rend="bold">Anumatiparikappatthesu</hi><pb ed="M" n="0.0271" /><hi rend="bold">sattamī</hi>.</p>

<p rend="bodytext">Anumatyatthe ca parikappatthe ca anuttakāle <hi rend="bold">sattamī</hi>vibhatti hoti.</p>

<p rend="bodytext"><hi rend="bold">Attha</hi>ggahaṇena <hi rend="bold">vidhinimantanā</hi>dīsu ca sattamī. Kattumicchato parassa anujānanaṃ <hi rend="bold">anumati,</hi> parikappanaṃ <hi rend="bold">parikappo,</hi> ‘‘yadi nāma bhaveyyā’’ti sallakkhaṇaṃ nirūpanaṃ, hetukriyāya sambhave phalakriyāya sambhavaparikappo ca.</p>

<p rend="bodytext">Tattha <hi rend="bold">parikappe</hi> sattamīparassapadapaṭhamapurisekavacanaṃ <hi rend="bold">eyya,</hi> appaccayavuddhādi purimasamaṃ, ‘‘kvaci dhātu vibhattī’’tiādinā eyya eyyāsi eyyāmi eyyaṃiccetesaṃ vikappena ekārādeso. So dāni kiṃ nu kho bhave, yadi so paṭhamavaye pabbajeyya, arahā bhaveyya, sace saṅkhārā niccā bhaveyyuṃ, na nirujjheyyuṃ. Yadi tvaṃ bhaveyyāsi, tumhe bhaveyyātha. Kathamahaṃ devo bhaveyyāmi, kiṃ nu kho mayaṃ bhaveyyāma. Tathā bhavetha, bhaveraṃ. Bhavetho, bhaveyyāvho.</p>

<p rend="bodytext"><hi rend="bold">Patthane</hi> tu ahaṃ sukhī bhave, buddho bhaveyyaṃ, bhaveyyāmhe.</p>

<p rend="bodytext"><hi rend="bold">Kammani</hi> sukhaṃ tayā anubhūyetha, anubhūyeraṃ. Anubhūyetho, anubhūyeyyāvho. Anubhūye, anubhūyeyyaṃ, anubhūyeyyāmhe. <hi rend="bold">Parassapadatte</hi> anubhūyeyya, anubhūyeyyuṃ. Anubhūyeyyāsi iccādi. <hi rend="bold">Bhāve</hi> bhūyetha.</p>

<p rend="indent"><hi rend="bold">Vidhimhi</hi> so odanaṃ pace, paceyya, paceyyuṃ. Tvaṃ pace, paceyyāsi, tumhe paceyyātha. Ahaṃ pace, paceyyāmi, mayaṃ paceyyāma. Pacetha, paceraṃ. Pacetho, paceyyāvho. Pace, paceyyaṃ, paceyyāmhe.</p>

<p rend="indent"><hi rend="bold">Kammani</hi><pb ed="M" n="0.0272" /> paccetha, pacceraṃ. Paccetho, pacceyyāvho. Pacce, pacceyyaṃ, pacceyyāmhe. <hi rend="bold">Parassapadatte</hi> pacce, pacceyya, pacceyyuṃ. Pacceyyāsi iccādi.</p>

<p rend="indent"><hi rend="bold">Anumatiyaṃ</hi> so gāmaṃ gacche, gaccheyya, ‘‘kvaci dhātū’’tiādinā <hi rend="bold">eyyu</hi>ssa uṃ vā, gacchuṃ, gaccheyyuṃ. Tvaṃ gacche, gaccheyyāsi, gaccheyyātha. Gacche, gaccheyyāmi, gaccheyyāma. Game, gameyya, gamuṃ, gameyyuṃ. Game, gameyyāsi, gameyyātha. Game, gameyyāmi, gameyyāma. Gacchetha, gaccheraṃ. Gacchetho, gaccheyyāvho. Gacche, gaccheyyaṃ, gaccheyyāmhe. Gametha, gameraṃ iccādi.</p>

<p rend="indent"><hi rend="bold">Kammani</hi> gacchīyetha, gamīyetha, gacchīyeraṃ, gamīyeraṃ iccādi. <hi rend="bold">Parassapadatte</hi> gacchīyeyya, gamīyeyya, gammeyya, gammeyyuṃ iccādi. Tathā ghamme, ghammeyya, ghammeyyuṃ iccādi.</p>

<p rend="centre">Sattamīvibhatti.</p>

<p rend="centre">Paccuppannāṇattiparikappakālikavibhattinayo.</p>

<p rend="bodytext" n="455"><hi rend="paranum">455</hi><hi rend="dot">.</hi><hi rend="bold">Hiyyattanī āū, ottha, aṃmhā, tthatthuṃ, sevhaṃ, iṃmhase</hi>.</p>

<p rend="bodytext"><hi rend="bold">Ā</hi>ādayo dvādasa <hi rend="bold">hiyyattanī</hi>saññā honti.</p>

<p rend="bodytext">‘‘Appaccakkhe, atīte’’ti ca vattate.</p>

<p rend="bodytext" n="456"><hi rend="paranum">456</hi><hi rend="dot">.</hi><hi rend="bold">Hiyyopabhuti paccakkhe hiyyattanī</hi>.</p>

<p rend="bodytext">Hiyyopabhuti atīte kāle paccakkhe vā appaccakkhe vā <hi rend="bold">hiyyattanī</hi>vibhatti hotīti hiyyattanīparassapadapaṭhamapurisekavacanaṃ <hi rend="bold">ā</hi>.</p>

<p rend="bodytext">‘‘Kvaci dhātu’’iccādito ‘‘kvaci, dhātūna’’nti ca vattate.</p>

<p rend="bodytext" n="457"><hi rend="paranum">457</hi><hi rend="dot">.</hi><hi rend="bold">Akārāgamo</hi><pb ed="M" n="0.0273" /><hi rend="bold">hiyyattanī ajjatanīkālātipattīsu</hi>.</p>

<p rend="bodytext">Kvaci dhātūnamādimhi <hi rend="bold">a</hi>kārāgamo hoti <hi rend="bold">hiyyattanīajjatanīkālātipatti</hi>iccetāsu tīsu vibhattīsu. Kathamayamakārāgamo dhātvādimhīti ce?</p>

<p rend="gatha1">Satissarepi dhātvante, punakārāgamassidha;</p>

<p rend="gathalast">Niratthattā payogānu rodhā dhātvādito ayaṃ.</p>

<p rend="bodytext"><hi rend="bold">A</hi>ppaccayavuddhiavādesasaralopādi vuttanayameva.</p>

<p rend="indent">Abhavā, abhavū. Abhavo, ‘‘kvaci dhātū’’tiādinā <hi rend="bold">o</hi>kārassa <hi rend="bold">a</hi>ādeso vā, abhava, abhavattha. Abhavaṃ, abhavamhā. Abhavattha, abhavatthuṃ. Abhavase, abhavavhaṃ. Abhaviṃ, abhavamhase.</p>

<p rend="indent"><hi rend="bold">Kammani ya</hi>ppaccayo, tayā sukhamanvabhūyattha, <hi rend="bold">a</hi>kārāgamābhāve anubhūyattha, ‘‘kvaci dhātū’’tiādinā <hi rend="bold">ttha</hi>ssa <hi rend="bold">thā</hi>deso, anvabhūyatha, anubhūyatha, anvabhūyatthuṃ, anubhūyatthuṃ. Anvabhūyase, anubhūyase, anvabhūyavhaṃ, anubhūyavhaṃ. Anvabhūyiṃ, anubhūyiṃ, anvabhūyamhase, anubhūyamhase. <hi rend="bold">Parassapadatte</hi> anvabhūyā, anubhūyā iccādi. <hi rend="bold">Bhāve</hi> anvabhūyattha.</p>

<p rend="indent">Tathā so odanaṃ apacā, pacā, apacū, pacū. Apaco, paco, apacattha, pacattha. Apacaṃ, pacaṃ, apacamhā, pacamhā. Apacattha, pacattha, apacatthu, pacatthuṃ. Apacase, pacase, apacavhaṃ, pacavhaṃ. Apaciṃ, paciṃ, apacamhase, pacamhase.</p>

<p rend="indent"><hi rend="bold">Kammani</hi><pb ed="M" n="0.0274" /> apaccatha, apaccattha, apaccatthuṃ. Apaccase, apaccavhaṃ. Apacciṃ, apaccamhase. Apaccā, apaccū iccādi.</p>

<p rend="indent">Tathā agacchā, agacchū. Agaccho, agaccha, agacchattha. Agacchaṃ, agacchamhā. Agacchattha, agacchatthuṃ. Agacchase, agacchavhaṃ. Agacchiṃ, agacchamhase. Agamā, agamū. Agamo, agama, agamattha. Agamaṃ, agamamhā. Agamattha, agamatthuṃ. Agamase, agamavhaṃ. Agamiṃ, agamamhase.</p>

<p rend="indent"><hi rend="bold">Kammani</hi> agacchīyattha, gacchīyattha, agamīyattha, gamīyattha, agacchīyatthuṃ, gacchīyatthuṃ, agamīyatthuṃ, gamīyatthuṃ iccādi. Tathā aghammā, aghammū iccādi.</p>

<p rend="centre">Hiyyattanīvibhatti.</p>

<p rend="bodytext" n="458"><hi rend="paranum">458</hi><hi rend="dot">.</hi><hi rend="bold">Hiyyattanī sattamī pañcamī vattamānā sabbadhātukaṃ</hi>.</p>

<p rend="bodytext"><hi rend="bold">Hiyyattanā</hi>dayo catasso vibhattiyo <hi rend="bold">sabbadhātuka</hi>saññā hontīti hiyyattanādīnaṃ sabbadhātukasaññattā ‘‘ikārāgamo asabbadhātukamhī’’ti vutto <hi rend="bold">i</hi>kārāgamo na bhavati.</p>

<p rend="centre">Sabbadhātukaṃ.</p>

<p rend="bodytext" n="459"><hi rend="paranum">459</hi><hi rend="dot">.</hi><hi rend="bold">Parokkhā a u, e ttha, aṃ mha, ttha re, tho vho, iṃmhe</hi>.</p>

<p rend="bodytext"><hi rend="bold">A</hi>ādayo dvādasa <hi rend="bold">parokkhā</hi>saññā honti. Akkhānaṃ indriyānaṃ paraṃ parokkhā, taddīpakattā ayaṃ vibhatti <hi rend="bold">parokkhā</hi>ti vuccati.</p>

<p rend="bodytext" n="460"><hi rend="paranum">460</hi><hi rend="dot">.</hi><hi rend="bold">Apaccakkhe</hi><pb ed="M" n="0.0275" /><hi rend="bold">parokkhātīte</hi>.</p>

<p rend="bodytext">Apaccakkhe vattuno indriyāvisayabhūte atīte kāle <hi rend="bold">parokkhā</hi>vibhatti hoti. Atikkamma itoti <hi rend="bold">atīto,</hi> hutvā atikkantoti attho.</p>

<p rend="bodytext">Heṭṭhā vuttanayena parokkhāparassapadapaṭhamapurisekavacanaṃ <hi rend="bold">a</hi>. ‘‘Bhū a’’itīdha –</p>

<p rend="bodytext">Vipariṇāmena ‘‘dhātūna’’nti vattate.</p>

<p rend="bodytext" n="461"><hi rend="paranum">461</hi><hi rend="dot">.</hi><hi rend="bold">Kvacādivaṇṇānamekassarānaṃ dvebhāvo</hi>.</p>

<p rend="bodytext">Dhātūnamādibhūtānaṃ vaṇṇānamekassarānaṃ kvaci dvebhāvo hoti. Vavatthitavibhāsatthoyaṃ <hi rend="bold">kvaci</hi>saddo, tena –</p>

<p rend="gatha1">Kha cha sesu parokkhāyaṃ, dvebhāvo sabbadhātunaṃ;</p>

<p rend="gathalast">Appaccaye juhotyādi-ssapi kiccādike kvaci.</p>

<p rend="bodytext">‘‘Bhū bhū a’’itīdha –</p>

<p rend="bodytext" n="462"><hi rend="paranum">462</hi><hi rend="dot">.</hi><hi rend="bold">Pubbobbhāso</hi>.</p>

<p rend="bodytext">Dvebhūtassa dhātussa yo pubbo avayavo, so <hi rend="bold">abbhāsa</hi>sañño hotīti abbhāsasaññā.</p>

<p rend="bodytext"><hi rend="bold">Abbhāsa</hi>ggahaṇamanuvattate.</p>

<p rend="bodytext" n="463"><hi rend="paranum">463</hi><hi rend="dot">.</hi><hi rend="bold">Antassivaṇṇākāro vā</hi>.</p>

<p rend="bodytext">Abbhāsassa antassa ivaṇṇo hoti vā, <hi rend="bold">a</hi>kāro ca. Vavatthitavibhāsatthoyaṃ <hi rend="bold">vā</hi>saddo. Tena –</p>

<p rend="gatha1">Kha <pb ed="M" n="0.0276" /> cha sesu avaṇṇassa,</p>

<p rend="gatha2">Ikāro sagupussa ī;</p>

<p rend="gatha3">Vāssa bhūssa parokkhāyaṃ,</p>

<p rend="gathalast">Akāro nāparassimeti.</p>

<p rend="bodytext"><hi rend="bold">Ū</hi>kārassa <hi rend="bold">a</hi>kāro.</p>

<p rend="bodytext" n="464"><hi rend="paranum">464</hi><hi rend="dot">.</hi><hi rend="bold">Dutiyacatutthānaṃ paṭhamatatiyā</hi>.</p>

<p rend="bodytext">Abbhāsagatānaṃ dutiyacatutthānaṃ vaggabyañjanānaṃ yathākkamaṃ paṭhamatatiyā hontīti <hi rend="bold">bha</hi>kārassa <hi rend="bold">ba</hi>kāro.</p>

<p rend="bodytext" n="465"><hi rend="paranum">465</hi><hi rend="dot">.</hi><hi rend="bold">Brūbhūnamāhabhūvā parokkhāyaṃ</hi>.</p>

<p rend="bodytext"><hi rend="bold">Brūbhū</hi>iccetesaṃ dhātūnaṃ <hi rend="bold">āhabhūva</hi>iccete ādesā honti parokkhāvibhattiyanti <hi rend="bold">bhū</hi>saddassa <hi rend="bold">bhūva</hi>ādeso, ‘‘saralopo mādesappaccayādimhī’’tiādinā saralopādi, so kira rājā babhūva, te kira babhūvu. Tvaṃ kira babhūve.</p>

<p rend="bodytext">‘‘Dhātūhī’’ti vattate, sīhagatiyā <hi rend="bold">kvaci</hi>ggahaṇañca.</p>

<p rend="bodytext" n="466"><hi rend="paranum">466</hi><hi rend="dot">.</hi><hi rend="bold">Ikārāgamo asabbadhātukamhi</hi>.</p>

<p rend="bodytext">Sabbasmiṃ asabbadhātukamhi pare kvaci dhātūhi paro <hi rend="bold">i</hi>kārāgamo hoti.</p>

<p rend="gatha1">Asabbadhātuke byañja-nādimhe vāyamāgamo;</p>

<p rend="gathalast">Kvacādhikārato byañja-nādopi kvaci no siyā.</p>

<p rend="bodytext">Ettha ca ‘‘na sabbadhātukaṃ asabbadhātuka’’miti katvā ‘‘hiyyattanī sattamī pañcamī vattamānā sabbadhātuka’’nti hiyyattanīādīnaṃ sabbadhātukasaññāya vuttattā tadaññā catasso vibhattiyo asabbadhātukanti vuccati.</p>

<p rend="bodytext">Tumhe <pb ed="M" n="0.0277" /> kira babhūvittha. Ahaṃ kira babhūvaṃ, mayaṃ kira babhūvimha. <hi rend="bold">Attanopade</hi> so babhūvittha, babhūvire. Babhūvittho, babhūvivho. Babhūviṃ, babhūvimhe.</p>

<p rend="bodytext"><hi rend="bold">Kammani</hi> attanopade <hi rend="bold">ī</hi>kārāgama<hi rend="bold">ya</hi>ppacca<hi rend="bold">yi</hi>kārāgamā, anubabhūvīyittha, <hi rend="bold">ya</hi>ppaccayassa asabbadhātukamhi ‘‘kvaci dhātū’’tiādinā lope kate ivaṇṇāgamo na bhavati, tayā kira anubabhūvittha, anubabhūvire iccādi. <hi rend="bold">Bhāve</hi> babhūvīyittha, babhūvittha vā.</p>

<p rend="bodytext">Tathā papaca, papacū. Papace, papacittha. Papacaṃ, papacimha. Papacittha, papacire. Papacittho, papacivho. Papaciṃ, papacimhe.</p>

<p rend="bodytext"><hi rend="bold">Kammani</hi> papaccittha, papaccire iccādi. Tathā apacca, apaccū iccādi.</p>

<p rend="bodytext">Gamimhi ‘‘kvacādivaṇṇāna’’ntiādinā dvebhāvo, ‘‘pubbobbhāso’’ti abbhāsasaññā.</p>

<p rend="bodytext">‘‘Abbhāse’’ti vattate.</p>

<p rend="bodytext" n="467"><hi rend="paranum">467</hi><hi rend="dot">.</hi><hi rend="bold">Kavaggassa cavaggo</hi>.</p>

<p rend="bodytext">Abbhāse vattamānassa <hi rend="bold">ka</hi>vaggassa <hi rend="bold">ca</hi>vaggo hotīti <hi rend="bold">va</hi>kārassa <hi rend="bold">ja</hi>kāro, ‘‘kvaci dhātū’’tiādinā anabbhāsassa paṭhamapurisekavacanamhi dīgho. So gāmaṃ jagāma kira, jagama vā, jagamu. Jagame, jagamittha. Jagamaṃ, jagamimha. Jagamittha, jagamire. Jagamittho, jagamivho. Jagamiṃ, jagamimhe.</p>

<p rend="bodytext"><hi rend="bold">Kammani</hi> jagamīyittha, jagamittha vā iccādi.</p>

<p rend="centre">Parokkhāvibhatti.</p>

<p rend="bodytext" n="468"><hi rend="paranum">468</hi><hi rend="dot">.</hi><hi rend="bold">Ajjatanī</hi><pb ed="M" n="0.0278" /> ī uṃ, <hi rend="bold">o ttha, iṃ mhā, ā ū, se vhaṃ, amhe</hi>.</p>

<p rend="bodytext"><hi rend="bold">Ī</hi>ādayo dvādasa <hi rend="bold">ajjatanī</hi>saññā honti. Ajja bhavo ajjatano, taddīpakattā ayaṃ vibhatti <hi rend="bold">ajjatanī</hi>ti vuccati.</p>

<p rend="bodytext">‘‘Apaccakkhe, atīte, paccakkhe’’ti ca vattate.</p>

<p rend="bodytext" n="469"><hi rend="paranum">469</hi><hi rend="dot">.</hi><hi rend="bold">Samīpejjatanī</hi>.</p>

<p rend="bodytext"><hi rend="bold">Samīpe</hi> samīpato paṭṭhāya ajjappabhuti atīte kāle paccakkhe ca apaccakkhe ca <hi rend="bold">ajjatanī</hi>vibhatti hotīti ajjatanīparassapadapaṭhamapurisekavacanaṃ ī.</p>

<p rend="bodytext">Pure viya <hi rend="bold">a</hi>kārāgamo, vuddhādi ca, ‘‘kvaci dhātuvibhattī’’tiādinā <hi rend="bold">īmhā</hi>divibhattīnaṃ kvaci rassattaṃ, <hi rend="bold">oāa</hi>vacanānaṃ <hi rend="bold">itthaa</hi>mādesā ca, saralopādi, so abhavi, abhavī vā, <hi rend="bold">a</hi>kārāgamābhāve bhavi.</p>

<p rend="bodytext">Maṇḍūkagatiyā ‘‘vā’’ti vattate.</p>

<p rend="bodytext" n="470"><hi rend="paranum">470</hi><hi rend="dot">.</hi><hi rend="bold">Sabbato uṃ iṃ su</hi>.</p>

<p rend="bodytext">Sabbehi dhātūhi uṃvibhattissa <hi rend="bold">iṃsvā</hi>deso hoti vā.</p>

<p rend="indent">Te abhaviṃsu, bhaviṃsu vā, abhavuṃ, bhavuṃ vā. Tvaṃ abhavi, bhavi vā, abhavo, bhavo vā, tumhe abhavittha, bhavittha vā, <hi rend="bold">i</hi>kārāgamo. Ahaṃ abhaviṃ, bhaviṃ vā, mayaṃ abhavimha, bhavimha vā, abhavimhā, bhavimhā vā. So abhavittha, bhavittha vā, abhavā, bhavā vā, abhavū, bhavū vā. Abhavise, bhavise vā, abhavivhaṃ, bhavivhaṃ vā. Abhavaṃ <pb ed="M" n="0.0279" />, bhavaṃ vā, abhava, bhava vā, abhavimhe, bhavimhe vā.</p>

<p rend="indent"><hi rend="bold">Kammani ya</hi>ppaccayalope vuddhiavādesādi, sukhaṃ tayā anubhavittha, anvabhūyittha, anubhūyittha vā iccādi. <hi rend="bold">Parassapadatte</hi> tayā anvabhūyi, anubhūyi, anvabhūyī, anubhūyī vā, anvabhūyiṃsu, anubhūyiṃsu, anvabhūyuṃ, anubhūyuṃ. Tvaṃ anvabhūyi, anubhūyi, tumhe anvabhūyittha, anubhūyittha. Ahaṃ anvabhūyiṃ, anubhūyiṃ, mayaṃ anvabhūyimha, anubhūyimha, anvabhūyimhā, anubhūyimhā vā. <hi rend="bold">Bhāve</hi> abhavittha, abhūyittha tayā.</p>

<p rend="indent">So apaci, paci, apacī, pacī vā, te apaciṃsu, paciṃsu, apacuṃ, pacuṃ. Tvaṃ apaci, paci, apaco, paco vā, tumhe apacittha, pacittha. Ahaṃ apaciṃ, paciṃ, mayaṃ apacimha, pacimha, apacimhā, pacimhā vā. So apacittha, pacittha, apacā, pacā vā, apacū, pacū. Apacise, apacivhaṃ. Apacaṃ, pacaṃ, apaca, paca vā, apacimhe, pacimhe.</p>

<p rend="indent"><hi rend="bold">Kammani</hi> apaccittha, paccittha iccādi. <hi rend="bold">Parassapadatte</hi> apacci, pacci, apaccī, paccī vā, apacciṃsu, pacciṃsu, apaccuṃ, paccuṃ. Apacci, pacci, apacco, pacco vā, apaccittha, paccittha. Apacciṃ, pacciṃ, apaccimha, paccimha, apaccimhā, paccimhā vā.</p>

<p rend="indent">So gāmaṃ agacchī, gacchī, agacchi, gacchi vā, te agacchiṃsu, gacchiṃsu, agacchuṃ, gacchuṃ. Tvaṃ agacchi, gacchi, agaccho, gaccho vā, tumhe agacchittha, gacchittha. Ahaṃ agacchiṃ, gacchiṃ, mayaṃ agacchimha, gacchimha, agacchimhā, gacchimhā vā.</p>

<p rend="indent">‘‘Kvaci dhātū’’tiādinā ajjatanimhi gamissa <hi rend="bold">ccha</hi>ssa kvaci <hi rend="bold">ñchā</hi>deso, agañchi, gañchi, agañchī, gañchī vā, te agañchiṃsu <pb ed="M" n="0.0280" />, gañchiṃsu, agañchuṃ, gañchuṃ. Tvaṃ agañchi, gañchi, agañcho, gañcho vā, tumhe agañchittha, gañchittha. Ahaṃ agañchiṃ, gañchiṃ, mayaṃ agañchimha, gañchimha, agañchimhā, gañchimhā vā.</p>

<p rend="indent"><hi rend="bold">Cchā</hi>desābhāve so agami, gami, agamī, gamī vā, ‘‘karassa kāsattamajjatanimhī’’ti ettha <hi rend="bold">bhāva</hi>niddesena, ‘‘sattamajjatanimhī’’ti yogavibhāgena vā <hi rend="bold">sā</hi>game ‘‘kvaci dhātū’’tiādinā byañjanato <hi rend="bold">ā</hi>kārāgamo, agamāsi, uṃvacanassa kvaci <hi rend="bold">aṃsvā</hi>deso, <hi rend="bold">u</hi>cāgamo <hi rend="bold">tthamhe</hi>su kvaci, agamiṃsu, gamiṃsu, agamaṃsu, gamaṃsu, agamuṃ, gamuṃ, tvaṃ agami, gami, agamo, gamo vā, agamittha, gamittha, agamuttha, gamuttha. Ahaṃ agamiṃ, gamiṃ, agamimha, gamimha, agamumha, gamumha, agamimhā, gamimhā vā.</p>

<p rend="indent">‘‘Kvaci dhātū’’tiādinā gamissa ajjatanimhi <hi rend="bold">gā</hi>deso ca, so ajjhagā, paralopo, te ajjhaguṃ. Tvaṃ ajjhago, tumhe ajjhaguttha. Ahaṃ ajjhagiṃ, mayaṃ ajjhagumha.</p>

<p rend="indent"><hi rend="bold">Attanopade</hi> so agacchittha, gacchittha, agañchittha, gañchittha iccādi. <hi rend="bold">Cchā</hi>desābhāve so agamittha, gamittha, agamā, gamā, te agamū, gamū, ajjhagū, agū. Tvaṃ agamise, gamise, agamivhaṃ, gamivhaṃ. Ahaṃ agamaṃ, gamaṃ, agama, gama, ajjhagaṃ vā, agamimhe, gamimhe.</p>

<p rend="indent"><hi rend="bold">Kamme</hi> gāmo agacchīyittha tena, gacchīyittha, agañchiyittha, gañchiyittha, agamīyittha, gamīyittha, agamittha, gamittha iccādi. <hi rend="bold">Parassapadatte</hi> agacchīyi, gacchīyi vā, agamīyi, gamīyi <pb ed="M" n="0.0281" /> vā, agacchīyuṃ, agamīyuṃ vā. Tathā aghammīyi, aghammīyiṃsu iccādi.</p>

<p rend="bodytext">‘‘Hiyyattanī, ajjatanī’’ti ca vattate.</p>

<p rend="bodytext" n="471"><hi rend="paranum">471</hi><hi rend="dot">.</hi><hi rend="bold">Māyoge sabbakāle ca</hi>.</p>

<p rend="bodytext">Yadā<hi rend="bold">mā</hi>yogo, tadā <hi rend="bold">hiyyattanajjatanī</hi>vibhattiyo sabbakālepi honti, <hi rend="bold">ca</hi>saddena <hi rend="bold">pañcamī</hi> ca. Mā bhavati, mā bhavā, mā bhavissatīti vā atthe hiyyattanajjatanīpañcamī vibhattiyo, sesaṃ neyyaṃ, so mā bhavā, mā bhavī, mā te bhavantvantarāyā. Mā pacā, mā pacī, mā pacatu. Mā gacchā, mā gacchī, mā gacchatu. Mā kañci pāpamāgamā, mā agami, mā gamā, mā gamī, mā gametu. Tvaṃ mā gaccho, mā gacchi, mā gacchāhi iccādi.</p>

<p rend="centre">Atītakālikavibhatti.</p>

<p rend="bodytext" n="472"><hi rend="paranum">472</hi><hi rend="dot">.</hi><hi rend="bold">Bhavissantī ssati ssanti, ssasi ssatha, ssāmissāma, ssate ssante, ssase ssavhe, ssaṃssāmhe</hi>.</p>

<p rend="bodytext">Ssatyādīnaṃ dvādasannaṃ vacanānaṃ <hi rend="bold">bhavissantī</hi>saññā hoti. Bhavissatīti bhavissanto, taṃkāladīpakattā ayaṃ vibhatti <hi rend="bold">bhavissantī</hi>ti vuccati.</p>

<p rend="bodytext" n="473"><hi rend="paranum">473</hi><hi rend="dot">.</hi><hi rend="bold">Anāgate bhavissantī</hi>.</p>

<p rend="bodytext">Anāgate kāle <hi rend="bold">bhavissantī</hi>vibhatti hoti.</p>

<p rend="gatha1">Atītepi bhavissantī, taṃkālavacanicchayā;</p>

<p rend="gathalast">‘‘Anekajātisaṃsāraṃ, sandhāvissa’’ntiādisu.</p>

<p rend="bodytext">Na <pb ed="M" n="0.0282" /> āgato <hi rend="bold">anāgato,</hi> paccayasāmaggiyaṃ sati āyatiṃ uppajjanārahoti attho, <hi rend="bold">i</hi>kārāgamo, vuddhi<hi rend="bold">avā</hi>desā, saralopādi ca.</p>

<p rend="indent">Bhavissati, bhavissanti. Bhavissasi, bhavissatha. Bhavissāmi, bhavissāma. Bhavissate, bhavissante. Bhavissase, bhavissavhe. Bhavissaṃ, bhavissāmhe.</p>

<p rend="indent"><hi rend="bold">Kamme ya</hi>ppaccayalopo, sukhaṃ tayā anubhavissate, anubhavissante. Anubhavissase, anubhavissavhe. Anubhavissaṃ, anubhavissāmhe. <hi rend="bold">Parassapadatte</hi> anubhavissati devadattena, anubhavissanti iccādi. <hi rend="bold">Bhāve</hi> bhavissate tena, <hi rend="bold">ya</hi>ppaccayalopābhāve anubhūyissate, anubhūyissante iccādi. <hi rend="bold">Bhāve</hi> bhūyissate.</p>

<p rend="indent">Tathā pacissati, pacissanti. Pacissasi, pacissatha. Pacissāmi, pacissāma. Pacissate, pacissante. Pacissase, pacissavhe. Pacissaṃ, pacissāmhe.</p>

<p rend="indent"><hi rend="bold">Kamme</hi> paccissate odano devadattena, paccissante iccādi. <hi rend="bold">Parassapadatte</hi> paccissati, paccissanti. Paccissasi, paccissatha. Paccissāmi, paccissāma.</p>

<p rend="indent">Gacchissati, gacchissanti. Gacchissasi, gacchissatha. Gacchissāmi, gacchissāma. Gacchissate, gacchissante. Gacchissase, gacchissavhe. Gacchissaṃ, gacchissāmhe. So saggaṃ gamissati, gamissanti. Gamissasi, gamissatha. Gamissāmi, gamissāma iccādi.</p>

<p rend="indent"><hi rend="bold">Kamme</hi> gacchīyissate, gacchīyissante. Gacchīyissati, gacchīyissanti vā, gamīyissate, gamīyissante. Gamīyissati, gamīyissanti vā iccādi. <hi rend="bold">Ya</hi>ppaccayalope gamissate <pb ed="M" n="0.0283" />, gamissante. Gamissati, gamissanti vā. Tathā ghammissati, ghammissanti iccādi.</p>

<p rend="centre">Bhavissantīvibhatti.</p>

<p rend="bodytext" n="484"><hi rend="paranum">484</hi><hi rend="dot">.</hi><hi rend="bold">Kālātipatti ssā ssaṃsu, sse ssatha, ssaṃssāmhā, ssatha ssisu, ssase ssavhe, ssiṃssāmhase</hi>.</p>

<p rend="bodytext"><hi rend="bold">Ssā</hi>dīnaṃ dvādasannaṃ <hi rend="bold">kālātipatti</hi>saññā hoti. Kālassa atipatanaṃ kālātipatti, sā pana viruddhapaccayūpanipātato, kāraṇavekallato vā kriyāya anabhinibbatti, taddīpakattā ayaṃ vibhatti <hi rend="bold">kālātipattī</hi>ti vuccati.</p>

<p rend="bodytext" n="475"><hi rend="paranum">475</hi><hi rend="dot">.</hi><hi rend="bold">Kriyātipannetīte kālātipatti</hi>.</p>

<p rend="bodytext">Kriyātipannamatte atīte kāle <hi rend="bold">kālātipatti</hi>vibhatti hoti. Kriyāya atipatanaṃ <hi rend="bold">kriyātipannaṃ,</hi> taṃ pana sādhakasattivirahena kriyāya accantānuppatti. Ettha ca kiñcāpi na kriyā atītasaddena voharitabbā, tathāpi takkiriyuppattippaṭibandhakarakriyāya kālabhedena atītavohāro labbhatevāti daṭṭhabbaṃ.</p>

<p rend="bodytext">Kālātipattiparassapadapaṭhamapurisekavacanaṃ <hi rend="bold">ssā, a</hi>kārikārāgamā, vuddhi<hi rend="bold">avā</hi>desā ca, ‘‘kvaci dhātū’’tiādinā <hi rend="bold">ssā ssāmhā</hi>vibhattīnaṃ kvaci rassattaṃ, <hi rend="bold">sse</hi>vacanassa ca <hi rend="bold">a</hi>ttaṃ.</p>

<p rend="indent">So ce paṭhamavaye pabbajjaṃ alabhissa, arahā abhavissa, bhavissa, abhavissā, bhavissāvā, te ce taṃ alabhissaṃsu, arahanto abhavissaṃsu, bhavissaṃsu. Evaṃ tvaṃ abhavissa, bhavissa, abhavisse vā, tumhe abhavissatha, bhavissatha. Ahaṃ abhavissaṃ, bhavissaṃ, mayaṃ <pb ed="M" n="0.0284" /> abhavissamha, bhavissamha, abhavissāmhā, bhavissāmhā vā. So abhavissatha, abhavissisu. Abhavissase, abhavissavhe. Abhavissiṃ, abhavissāmhase.</p>

<p rend="indent"><hi rend="bold">Kamme</hi> anvabhavissatha, anvabhavissisu. Anvabhūyissatha vā iccādi. <hi rend="bold">Parassapadatte</hi> anvabhavissa, anvabhavissaṃsu. Anvabhūyissa vā iccādi. <hi rend="bold">Bhāve</hi> abhavissatha devadattena, abhūyissatha.</p>

<p rend="indent">Tathā so ce taṃ dhanaṃ alabhissa, odanaṃ apacissa, pacissa, apacissā, pacissā vā, apacissaṃsu, pacissaṃsu. Apacissa, pacissa, apacisse, pacisse vā, apacissatha, pacissatha. Apacissaṃ, pacissaṃ, apacissamha, pacissamha, apacissāmhā, pacissāmhā vā. Apacissatha, pacissatha, apacissisu, pacissisu. Apacissase, pacissase, apacissavhe, pacissavhe. Apacissiṃ, pacissiṃ, apacissāmhase, pacissāmhase.</p>

<p rend="indent"><hi rend="bold">Kamme</hi> apacissatha odano devadattena, apacissisu. <hi rend="bold">Ya</hi>ppaccayalopābhāve apacīyissatha iccādi. <hi rend="bold">Parassapadatte</hi> apaccissa tena, paccissa, apaccissā, paccissā vā, apaccissaṃsu, paccissaṃsu iccādi.</p>

<p rend="indent">So agacchissa, gacchissa, agacchissā, gacchissāvā, agacchissaṃsu, gacchissaṃsu. Tvaṃ agacchissa, gacchissa, agacchisse, gacchisse vā, agacchissatha, gacchissatha. Agacchissaṃ, gacchissaṃ, agacchissamha, gacchissamha, agacchissāmhā, gacchissāmhā vā. Agamissa, gamissa, agamissā, gamissā vā, agamissaṃsu, gamissaṃsu. Agamissa, gamissa, agamisse vā, agamissatha, gamissatha. Agamissaṃ <pb ed="M" n="0.0285" />, gamissaṃ, agamissamha, gamissamha, agamissāmhā, gamissāmhā vā. Agacchissatha, gacchissatha vā iccādi.</p>

<p rend="indent"><hi rend="bold">Kamme</hi> agacchīyissatha, agamīyissatha, agacchīyissa, agamīyissaiccādi. Tathā aghammissā, aghammissaṃsu iccādi.</p>

<p rend="centre">Kālātipattivibhatti.</p>

<p rend="gatha1">Pañcamī sattamī vatta-mānā sampatināgate;</p>

<p rend="gathalast">Bhavissantī parokkhādī, catassotītakālikā.</p>

<p rend="centre">Chakālikavibhattividhānaṃ.</p>

<p rend="subhead">Vikaraṇavidhāna</p>

<p rend="bodytext"><hi rend="bold">Isu</hi> icchākantīsu, pure viya dhātvantalopo, <hi rend="bold">tyā</hi>dyuppatti, <hi rend="bold">a</hi>ppaccayo ca.</p>

<p rend="bodytext">‘‘Dhātūna’’nti vattamāne –</p>

<p rend="indent" n="476"><hi rend="paranum">476</hi><hi rend="dot">.</hi><hi rend="bold">Isuyamūnamanto ccho vā</hi>.</p>

<p rend="bodytext"><hi rend="bold">Isuyamu</hi>iccetesaṃ dhātūnaṃ anto <hi rend="bold">ccho</hi> hoti vā. Vavatthitavibhāsatthoyaṃ <hi rend="bold">vā</hi>saddo, ‘‘anto ccho vā’’ti yogavibhāgena <hi rend="bold">āsa</hi>ssapi. So saggaṃ icchati, icchanti. Icchasi, icchatha. Icchāmi, icchāma. <hi rend="bold">Cchā</hi>desābhāve asaṃyogantattā ‘‘aññesu cā’’ti vuddhi, esati, esanti iccādi.</p>

<p rend="bodytext"><hi rend="bold">Kamme</hi> attanopadassa yebhuyyena parassapadattameva payojīyati, tena cettha attanopade rūpāni saṅkhipissāma. So icchīyati, esīyati, issate, issati, <hi rend="bold">ya</hi>kārassa <pb ed="M" n="0.0286" /> pubbarūpattaṃ. Tathā icchatu, esatu. Iccheyya, eseyya. Parokkhāhiyyattanīsu pana rūpāni sabbattha payogamanugamma payojetabbāni, icchi, esi. Icchissati, esissati. Icchissā, esissā icchādi.</p>

<p rend="bodytext"><hi rend="bold">Yamu</hi> uparame, <hi rend="bold">ni</hi>pubbo, <hi rend="bold">cchā</hi>deso ca. Niyacchati, niyacchanti. Niyamati, niyamanti. <hi rend="bold">Saṃ</hi>pubbo ‘‘saye cā’’ti <hi rend="bold">ña</hi>ttaṃ, dvittañca. Saññamati, saññamanti.</p>

<p rend="bodytext"><hi rend="bold">Kamme</hi> niyacchīyati, niyamīyati, niyammati, saññamīyati vā. Tathā niyacchatu, saññamatu. Niyaccheyya, saññameyya. Niyacchī, saññamī. Niyacchissati, saññamissati. Niyacchissa, saññamissa iccādi.</p>

<p rend="bodytext"><hi rend="bold">Āsa</hi> upavesane, yogavibhāgena <hi rend="bold">cchā</hi>deso, rassattaṃ. Acchati, acchanti. Acchasi, acchatha. Acchāmi, acchāma. Aññatra <hi rend="bold">upa</hi>pubbo upāsati, upāsanti. Acchīyati, upāsīyati. Acchatu, upāsatu. Accheyya, upāseyya. Acchī, upāsī. Acchissati, upāsissati. Acchissa, upāsissa iccādi.</p>

<p rend="bodytext"><hi rend="bold">Labha</hi> lābhe, labhati, labhanti. Labhasi, labhatha. Labhāmi, labhāma. Labhate, labhante. Labhase, labhavhe. Labhe, labhāmhe.</p>

<p rend="bodytext"><hi rend="bold">Kamme ya</hi>kārassa pubbarūpatte kate ‘‘kvaci dhātū’’tiādinā purima<hi rend="bold">bha</hi>kārassa <hi rend="bold">ba</hi>kāro, labbhate, labbhante. Labbhati, labbhanti. Labbhataṃ, labbhatu. Labbhe, labbheyya.</p>

<p rend="bodytext">Ajjatanimhi ‘‘vā, antalopo’’ti ca vattamāne –</p>

<p rend="bodytext" n="477"><hi rend="paranum">477</hi><hi rend="dot">.</hi><hi rend="bold">Labhasmā ī iṃnaṃ tthatthaṃ</hi>.</p>

<p rend="bodytext"><hi rend="bold">Labha</hi>iccetasmā dhātuto paresaṃ īiṃnaṃ vibhattīnaṃ <hi rend="bold">ttha tthaṃ</hi>iccete ādesā honti vā, dhātvantassa lopo <pb ed="M" n="0.0287" /> ca. Alattha, alabhi, labhi, alabhiṃsu, labhiṃsu. Alabho, labho, alabhi, labhi, alabhittha, labhittha. Alatthaṃ, alabhiṃ, labhiṃ, alabhimha, labhimha iccādi.</p>

<p rend="bodytext">Bhavissantimhi ‘‘karassa sappaccayassa kāho’’ti ettha <hi rend="bold">sappaccaya</hi>ggahaṇena <hi rend="bold">vaca muca bhujā</hi>dito <hi rend="bold">ssa</hi>ssa<hi rend="bold">khā</hi>deso, <hi rend="bold">vasa chida labhā</hi>dito <hi rend="bold">chā</hi>deso ca vā hotīti <hi rend="bold">ssa</hi>ssa <hi rend="bold">chā</hi>deso, ‘‘byañjanantassa co chappaccayesu cā’’ti dhātvantassa <hi rend="bold">ca</hi>kāro, lacchati, lacchanti. Lacchasi, lacchatha. Lacchāmi, lacchāma. <hi rend="bold">Chā</hi>desābhāve labhissati, labhissanti. Labhissasi, labhissatha. Labhissāmi, labhissāma iccādi. Alabhissa, alabhissaṃsu iccādi.</p>

<p rend="bodytext"><hi rend="bold">Vaca</hi> viyattiyaṃ vācāyaṃ, vacati, vacanti. Vacasi, vacatha. Vacāmi, vacāma.</p>

<p rend="bodytext"><hi rend="bold">Kamme</hi> attanopade, <hi rend="bold">ya</hi>ppaccaye ca kate –</p>

<p rend="bodytext" n="478"><hi rend="paranum">478</hi><hi rend="dot">.</hi><hi rend="bold">Vaca vasa vahādīnamukāro vassa ye</hi>.</p>

<p rend="bodytext"><hi rend="bold">Vaca vasa vaha</hi>iccevamādīnaṃ dhātūnaṃ <hi rend="bold">va</hi>kārassa <hi rend="bold">u</hi>kāro hoti <hi rend="bold">ya</hi>ppaccaye pare, <hi rend="bold">ādi</hi>saddena <hi rend="bold">vaḍḍha</hi>ssa ca. ‘‘Vassa a va’’iti samāsena dutiyañcettha <hi rend="bold">va</hi>ggahaṇaṃ icchitabbaṃ, tena <hi rend="bold">a</hi>kārassapi <hi rend="bold">u</hi>kāro hoti, purimapakkhe paralopo. ‘‘Tassa cavagga’’iccādinā sadhātvantassa <hi rend="bold">ya</hi>kārassa <hi rend="bold">ca</hi>kāro, dvittaṃ. Uccate, uccante. Vuccate, vuccante. Vuccati, vuccanti vā iccādi. Tathā vacatu, vuccatu. Vaceyya, vucceyya. Avacā, avaccā, avacū, avaccū. Avaca, avaco, avacuttha. Avaca, avacaṃ, avacamhā. Avacuttha iccādi.</p>

<p rend="bodytext" n="479"><hi rend="paranum">479</hi><hi rend="dot">.</hi><hi rend="bold">Vacassajjatanimhi</hi><pb ed="M" n="0.0288" /><hi rend="bold">makāro o</hi>.</p>

<p rend="bodytext"><hi rend="bold">Vaca</hi>iccetassa dhātussa <hi rend="bold">a</hi>kāro <hi rend="bold">o</hi>ttamāpajjate ajjatanimhi vibhattimhi. Avoci, avocuṃ. Avoco, avocuttha. Avociṃ, avocumha, <hi rend="bold">u</hi>kārāgamo. Avoca, rassattaṃ, avocu iccādi. Avuccittha.</p>

<p rend="bodytext">Bhavissantimhi <hi rend="bold">sappaccaya</hi>ggahaṇena <hi rend="bold">ssa</hi>ssa <hi rend="bold">khā</hi>deso, ‘‘byañjanantassā’’ti vattamāne ‘‘ko khe cā’’ti dhātvantassa <hi rend="bold">kā</hi>deso, vakkhati, vakkhanti. Vakkhasi, vakkhatha. Vakkhāmi, vakkhāma iccādi.</p>

<p rend="bodytext"><hi rend="bold">Vasa</hi> nivāse, vasati, vasanti.</p>

<p rend="bodytext"><hi rend="bold">Kamme u</hi>ttaṃ, pubbarūpattañca vussati, vussanti iccādi. Vasatu. Vaseyya. Avasi, vasi.</p>

<p rend="bodytext">Bhavissantiyaṃ <hi rend="bold">ssa</hi>ssa <hi rend="bold">chā</hi>deso, dhātvantassa <hi rend="bold">ca</hi>kāro ca, vacchati, vacchanti. Vacchasi, vacchatha. Vacchāmi, vacchāma. Vasissati, vasissanti. Avasissa, avasissaṃsu.</p>

<p rend="bodytext">Tathā <hi rend="bold">ruda</hi> assuvimocane, rodati, rucchati. Rodissati iccādi.</p>

<p rend="bodytext"><hi rend="bold">Kusa</hi> akkose, <hi rend="bold">ā</hi>pubbo dvittarassattāni, <hi rend="bold">a</hi>ppaccayavuddhiyo ca. Akkosati. Akkosatu. Akkoseyya.</p>

<p rend="bodytext">‘‘Antalopo’’ti vattate, maṇḍūkagatiyā ‘‘vā’’ti ca.</p>

<p rend="bodytext" n="480"><hi rend="paranum">480</hi><hi rend="dot">.</hi><hi rend="bold">Kusasmā dī cchi</hi>.</p>

<p rend="bodytext"><hi rend="bold">Kusa</hi> iccetasmā dhātuto īvibhattissa <hi rend="bold">cchi</hi>ādeso hoti, dhātvantassa lopo ca. Akkocchi maṃ, akkosi vā. Akkosissati. Akkosissa iccādi.</p>

<p rend="bodytext"><hi rend="bold">Vaha</hi><pb ed="M" n="0.0289" /> pāpuṇane, vahati, vahanti.</p>

<p rend="bodytext"><hi rend="bold">Kamme</hi> attanopade, <hi rend="bold">ya</hi>ppaccaye ca kate –</p>

<p rend="bodytext">‘‘Ye’’ti vattate.</p>

<p rend="bodytext" n="481"><hi rend="paranum">481</hi><hi rend="dot">.</hi><hi rend="bold">Ha vipariyayo lo vā</hi>.</p>

<p rend="bodytext"><hi rend="bold">Ha</hi>kārassa vipariyayo hoti <hi rend="bold">ya</hi>ppaccaye pare, <hi rend="bold">ya</hi>ppaccayassa ca <hi rend="bold">la</hi>kāro hoti vā. Vavatthitavibhāsatthoyaṃ <hi rend="bold">vā</hi>saddo, tena ‘‘gayhatī’’tiādīsu <hi rend="bold">la</hi>ttaṃ na hoti, nimittabhūtassa <hi rend="bold">ya</hi>kārassevetaṃ <hi rend="bold">la</hi>ttaṃ, ‘‘vacavasa’’iccādinā uttaṃ. Vuyhati, vulhati, <hi rend="bold">vu</hi>yhanti. Vahatu, vuyhatu. Vaheyya, vuyheyya. Avahī, avuyhittha, avahittha. Avahissati, vuyhissati. Avahissa, avuyhissa iccādi.</p>

<p rend="bodytext"><hi rend="bold">Jara</hi> vayohānimhi.</p>

<p rend="bodytext" n="482"><hi rend="paranum">482</hi><hi rend="dot">.</hi><hi rend="bold">Jaramarānaṃ jīrajīyyamīyyā vā</hi>.</p>

<p rend="bodytext"><hi rend="bold">Jaramara</hi> iccetesaṃ dhātūnaṃ <hi rend="bold">jīrajīyyamīyyā</hi>desā honti vā, saralopādi. Jīrati, jīranti. Jīyyati, jīyyanti. ‘‘Kvacā’’disuttena ekayakārassa kvaci lopo hoti. Jīyati, jīyanti.</p>

<p rend="bodytext"><hi rend="bold">Kamme</hi> jīrīyati, jīrīyanti. Jīyiyyati, jīyiyyanti. Jīratu, jīyyatu. Jīreyya, jīyyeyya. Ajīrī, jīrī, jīyyī. Jīrissati, jīyyissati. Ajīrissa, ajīyyissa.</p>

<p rend="bodytext"><hi rend="bold">Mara</hi> pāṇacāge, <hi rend="bold">mīyyā</hi>deso, mīyyati, mīyyanti. Mīyati, mīyanti vā. Marati, maranti iccādi.</p>

<p rend="bodytext"><hi rend="bold">Disa</hi> pekkhaṇe.</p>

<p rend="bodytext" n="483"><hi rend="paranum">483</hi><hi rend="dot">.</hi><hi rend="bold">Disassa</hi><pb ed="M" n="0.0290" /><hi rend="bold">passa dissa dakkhā vā</hi>.</p>

<p rend="bodytext"><hi rend="bold">Disa</hi>iccetassa dhātussa <hi rend="bold">passa dissa dakkha</hi>iccete ādesā honti vā. Vavatthitavibhāsatthoyaṃ <hi rend="bold">vā</hi>saddo, tena <hi rend="bold">dissā</hi>deso kammani sabbadhātuke eva. Passati, passanti. Dakkhati, dakkhanti.</p>

<p rend="bodytext"><hi rend="bold">Kammani ya</hi>kāralopo, dissate, dissante. Dissati, dissanti. Vipassīyati, dakkhīyati. Passatu, dakkhatu, dissatu. Passeyya, dakkheyya, disseyya.</p>

<p rend="bodytext"><hi rend="bold">Hiyyattaniyaṃ</hi> ‘‘kvaci dhātū’’tiādinā dhātuikārassa <hi rend="bold">a</hi>ttaṃ, addasā, addasa. <hi rend="bold">Kammani</hi> adissa.</p>

<p rend="bodytext">Tathā apassi, passi, apassiṃsu, passiṃsu. Apassi, passi, apassittha, passittha. Apassiṃ, passiṃ, apassimha, passimha. Addasi, dasi, addasaṃsu, dasaṃsu. <hi rend="bold">Kammani</hi> adissaṃsu. Addakkhi, addakkhiṃsu.</p>

<p rend="bodytext">Passissati, passissanti. ‘‘Bhavissantimhi ssassa cā’’ti yogavibhāgena <hi rend="bold">ssa</hi>ssa lopo, <hi rend="bold">i</hi>kārāgamo ca, dakkhiti, dakkhinti. Lopābhāve dakkhissati, dakkhissanti. Apassissa, adakkhissa iccādi.</p>

<p rend="bodytext"><hi rend="bold">Sada</hi> visaraṇagatyāvasānesu.</p>

<p rend="bodytext">‘‘Sabbatthā’’ti vattate, maṇḍūkagatiyā ‘‘kvacī’’ti ca.</p>

<p rend="bodytext" n="484"><hi rend="paranum">484</hi><hi rend="dot">.</hi><hi rend="bold">Sadassa sīdattaṃ</hi>.</p>

<p rend="bodytext"><hi rend="bold">Sada</hi>iccetassa dhātussa <hi rend="bold">sīdā</hi>deso hoti sabbattha vibhattippaccayesu kvaci. Sesaṃ neyyaṃ. Nisīdati, nisīdanti. <hi rend="bold">Bhāve</hi> nisajjate, idha kvacādhikārena <hi rend="bold">sīdā</hi>-deso <pb ed="M" n="0.0291" /> na bhavati. Nisīdatu. Nisīde. Nisīdi. Nisīdissati. Nisīdissa iccādi.</p>

<p rend="bodytext"><hi rend="bold">Yaja</hi> devapūjāsaṅgatikaraṇadānesu. Yajati, yajanti.</p>

<p rend="bodytext"><hi rend="bold">Kammani</hi> ‘‘yamhī’’ti vattate.</p>

<p rend="bodytext" n="485"><hi rend="paranum">485</hi><hi rend="dot">.</hi><hi rend="bold">Yajassādissi</hi>.</p>

<p rend="bodytext"><hi rend="bold">Yaja</hi>iccetassa dhātussa ādissa <hi rend="bold">ya</hi>kārassa <hi rend="bold">i</hi>kārādeso hoti <hi rend="bold">ya</hi>ppaccaye pare, saralopo. Ijjate mayā buddho. Tathā yajatu, ijjataṃ. Yaje, ijjetha. Yaji, ijjittha. Yajissati, ijjissate. Yajissa, ijjissatha iccādi.</p>

<p rend="bodytext"><hi rend="bold">Vada</hi> viyattiyaṃ vācāyaṃ, <hi rend="bold">tyā</hi>dyuppatti, <hi rend="bold">a</hi>ppaccayo ca.</p>

<p rend="bodytext">‘‘Vā’’ti vattate.</p>

<p rend="bodytext" n="486"><hi rend="paranum">486</hi><hi rend="dot">.</hi><hi rend="bold">Vadassa vajjaṃ</hi>.</p>

<p rend="bodytext"><hi rend="bold">Vada</hi>iccetassa dhātussa sabbassa <hi rend="bold">vajjā</hi>deso hoti vā sabbāsu vibhattīsu. Vibhatyādhikārattā cettha sabbāsūti atthato siddhaṃ.</p>

<p rend="bodytext">‘‘Vā’’ti vattate.</p>

<p rend="bodytext" n="487"><hi rend="paranum">487</hi><hi rend="dot">.</hi><hi rend="bold">Lopañcettamakāro</hi>.</p>

<p rend="bodytext"><hi rend="bold">Bhūvā</hi>dito paro <hi rend="bold">a</hi>ppaccayo <hi rend="bold">etta</hi>māpajjate, lopañca vā. Vikaraṇakāriyavidhippakaraṇato cettha <hi rend="bold">a</hi>kāroti <hi rend="bold">a</hi>ppaccayo gayhati.</p>

<p rend="gatha1">Bhūvādito juhotyādi-to ca <hi rend="bold">a</hi>ppaccayo paro;</p>

<p rend="gathalast">Lopamāpajjate nāñño, vavatthitavibhāsatoti.</p>

<p rend="bodytext"><hi rend="bold">A</hi>ppaccayassa <hi rend="bold">e</hi>kāro, saralopādi, vajjeti, vadeti, vadati, <hi rend="bold">anti</hi>mhi –</p>

<p rend="bodytext" n="488"><hi rend="paranum">488</hi><hi rend="dot">.</hi><hi rend="bold">Kvaci</hi><pb ed="M" n="0.0292" /><hi rend="bold">dhātuvibhattippaccayānaṃ dīghaviparītādesalopāgamā ca</hi>.</p>

<p rend="bodytext">Idha dhātvādhikāre ākhyāte, kitake ca avihitalakkhaṇesu payogesu kvaci dhātūnaṃ, tyādivibhattīnaṃ, dhātuvihitappaccayānañca dīghatabbiparītaādesalopāgamaiccetāni kāriyāni jinavacanānurūpato bhavanti. Tattha –</p>

<p rend="gatha1">Nāmhi rasso kiyādīnaṃ, saṃyoge caññadhātunaṃ;</p>

<p rend="gathalast">Āyūnaṃ vā vibhattīnaṃ, mhā, ssāntassa ca rassatā.</p>

<p rend="gatha1">Gamito cchassa ñcho vāssa, gamissajjatanimhi gā;</p>

<p rend="gathalast">Ucāgamo vā tthamhesu, dhātūnaṃ yamhi dīghatā.</p>

<p rend="gatha1">Eyyeyyāseyyāmettañca, vā ssessettañca pāpuṇe;</p>

<p rend="gathalast">Okārā attamittañca, ātthā papponti vā tthathe.</p>

<p rend="gatha1">Tathā brūtoti antīnaṃ, au vāha ca dhātuyā;</p>

<p rend="gathalast">Parokkhāya vibhattimhi, anabbhāsassa dīghatā.</p>

<p rend="gatha1">Saṃyoganto akārettha, vibhattippaccayādi tu;</p>

<p rend="gathalast">Lopa māpajjate nicca-mekārokārato paroti.</p>

<p rend="bodytext"><hi rend="bold">E</hi>kārato parassa <hi rend="bold">antia</hi>kārassa lopo, vajjenti, vadenti, vadanti. Vajjesi, vadesi, vadasi, vajjetha, vadetha, vadatha. Vajjemi, vajjāmi, vademi, vadāmi, vajjema, vadema, vajjāma, vadāma.</p>

<p rend="indent"><hi rend="bold">Kammani</hi> vajjīyati, vajjīyanti. Vajjati, vajjanti. Vadīyati vā. Vajjetu, vadetu, vadatu. Vajje, vajjeyya, vade, vadeyya, vajjeyyuṃ, vadeyyuṃ. Vajjeyyāsi, vajjesi, vadeyyāsi. Avadi, vadi, vadiṃsu. Vadissati, vadissanti. Avadissa iccādi.</p>

<p rend="bodytext"><hi rend="bold">Kamu</hi><pb ed="M" n="0.0293" /> padavikkhepe, <hi rend="bold">a</hi>ppaccaye kate ‘‘kvacādivaṇṇānamekassarānaṃ dvebhāvo’’ti dvittaṃ, <hi rend="bold">ka</hi>vaggassa <hi rend="bold">ca</hi>vaggo.</p>

<p rend="bodytext"><hi rend="bold">Abbhāsa</hi>ggahaṇamantaggahaṇaṃ, <hi rend="bold">vā</hi>ggahaṇañca vattate.</p>

<p rend="bodytext" n="489"><hi rend="paranum">489</hi><hi rend="dot">.</hi><hi rend="bold">Niggahītañca</hi>.</p>

<p rend="bodytext">Abbhāsante <hi rend="bold">niggahīta</hi>ñcāgamo hoti vā. Vavatthitavibhāsatthoyaṃ <hi rend="bold">vā</hi>saddo, tena <hi rend="bold">kamā</hi>dīnamevetaṃ. Caṅkamati, caṅkamanti iccādi. Kamati, kamanti iccādi.</p>

<p rend="bodytext"><hi rend="bold">Cala</hi> kampane, cañcalati, calati.</p>

<p rend="bodytext"><hi rend="bold">Cala</hi> dalane, daddallati.</p>

<p rend="bodytext"><hi rend="bold">Jhe</hi>cintāyaṃ, <hi rend="bold">a</hi>ppaccaye ‘‘o, sare, e’’ti ca adhikicca ‘‘te āvāyā’’ti yogavibhāgena akāritepi <hi rend="bold">e</hi>kārassa <hi rend="bold">āyā</hi>deso, jhāyati, jhāyanti iccādi, visesavidhānaṃ.</p>

<p rend="centre">Avuddhikabhūvādinayo.</p>

<p rend="bodytext"><hi rend="bold">Tuda</hi> byathane, <hi rend="bold">tyā</hi>dyuppatti <hi rend="bold">a</hi>ppaccayo, ‘‘aññesu cā’’ti <hi rend="bold">e</hi>tthānuvattita <hi rend="bold">vā</hi>ggahaṇena <hi rend="bold">tudā</hi>dīnaṃ vuddhiabhāvova viseso, tudati, tudanti. Tudasi, tudatha. Tudāmi, tudāma.</p>

<p rend="bodytext"><hi rend="bold">Kamme</hi> ‘‘tassa cavagga’’iccādinā sadakārassa <hi rend="bold">ya</hi>ppaccayassa <hi rend="bold">ja</hi>kāro dvittaṃ, tujjate, tujjante. Tujjati, tujjanti, tujjare vā. Tathā tudatu, tudantu. Tude, tudeyya, tudeyyuṃ. Atudi, tudiṃsu. Atudi, atudittha. Atudiṃ, atudimha. Atujjittha, atujji. Tudissati. Atudissa iccādi.</p>

<p rend="bodytext"><hi rend="bold">Visa</hi> pavesane <hi rend="bold">pa</hi>pubbo, so gāmaṃ pavisati, pavisanti. Pavisasi, pavisatha. Pavisāmi, pavisāma.</p>

<p rend="bodytext"><hi rend="bold">Kamme</hi><pb ed="M" n="0.0294" /> pavisiyyate, pavisiyyante. Pavisiyyati, pavisiyyanti. Pavissate vā. Tathā pavisatu, pavisantu. Paviseyya. Pāvisi, pavisi, pāvekkhi pathaviṃ, ‘‘kvaci dhātū’’tiādinā ajjatanimhi <hi rend="bold">visa</hi>ssa vekkhādeso ca. Pāvisiṃsu, pavisiṃsu.</p>

<p rend="bodytext"><hi rend="bold">Kamme</hi> pāvisīyittha, pavisīyittha, pāvisīyi, pavisīyi. Pavisissati, pavisissanti. Pavisīyissate, pavisissate. Pāvisissa. Pāvisīyissa iccādi.</p>

<p rend="bodytext"><hi rend="bold">Nuda</hi> khepe, nudati, nudanti.</p>

<p rend="bodytext"><hi rend="bold">Disa a</hi>tisajjane, uddisati, uddisanti.</p>

<p rend="bodytext"><hi rend="bold">Likha</hi> lekhane, likhati, likhanti.</p>

<p rend="bodytext"><hi rend="bold">Phusa</hi> samphasse, phusati, phusanti iccādi.</p>

<p rend="centre">Tudādinayo.</p>

<p rend="bodytext"><hi rend="bold">Hū, bhū</hi> sattāyaṃ, <hi rend="bold">tyā</hi>dyuppatti ‘‘bhūvādito a’’iti <hi rend="bold">a</hi>ppaccayo, ‘‘vā’’ti adhikicca ‘‘lopañcettamakāro’’ti bhūvādito parassa appaccayassa lopo, ‘‘aññesu cā’’ti vuddhi. So hoti, te honti, ‘‘kvaci dhātū’’tiādinā parasarassa lopo. Hosi, hotha. Homi, homa. <hi rend="bold">Bhāve</hi> hūyate.</p>

<p rend="bodytext">Tathā hotu, hontu. Hohi, anakāraparattā <hi rend="bold">hi</hi>lopo na bhavati, hotha. Homi, homa. <hi rend="bold">Bhāve</hi> hūyataṃ.</p>

<p rend="bodytext"><hi rend="bold">Sattamiyaṃ</hi> saralopādi, heyya, heyyuṃ. Heyyāsi, heyyātha. Heyyāmi, heyyāma. Heyyaṃ vā. <hi rend="bold">Bhāve</hi> hūyetha.</p>

<p rend="bodytext"><hi rend="bold">Hiyyattaniyaṃ</hi><pb ed="M" n="0.0295" /><hi rend="bold">a</hi>ppaccayalope ‘‘kvaci dhātū’’tiādinā <hi rend="bold">hū</hi>dhātussa <hi rend="bold">ū</hi>kārassa <hi rend="bold">uvā</hi>deso. Ahuvā, ahuvu, ahuvū. Ahuva, ahuvo, ahuvattha. Ahuvaṃ, ahuvamha. Ahuvattha, ahuvatthuṃ. Ahuvase, ahuvavhaṃ. Ahuviṃ, ahuvamhase. <hi rend="bold">Bhāve</hi> ahūyattha.</p>

<p rend="bodytext"><hi rend="bold">Ajjatanimhi</hi> ‘‘kvaci dhātū’’tiādinā <hi rend="bold">hū</hi>to īvibhattissa lopo rassattaṃ, so ahu, lopābhāve ‘‘karassa kāsattamajjatanimhī’’ti ettha ‘‘sattamajjatanimhī’’ti yogavibhāgena <hi rend="bold">sā</hi>gamo, vuddhi, ahosi, ahesuṃ, ‘‘kvaci dhātū’’tiādinā <hi rend="bold">o</hi>kāra<hi rend="bold">sse</hi>kāro. Ahavuṃ vā. Ahosi, ahosittha. Ahosiṃ, ahuṃ, parasarassa lopo, rassattañca, ahosimha, ahumha, rassattaṃ. <hi rend="bold">Bhāve</hi> ahūyittha.</p>

<p rend="bodytext">‘‘Hi lopaṃ vā’’ti ito ‘‘lopo, vā’’ti ca vattate.</p>

<p rend="bodytext"><hi rend="bold">490. Hotissare’hohe bhavissantimhi ssassa ca</hi>.</p>

<p rend="bodytext"><hi rend="bold">Hū</hi>iccetassa dhātussa saro <hi rend="bold">eha oha etta</hi>māpajjate bhavissantimhi vibhattimhi, <hi rend="bold">ssa</hi>ssa ca lopo hoti vā. <hi rend="bold">I</hi>kārāgamo, saralopādi.</p>

<p rend="indent">Hehiti, hehinti. Hehisi, hehitha. Hehāmi, hehāma. Lopābhāve – hehissati, hehissanti. Hehissasi, hehissatha. Hehissāmi, hehissāma. <hi rend="bold">Ohādese</hi> – hohiti, hohinti. Hohisi, hohitha. Hohāmi, hohāma. Tathā hohissati, hohissanti. Hohissasi, hohissatha. Hohissāmi, hohissāma. <hi rend="bold">Ekārādese</hi> – heti, henti. Hesi, hetha. Hemi <pb ed="M" n="0.0296" />, hema. Hessati, hessanti. Hessasi, hessatha. Hessāmi, hessāma. <hi rend="bold">Bhāve</hi> hūyissate.</p>

<p rend="bodytext"><hi rend="bold">Kālātipattiyaṃ</hi> ahavissa, ahavissaṃsu. Ahuyissatha iccādi.</p>

<p rend="indent"><hi rend="bold">Hū, bhū</hi> sattāyaṃ, bhū itīdha <hi rend="bold">anu</hi>pubbo, <hi rend="bold">tyā</hi>dyuppatti <hi rend="bold">a</hi>ppaccayassa lopavuddhiyo, anubhoti, anubhonti. Anubhosi, anubhotha. Anubhomi, anubhoma.</p>

<p rend="indent"><hi rend="bold">Kamme</hi> anubhūyati, anubhūyanti. Tathā anubhotu, anubhontu. Anubhohi, anubhotha. Anubhomi, anubhoma. Anubhūyatu, anubhūyantu. Anubhave, anubhaveyya. Anubhūyeyya. Anubhosi, anubhavi. Anubhossati, anubhossanti. Anubhossasi, anubhossatha. Anubhossāmi, anubhossāma. Anubhavissati vā. Anubhossa, anubhavissa vā iccādi.</p>

<p rend="bodytext"><hi rend="bold">Sī</hi> saye <hi rend="bold">a</hi>ppaccayalopo, vuddhi ca, seti, senti. Sesi, setha. Semi, sema. Sete, sente iccādi.</p>

<p rend="bodytext"><hi rend="bold">A</hi>ppaccayalopābhāve –</p>

<p rend="bodytext">‘‘Sare’’ti vattate, <hi rend="bold">dhātu</hi>ggahaṇañca.</p>

<p rend="bodytext" n="491"><hi rend="paranum">491</hi><hi rend="dot">.</hi><hi rend="bold">E aya</hi>.</p>

<p rend="bodytext"><hi rend="bold">E</hi>kārassa dhātvantassa sare pare <hi rend="bold">ayā</hi>deso hoti, saralopādi. Sayati, sayanti. Sayasi, sayatha. Sayāmi, sayāma.</p>

<p rend="bodytext"><hi rend="bold">Kamme</hi><pb ed="M" n="0.0297" /><hi rend="bold">ati</hi>pubbo, ‘‘kvaci dhātvā’’dinā yamhi rassasarassa dhātvantassa dīgho, atisīyate, atisīyante. Atisīyati, atisīyanti. <hi rend="bold">Bhāve</hi> sīyate.</p>

<p rend="indent">Tathā setu, sentu. Sehi, setha. Semi, sema. Sayatu, sayantu. Saya, sayāhi, sayatha. Sayāmi, sayāma. Sayataṃ, sayantaṃ. Sayassu, sayavho. Saye, sayāmase. Atisīyataṃ, atisīyantaṃ. Atisīyatu, atisīyantu. <hi rend="bold">Bhāve</hi> sīyataṃ.</p>

<p rend="indent">Saye, sayeyya, sayeyyuṃ. Atisīyeyya. <hi rend="bold">Bhāve</hi> sīyetha.</p>

<p rend="indent">Asayi, sayi, asayiṃsu, sayiṃsu, asayuṃ. Sāgame atisesi, atisesuṃ. <hi rend="bold">Kamme</hi> accasīyittha, accasīyi, atisīyi. <hi rend="bold">Bhāve</hi> sīyittha.</p>

<p rend="indent">Sayissati, sayissanti. <hi rend="bold">I</hi>kārāgamābhāve sessati, sessanti. <hi rend="bold">Kamme</hi> atisīyissatha, atisīyissati. <hi rend="bold">Bhāve</hi> sīyissate.</p>

<p rend="indent">Asayissā, asayissaṃsu. <hi rend="bold">Kamme</hi> accasīyissatha iccādi.</p>

<p rend="indent"><hi rend="bold">Nī</hi> pāpuṇane, <hi rend="bold">dvikammako</hi>yaṃ, ajaṃ gāmaṃ neti, nenti. Nesi, netha. Nemi, nema. Lopābhāve nayati, nayanti iccādi. <hi rend="bold">Kamme</hi> nīyate gāmaṃ ajo devadattena, nīyare, nīyante. Nīyati, nīyanti.</p>

<p rend="indent">Tathā netu, nayatu. Nīyataṃ, nīyantaṃ. Naye, nayeyya. Nīyetha, nīyeyya. Anayi, nayi, anayiṃsu, nayiṃsu. Vinesi, vinesuṃ. Anīyittha, nīyittha. Nayissati <pb ed="M" n="0.0298" />, nessati. Nayissate, nīyissate, nīyissati. Anayissa, anīyissa iccādi.</p>

<p rend="bodytext"><hi rend="bold">Ṭhā</hi> gatinivattimhi, ‘‘vā’’ti vattate.</p>

<p rend="bodytext" n="492"><hi rend="paranum">492</hi><hi rend="dot">.</hi><hi rend="bold">Ṭhā tiṭṭho</hi>.</p>

<p rend="bodytext"><hi rend="bold">Ṭhā</hi>iccetassa dhātussa <hi rend="bold">tiṭṭhā</hi>deso hoti vā. Vavatthitavibhāsatthoyaṃ <hi rend="bold">vā</hi>saddo, <hi rend="bold">a</hi>ppaccayalopo. Tiṭṭhati, tiṭṭhanti. Ṭhāti, ṭhanti. Lopābhāve ‘‘kvaci dhātū’’tiādinā <hi rend="bold">ṭhā</hi>to <hi rend="bold">ha</hi>kārāgamo ca rassattaṃ, <hi rend="bold">saṃ</hi>pubbo saṇṭhahati, saṇṭhahanti. <hi rend="bold">E</hi>tte adhiṭṭheti, adhiṭṭhenti.</p>

<p rend="bodytext"><hi rend="bold">Kamme</hi> –</p>

<p rend="bodytext" n="493"><hi rend="paranum">493</hi><hi rend="dot">.</hi><hi rend="bold">Yamhi dādhā mā ṭhā hā pā maha mathādīnamī</hi>.</p>

<p rend="bodytext">Bhāvakammavisaye <hi rend="bold">ya</hi>mhi paccaye pare <hi rend="bold">dā dhā mā ṭhā hāpā maha matha</hi> iccevamādīnaṃ dhātūnaṃ anto īkāramāpajjate, niccatthoyamārambho. Upaṭṭhīyati, upaṭṭhīyanti. <hi rend="bold">Ha</hi>kārāgame rassattaṃ, īkārāgamo ca, patiṭṭhahīyati, patiṭṭhahīyanti. <hi rend="bold">Bhāve</hi> ṭhīyate.</p>

<p rend="indent">Tathā tiṭṭhatu, tiṭṭhantu. Ṭhātu, ṭhantu. Saṇṭhahatu, saṇṭhahantu. Tiṭṭhe, tiṭṭheyya. Saṇṭhe, saṇṭheyya, saṇṭheyyuṃ. Saṇṭhahe, saṇṭhaheyyuṃ. Aṭṭhāsi, aṭṭhaṃsu. Saṇṭhahi, saṇṭhahiṃsu. Pakiṭṭhissati, patiṭṭhissanti. Ṭhassati, ṭhassanti. Patiṭṭhahissati, patiṭṭhahissanti. Patiṭṭhissa, patiṭṭhissaṃsu. Patiṭṭhahissa, patiṭṭhahissaṃsu iccādi.</p>

<p rend="bodytext"><hi rend="bold">Pā</hi> pāne, ‘‘vā’’ti vattate.</p>

<p rend="bodytext" n="494"><hi rend="paranum">494</hi><hi rend="dot">.</hi><hi rend="bold">Pā</hi><pb ed="M" n="0.0299" /><hi rend="bold">pibo</hi>.</p>

<p rend="bodytext"><hi rend="bold">Pā</hi>iccetassa dhātussa <hi rend="bold">pibā</hi>deso hoti vā. Vavatthitavibhāsatthoyaṃ <hi rend="bold">vā</hi>saddo.</p>

<p rend="indent">Pibati. Pibatu. Pibeyya. ‘‘Kvaci dhātvā’’dinā <hi rend="bold">ba</hi>kārassa <hi rend="bold">va</hi>kāro, pivati, pivanti. Pāti, pānti, panti vā. Pīyate, pīyante. Pīyati, pīyanti. Pivatu. Piveyya. Apāyi, pivi. Pivissati. Apivissa iccādi.</p>

<p rend="bodytext"><hi rend="bold">Asa</hi> bhuvi, vibhattuppatti, <hi rend="bold">a</hi>ppaccayalopo, asa itīdha –</p>

<p rend="bodytext">‘‘Asasmā, antalopo’’ti ca vattate.</p>

<p rend="bodytext" n="495"><hi rend="paranum">495</hi><hi rend="dot">.</hi><hi rend="bold">Tissa tthittaṃ</hi>.</p>

<p rend="bodytext"><hi rend="bold">Asa</hi>iccetasmā dhātumhā parassa <hi rend="bold">ti</hi>ssa vibhattissa <hi rend="bold">tthi</hi>ttaṃ hoti, dhātvantassa lopo ca. Atthi.</p>

<p rend="bodytext">‘‘Vā’’ti vattate.</p>

<p rend="bodytext" n="496"><hi rend="paranum">496</hi><hi rend="dot">.</hi><hi rend="bold">Sabbatthāsassādi lopo ca</hi>.</p>

<p rend="bodytext">Sabbattha vibhattippaccayesu ca <hi rend="bold">asa</hi>iccetāya dhātuyā ādissa lopo hoti vā, vavatthitavibhāsatthoyaṃ <hi rend="bold">vā</hi>saddo. Santi.</p>

<p rend="bodytext">‘‘Asasmā, antalopo’’ti ca adhikāro.</p>

<p rend="bodytext" n="497"><hi rend="paranum">497</hi><hi rend="dot">.</hi><hi rend="bold">Simhi ca</hi>.</p>

<p rend="bodytext"><hi rend="bold">Asa</hi>dhātussa antalopo hoti <hi rend="bold">simhi</hi> vibhattimhi ca. Tvaṃ asi.</p>

<p rend="bodytext" n="498"><hi rend="paranum">498</hi><hi rend="dot">.</hi><hi rend="bold">Thassa</hi><pb ed="M" n="0.0300" /><hi rend="bold">tthattaṃ</hi>.</p>

<p rend="bodytext"><hi rend="bold">Asa</hi>iccetāya dhātuyā parassa <hi rend="bold">tha</hi>ssa vibhattissa <hi rend="bold">ttha</hi>ttaṃ hoti, dhātvantassa lopo ca. Tumhe attha.</p>

<p rend="bodytext">‘‘Vā’’ti vattate.</p>

<p rend="bodytext" n="499"><hi rend="paranum">499</hi><hi rend="dot">.</hi><hi rend="bold">Asasmā mimānaṃ mhimhāntalopo ca</hi>.</p>

<p rend="bodytext"><hi rend="bold">Asa</hi>iccetāya dhātuyā parāsaṃ <hi rend="bold">mi ma</hi>iccetāsaṃ vibhattīnaṃ <hi rend="bold">mhimha</hi>iccete ādesā honti vā, dhātvantassa lopo ca. Amhi, amha. Asmi, asma.</p>

<p rend="bodytext" n="500"><hi rend="paranum">500</hi><hi rend="dot">.</hi><hi rend="bold">Tussa tthuttaṃ</hi>.</p>

<p rend="bodytext"><hi rend="bold">Asa</hi>iccetāya dhātuyā parassa <hi rend="bold">tu</hi>ssa vibhattissa <hi rend="bold">tthu</hi>ttaṃ hoti, dhātvantassa lopo ca. Atthu. <hi rend="bold">Asa</hi>ssādilopo ca, santu. Āhi, attha. Asmi, asma.</p>

<p rend="bodytext"><hi rend="bold">Sattamiyaṃ asa</hi>ssādilopo, ‘‘kvaci dhātū’’tiādinā <hi rend="bold">asa</hi>to <hi rend="bold">eyyaeyyuṃ</hi> vibhattīnaṃ <hi rend="bold">iyāiyu</hi>ñca honti. Siyā, siyuṃ.</p>

<p rend="bodytext">Lopābhāve ‘‘kvaci dhātvā’’dinā <hi rend="bold">asa</hi>to <hi rend="bold">eyyā</hi>dīnaṃ sadhātvantānaṃ <hi rend="bold">ssa ssu ssa ssatha ssaṃ ssāma</hi>ādesā honti.</p>

<p rend="bodytext"><hi rend="bold">E</hi>vamassa vacanīyo, assu. Assa, assatha. Assaṃ, assāma.</p>

<p rend="bodytext"><hi rend="bold">Ajjataniyaṃ a</hi>kārāgamo, dīgho ca, āsi, āsiṃsu, āsuṃ. Āsi, āsittha. Āsiṃ, āsimha.</p>

<p rend="bodytext">‘‘Vā <pb ed="M" n="0.0301" />, asassā’’ti ca vattate.</p>

<p rend="bodytext" n="501"><hi rend="paranum">501</hi><hi rend="dot">.</hi><hi rend="bold">Asabbadhātuke bhū</hi>.</p>

<p rend="bodytext"><hi rend="bold">Asa</hi>sseva dhātussa <hi rend="bold">bhū</hi>ādeso hoti vā asabbadhātuke. Bhavissati, bhavissanti. Abhavissa, abhavissaṃsu.</p>

<p rend="bodytext"><hi rend="bold">Vā</hi>ti kimatthaṃ? Āsuṃ.</p>

<p rend="bodytext"><hi rend="bold">Brū</hi> viyattiyaṃ vācāyaṃ, <hi rend="bold">tyā</hi>dyuppatti, <hi rend="bold">a</hi>ppaccayalopo ca.</p>

<p rend="bodytext">‘‘Kvacī’’ti vattate.</p>

<p rend="bodytext" n="502"><hi rend="paranum">502</hi><hi rend="dot">.</hi><hi rend="bold">Brūto ī timhi</hi>.</p>

<p rend="bodytext"><hi rend="bold">Brū</hi>iccetāya dhātuyā paro īkārāgamo hoti <hi rend="bold">ti</hi>mhi vibhattimhi kvaci, vuddhi<hi rend="bold">avā</hi>desā, saralopādi. Bravīti, brūti, ‘‘aññesu cā’’ti suttānuvattitavāggahaṇena <hi rend="bold">brū</hi>dhātussa byañjane vuddhi na hoti, <hi rend="bold">bahuvacane</hi> ‘‘jhalānamiyuvā sare vā’’ti ūkārassa sare <hi rend="bold">uvā</hi>deso, bruvanti. ‘‘Kvaci dhātvā’’dinā <hi rend="bold">brū</hi>to <hi rend="bold">tiantīnaṃ</hi> vā <hi rend="bold">a u</hi> ādesā <hi rend="bold">brū</hi>ssa <hi rend="bold">āhā</hi>deso ca.</p>

<p rend="indent">Āha, āhu. Brūsi, brūtha. Brūmi, brūma. Brūte, bruvante. Brūse, bruvavhe. Bruve, brūmhe. Brūtu, bruvantu. Brūhi, brūtha. Brūmi, brūma. Brūtaṃ, bruvantaṃ. Bruve, bruveyya, bruveyyuṃ. Bruveyyāsi, bruveyyātha. Bruveyyāmi, bruveyyāma. Bruvetha, bruveraṃ. Abruvā, abruvū.</p>

<p rend="bodytext"><hi rend="bold">Parokkhāyaṃ</hi><pb ed="M" n="0.0302" /> ‘‘brūbhūnamāhabhūvā parokkhāya’’nti <hi rend="bold">brū</hi>dhātussa <hi rend="bold">āha</hi>ādeso, saralopādi, supine kira māha, tenāhu porāṇā, āhaṃsu vā iccādi.</p>

<p rend="bodytext"><hi rend="bold">Ajjataniyaṃ</hi> abravi, abruvi, abravuṃ. Bravissati. Abravissa iccādi.</p>

<p rend="bodytext"><hi rend="bold">Hana</hi> hiṃsāgatīsu, <hi rend="bold">ti</hi>mhi kvaci <hi rend="bold">a</hi>ppaccayalopo, hanti, hanati, hananti. Hanasi, hanatha. Hanāmi, hanāma.</p>

<p rend="bodytext"><hi rend="bold">Kamme</hi> ‘‘tassa cavagga’’iccādinā <hi rend="bold">ña</hi>ttaṃ, dvittañca, haññate, haññante, haññare. Haññati, haññanti. Hanatu, hanantu. Haneyya.</p>

<p rend="bodytext">‘‘Hanassā’’ti vattate.</p>

<p rend="bodytext" n="503"><hi rend="paranum">503</hi><hi rend="dot">.</hi><hi rend="bold">Vadho vā sabbattha</hi>.</p>

<p rend="bodytext"><hi rend="bold">Hana</hi>iccetassa dhātussa <hi rend="bold">vadhā</hi>deso hoti vā sabbattha vibhattippaccayesu, vavatthitavibhāsatthoyaṃ <hi rend="bold">vā</hi>saddo. Vadheti. Vadhīyati. Vadhetu. Vadhīyatu. Vadheyya. Avadhi, avadhiṃsu. Ahani, ahaniṃsu. Vadhissati, hanissati. <hi rend="bold">Khā</hi>dese paṭihaṅkhāmi, paṭihanissāmi. Avadhissa, ahanissa iccādi.</p>

<p rend="centre">Hūvādinayo.</p>

<p rend="bodytext"><hi rend="bold">Hu</hi> dānādanahabyappadānesu, <hi rend="bold">tyā</hi>dyuppatti, <hi rend="bold">a</hi>ppaccayo ca, ‘‘kvacādivaṇṇānamekassarānaṃ dvebhāvo’’ti dvittaṃ, ‘‘pubbobbhāso’’ti abbhāsasaññā.</p>

<p rend="bodytext">‘‘Abbhāse’’ti vattate.</p>

<p rend="bodytext" n="504"><hi rend="paranum">504</hi><hi rend="dot">.</hi><hi rend="bold">Hassa</hi><pb ed="M" n="0.0303" /><hi rend="bold">jo</hi>.</p>

<p rend="bodytext"><hi rend="bold">Ha</hi>kārassa abbhāse vattamānassa <hi rend="bold">jo</hi> hoti. ‘‘Lopañcetta makāro’’ti <hi rend="bold">a</hi>ppaccayalopo, vuddhi. Juhoti.</p>

<p rend="bodytext">Lopābhāve ‘‘jhalānaṃ, sare’’ti ca vattamāne –</p>

<p rend="bodytext" n="505"><hi rend="paranum">505</hi><hi rend="dot">.</hi><hi rend="bold">Yavakārā ca</hi>.</p>

<p rend="bodytext"><hi rend="bold">Jhala</hi>saññānaṃ ivaṇṇuvaṇṇānaṃ <hi rend="bold">ya</hi>kāravakārādesā honti sare pareti apadantassa <hi rend="bold">u</hi>kārassa <hi rend="bold">va</hi>kāro.</p>

<p rend="indent">Juhvati, juhoti, juhvanti, juhonti. Juhvasi, juhosi, juhvatha, juhotha. Juhvāmi, juhomi, juhvāma, juhoma.</p>

<p rend="indent"><hi rend="bold">Kamme</hi> ‘‘kvaci dhātū’’tiādinā dīgho, hūyate, hūyante. Hūyati, hūyanti.</p>

<p rend="indent">Tathā juhotu, juhontu, juhvantu vā. Juhe, juheyya, juheyyuṃ. Ajuhavi, ajuhavuṃ. Ajuhosi, ajuhosuṃ. Ahūyittha aggi. Juhissati, juhissanti. Juhossati, juhossanti vā. Ajuhissa, ajuhissaṃsu iccādi.</p>

<p rend="bodytext"><hi rend="bold">Hā</hi> cāge, pure viya <hi rend="bold">dve</hi>bhāva<hi rend="bold">jā</hi>desa <hi rend="bold">a</hi>ppaccayalopā.</p>

<p rend="bodytext">‘‘Abbhāse’’ti vattate.</p>

<p rend="bodytext" n="506"><hi rend="paranum">506</hi><hi rend="dot">.</hi><hi rend="bold">Rasso</hi>.</p>

<p rend="bodytext">Abbhāse vattamānassa sarassa rasso hoti.</p>

<p rend="indent">Jahāti, jahanti. Jahāsi, jahātha. Jahāmi, jahāma.</p>

<p rend="indent"><hi rend="bold">Kamme</hi><pb ed="M" n="0.0304" /> ‘‘yamhi dādhāmāṭhāhāpāmahamathādīnamī’’ti dhātvantassa <hi rend="bold">ī</hi>kāro. Hīyate, hīyante, hīyare. Hīyati, hīyanti.</p>

<p rend="indent">Tathā jahātu, jahantu. Jahe, jaheyya, jaheyyuṃ. Hīyetha, hīyeyya. Ajahāsi, ajahiṃsu, ajahāsuṃ. Pajahi, pajahiṃsu, pajahaṃsu, pajahuṃ. <hi rend="bold">Kamme</hi> pajahīyittha, pajahīyi. Pajahissati, pajahissanti. Hīyissati, hīyissanti. Pajahissa, pajahissaṃsu iccādi.</p>

<p rend="bodytext"><hi rend="bold">Dā</hi> dāne, <hi rend="bold">tyā</hi>dyuppatti, dvebhāvarassattāni, <hi rend="bold">a</hi>ppaccayassa lopo, dadāti, dadanti. Dadāsi, dadātha. Dadāmi, dadāma.</p>

<p rend="bodytext">Dvittābhāve maṇḍūkagatiyā ‘‘vā’’ti vattate.</p>

<p rend="bodytext" n="507"><hi rend="paranum">507</hi><hi rend="dot">.</hi><hi rend="bold">Dādhātussa dajjaṃ</hi>.</p>

<p rend="bodytext"><hi rend="bold">Dā</hi>iccetassa dhātussa sabbassa <hi rend="bold">dajjā</hi>deso hoti vā, vavatthitavibhāsatthoyaṃ <hi rend="bold">vā</hi>saddo, <hi rend="bold">a</hi>ppaccayalopo. Dajjati, dajjanti. Dajjasi, dajjatha. Dajjāmi, dajjāma. <hi rend="bold">Dajjā</hi>desābhāve ‘‘lopañcettamakāro’’ti <hi rend="bold">a</hi>ppaccayassa <hi rend="bold">e</hi>kāro, dānaṃ deti, denti. Desi, detha.</p>

<p rend="bodytext">‘‘Vā’’ti vattate.</p>

<p rend="bodytext" n="508"><hi rend="paranum">508</hi><hi rend="dot">.</hi><hi rend="bold">Dādantassaṃ mimesu</hi>.</p>

<p rend="bodytext"><hi rend="bold">Dā</hi>iccetassa dhātussa antassa <hi rend="bold">aṃ</hi> hoti vā <hi rend="bold">mima</hi>iccetesu paresu, niggahītassa vaggantattaṃ. Dammi, damma. Demi, dema.</p>

<p rend="bodytext"><hi rend="bold">Kamme</hi> ‘‘yamhi dādhā’’iccādinā <hi rend="bold">ī</hi>kāro, dīyate, dīyante. Dīyati, dīyanti. Dīyyate, dīyyante. Dīyyati, dīyyanti vā iccādi.</p>

<p rend="indent">Dadātu <pb ed="M" n="0.0305" />, dadantu. Dadāhi, dadātha. Dadāmi, dadāma. Dadataṃ, dadantaṃ. Dadassu, dadavho. Dade, dadāmase. Dajjatu, dajjantu iccādi. Detu, dentu. Dehi, detha. Demi, dema. <hi rend="bold">Kamme</hi> dīyataṃ, dīyantaṃ. Dīyatu, dīyantu.</p>

<p rend="indent"><hi rend="bold">Sattamiyaṃ</hi> dade, dadeyya, dadeyyuṃ. Dadeyyāsi, dadeyyātha. Dadeyyāmi, dadeyyāma. Dadetha, daderaṃ. Dadetho, dadeyyāvho. Dadeyyaṃ, dadeyyāmhe. Dajje, dajjeyya.</p>

<p rend="indent">‘‘Kvaci dhātū’’tiādinā eyyassāttañca, dajjā, dajjuṃ, dajjeyyuṃ. Dajjeyyāsi, dajjeyyātha. Dajjaṃ, eyyāmissa amādeso ca, dajjeyyāmi, dajjeyyāma. Dvittābhāve deyya, deyyuṃ. Deyyāsi, deyyātha. Dīyetha, dīyeyya.</p>

<p rend="indent"><hi rend="bold">Hiyyattaniyaṃ</hi> adadā, adadū. Adado, adadattha. Adadaṃ, adadamha. Adadattha, adadamhase. <hi rend="bold">Kamme</hi> adīyittha.</p>

<p rend="indent"><hi rend="bold">Ajjatanimhi</hi> adadi, adadiṃsu, adaduṃ. Adajji, adajjiṃsu. Adāsi, adaṃsu. Adāsi, ado, adittha. Adāsiṃ, adāsimha, adamha. Adādānaṃ purindado. <hi rend="bold">Kamme</hi> adīyittha, adīyyi.</p>

<p rend="indent"><hi rend="bold">Bhavissantiyaṃ</hi> ikārāgamo, saralopādi, dadissati, dadissanti. Dajjissati, dajjissanti. Rassattaṃ, dassati, dassanti. Dassasi, dassatha. Dassāmi, dassāma. Dassate. Dīyissate, dīyissati.</p>

<p rend="indent"><hi rend="bold">Kālātipattiyaṃ</hi> adadissa, adajjissa, adajjissā, adassa, adassā, adassaṃsu. Adīyissatha, adīyissa iccādi.</p>

<p rend="bodytext"><hi rend="bold">Dhā</hi><pb ed="M" n="0.0306" /> dhāraṇe, pure viya vibhattuppatti, dvittarassattāni, appaccayalopo ca, ‘‘dutiyacatutthānaṃ paṭhamatatiyā’’ti <hi rend="bold">dha</hi>kārassa <hi rend="bold">da</hi>kāro, dadhāti, dadhanti. Apipubbo tassa ‘‘tesu vuddhī’’tiādinā akāralopo, ‘‘kvaci dhātū’’tiādinā <hi rend="bold">dha</hi>kārassa <hi rend="bold">ha</hi>kāro, rassattañca, dvāraṃ pidahati, pidahanti. Dvebhāvābhāve nidhiṃ nidheti, nidhenti.</p>

<p rend="indent"><hi rend="bold">Kamme</hi> dhīyate, dhīyati, pidhīyate, pidhīyati.</p>

<p rend="indent">Tathā dadhātu, pidahatu, nidhetu, nidhentu. Dadhe, dadheyya, pidahe, pidaheyya, nidhe, nidheyya. Dadhāsi, pidahi. Dhassati, pidahissati, paridahessati. Adhassa, pidahissa iccādi.</p>

<p rend="centre">Juhotyādinayo.</p>

<p rend="gatha1">Avuddhikā tudādī ca, hūvādi ca tathāparo;</p>

<p rend="gathalast">Juhotyādi catuddhevaṃ, ñeyyā bhūvādayo idha.</p>

<p rend="centre">Bhūvādigaṇo.</p>

<p rend="subhead">Rudhādigaṇa</p>

<p rend="bodytext"><hi rend="bold">Rudha</hi> āvaraṇe, pure viya dhātusaññādimhi kate vibhattuppatti.</p>

<p rend="bodytext">‘‘A’’iti vattate.</p>

<p rend="bodytext" n="509"><hi rend="paranum">509</hi><hi rend="dot">.</hi><hi rend="bold">Rudhādito niggahītapubbañca</hi>.</p>

<p rend="bodytext">Catuppadamidaṃ. <hi rend="bold">Rudha</hi>iccevamādito dhātugaṇato <hi rend="bold">a</hi>ppaccayo hoti kattari vibhattippaccayesu, niggahītañca tato pubbaṃ <pb ed="M" n="0.0307" /> hutvā āgamo hoti, tañca niggahītaṃ pakatiyā sarānugatattā dhātussarato paraṃ hoti. <hi rend="bold">Ca</hi>saddena <hi rend="bold">iīeo</hi>paccayā ca, niggahītassa vaggantattaṃ. Idha saṃyogantattā na vuddhi hoti, tadāgamassa taggahaṇena gahaṇato.</p>

<p rend="indent">So maggaṃ rundhati, rundhanti. Rundhasi, rundhatha. Rundhāmi, rundhāma. Rundhate, rundhante iccādi, <hi rend="bold">i</hi>kārādippaccayesu pana rundhiti, rundhīti, rundheti, rundhotītipi hoti.</p>

<p rend="indent"><hi rend="bold">Kamme</hi> nipubbo yappaccayassa ‘‘tassa cavagga’’iccādinā sadhātvantassa jhakāre kate ‘‘vagge ghosā’’tiādinā dvittaṃ, maggo nirujjhate tena, nirujjhante. <hi rend="bold">Parassapadatte</hi> nirujjhati, nirujjhanti. Nirujjhasi, nirujjhatha. Nirujjhāmi, nirujjhāma.</p>

<p rend="indent">Rundhatu, rundhantu. Rundhāhi, rundhatha. Rundhāmi, rundhāma. Rundhataṃ, rundhantaṃ. Rundhassu, rundhavho. Rundhe, rundhāmase. Nirujjhataṃ, nirujjhantaṃ. Nirujjhatu, nirujjhantu. Rundhe, rundheyya, rundheyyuṃ. Rundhetha, rundheraṃ. Nirujjhetha, nirujjheyya iccādi. Rundhi, rundhiṃsu. Arundhi, nirujjhittha. Nirujjhi, nirujjhiṃsu. Rundhissati, rundhissanti. Nirujjhissate, nirujjhissante. Nirujjhissati, nirujjhissanti. Arundhissa, arundhissaṃsu. Nirujjhissatha, nirujjhissa iccādi.</p>

<p rend="indent"><hi rend="bold">Chidi</hi> dvidhākaraṇe, chindati, chindanti. <hi rend="bold">Kamme</hi> chijjate, chijjante. Chijjati, chijjanti. Tathā chindatu, chindantu. Chijjatu, chijjantu. Chinde, chindeyya. Chijjeyya. Achindi, chindi, chindiṃsu. Achijjittha, chijji. Chindissati, chindissanti. Ssassa chādese – checchati, checchanti. Checchiti vā. <hi rend="bold">Kamme</hi> chijjissate, chijjissante. Chijjissati, chijjissanti. Achindissa. Achijjissa iccādi.</p>

<p rend="indent"><hi rend="bold">Bhidi</hi><pb ed="M" n="0.0308" /> vidāraṇe, bhindati, bhindanti iccādi.</p>

<p rend="indent"><hi rend="bold">Yuja</hi> yoge, yuñjati, yuñjanti. Yujjate, yujjante. Yujjati, yujjanti. Yuñjatu. Yujjataṃ. Yuñje. Yujjetha. Ayuñji, ayuñjiṃsu. Ayujjittha, ayujji. Yuñjissati, yuñjissanti. Yujjissate, yujjissante. Yujjissati, yujjissanti. Ayuñjissa. Ayujjissatha, ayujjissa iccādi.</p>

<p rend="bodytext"><hi rend="bold">Bhuja</hi> pālanabyavaharaṇesu, bhuñjati, bhuñjanti iccādi.</p>

<p rend="bodytext"><hi rend="bold">Bhavissantiyaṃ</hi> ‘‘karassa sappaccayassa kāho’’ti sutte <hi rend="bold">sappaccaya</hi>ggahaṇena bhujato ssassa khādeso, ‘‘ko khe cā’’ti dhātvantassa kakāro, vuddhi, bhokkhati, bhokkhanti. Bhokkhasi, bhokkhatha. Bhokkhāmi, bhokkhāma. Khādesābhāve bhuñjissati, bhuñjissanti iccādi.</p>

<p rend="indent"><hi rend="bold">Muca</hi> mocane, muñcati, muñcanti. Muccate, muccante. Muñcatu, muñcantu. Muccataṃ, muccantaṃ. Muñce, muñceyya, muñceyyuṃ. Muccetha, mucceraṃ. Amuñci, amuñciṃsu. Amuccittha. Mokkhati, mokkhanti. Muñcissati, muñcissanti. Muccissate, muccissante. Amuñcissa, amuccissatha iccādi.</p>

<p rend="centre">Rudhādigaṇo.</p>

<p rend="subhead">Divādigaṇa</p>

<p rend="bodytext"><hi rend="bold">Divu</hi> kīḷāvijigīsābyavahārajutithutikantigatīsu. Pure viya dhātvantalopavibhattuppattiyo.</p>

<p rend="bodytext" n="510"><hi rend="paranum">510</hi><hi rend="dot">.</hi><hi rend="bold">Divādito</hi><pb ed="M" n="0.0309" /><hi rend="bold">yo</hi>.</p>

<p rend="bodytext"><hi rend="bold">Divā</hi>dito dhātugaṇato <hi rend="bold">ya</hi>ppaccayo hoti kattari vihitesu vibhattippaccayesu.</p>

<p rend="bodytext"><hi rend="bold">‘‘Ya</hi>ggahaṇaṃ, cavagga yakāra vakārattaṃ sadhātvantassa, pubbarūpa’’nti ca vattate.</p>

<p rend="bodytext" n="511"><hi rend="paranum">511</hi><hi rend="dot">.</hi><hi rend="bold">Tathā kattari ca</hi>.</p>

<p rend="bodytext">Yathā bhāvakammesu yappaccayassādeso hoti, tathā kattaripi <hi rend="bold">ya</hi>ppaccayassa sadhātvantassa <hi rend="bold">ca</hi>vagga <hi rend="bold">ya</hi>kāra<hi rend="bold">va</hi>kārādeso, pubbarūpañca kātabbānīti dhātvantassa <hi rend="bold">va</hi>kārattā saha tena <hi rend="bold">ya</hi>kārassa <hi rend="bold">va</hi>kāre kate dvibhāvo, ‘‘do dhassa cā’’ti ettha <hi rend="bold">ca</hi>ggahaṇena ‘‘bo vassā’’ti vuttattā <hi rend="bold">va</hi>kāradvayassa <hi rend="bold">ba</hi>kāradvayaṃ, dibbati, dibbanti. Dibbasi, dibbatha. Dibbāmi, dibbāma.</p>

<p rend="indent"><hi rend="bold">Kamme</hi> dibbate, dibbante. Dibbati, dibbanti. Dibbatu. Dibbataṃ. Dibbe. Dibbetha. Adibbi. Adibbittha. Dibbissati. Dibbissate. Adibbissa iccādi.</p>

<p rend="bodytext"><hi rend="bold">Sivu</hi> tantasantāne, sibbati, sibbanti. Sibbatu. Sibbeyya. Asibbi, sibbi. Sibbissati. Asibbissa iccādi.</p>

<p rend="bodytext"><hi rend="bold">Pada</hi> gatimhi, <hi rend="bold">u</hi>pubbo dvittaṃ, ‘‘tathā kattari cā’’ti sadhātvantassa <hi rend="bold">ya</hi>kārassa <hi rend="bold">ja</hi>kāro, dvittañca.</p>

<p rend="indent">Uppajjati, uppajjanti. Uppajjate, uppajjante, uppajjare.</p>

<p rend="indent"><hi rend="bold">Kamme</hi> paṭipajjate, paṭipajjante. Paṭipajjati, paṭipajjanti. <hi rend="bold">Bhāve</hi> uppajjate tayā.</p>

<p rend="indent">Tathā <pb ed="M" n="0.0310" /> uppajjatu. Uppajjeyya. Udapajjā. Udapajjatha. Udapādi, uppajjī. Uppajjittha. Uppajjissati. Uppajjissa, uppajjissā iccādi.</p>

<p rend="bodytext"><hi rend="bold">Budha</hi> avagamane, yappaccayaparattā na vuddhi, jhakārādesova viseso, dhammaṃ bujjhati, bujjhanti. Bujjhate, bujjhante, bujjhare vā.</p>

<p rend="indent"><hi rend="bold">Kamme</hi> bujjhate mayā dhammo, bujjhante. Bujjhati, bujjhanti. Bujjhatu. Bujjheyya. Abujjhi. Abujjhittha. Bujjhissati. Abujjhissa.</p>

<p rend="bodytext"><hi rend="bold">Yudha</hi> sampahāre, yujjhati, yujjhanti.</p>

<p rend="bodytext"><hi rend="bold">Kudha</hi> kope, kujjhati, kujjhanti.</p>

<p rend="bodytext"><hi rend="bold">Vidha</hi> tāḷane, vijjhati, vijjhanti iccādi.</p>

<p rend="bodytext"><hi rend="bold">Naha</hi> bandhane, ‘‘ha vipariyayo’’ti yogavibhāgena vipariyayo. Sannayhati, sannayhanti iccādi.</p>

<p rend="bodytext"><hi rend="bold">Mana</hi> ñāṇe, ñādesova viseso, maññati, maññanti iccādi.</p>

<p rend="bodytext"><hi rend="bold">Dā</hi> ādāne, <hi rend="bold">saṃā</hi>pubbo ‘‘kvaci dhātū’’tiādinā <hi rend="bold">ya</hi>mhi dhātvantassa <hi rend="bold">i</hi>kāro, sīlaṃ samādiyati, samādiyanti iccādi.</p>

<p rend="bodytext"><hi rend="bold">Tusa</hi> pītimhi, yappaccayassa pubbarūpattaṃ, tussati, tussanti iccādi.</p>

<p rend="bodytext">Tathā <hi rend="bold">samu</hi> upasame, sammati, sammanti.</p>

<p rend="bodytext"><hi rend="bold">Kupa</hi> kope, kuppati, kuppanti.</p>

<p rend="bodytext"><hi rend="bold">Jana</hi>janane, ‘‘janādīnamā timhi cā’’ti ettha ‘‘janādīnamā’’ti yogavibhāgena <hi rend="bold">ya</hi>mhi dhātvantassa <hi rend="bold">ā</hi>kāro. Jāyati, jāyanti. Jāyate, jāyante.</p>

<p rend="bodytext"><hi rend="bold">Kamme</hi><pb ed="M" n="0.0311" /> janīyati, janīyanti. Jāyatu. Jāyeyya. Ajāyi, ajani. Jāyissati, janissati. Ajāyissa, ajanissa iccādi.</p>

<p rend="centre">Divādigaṇo.</p>

<p rend="subhead">Svādigaṇa</p>

<p rend="bodytext"><hi rend="bold">Su</hi> savaṇe, pure viya vibhattuppatti.</p>

<p rend="bodytext" n="512"><hi rend="paranum">512</hi><hi rend="dot">.</hi><hi rend="bold">Svādito ṇuṇāuṇā ca</hi>.</p>

<p rend="bodytext"><hi rend="bold">Su</hi>iccevamādito dhātugaṇato <hi rend="bold">ṇu ṇāuṇā</hi>iccete paccayā honti kattari vihitesu vibhattippaccayesu. ‘‘Aññesu cā’’ti ettha <hi rend="bold">ca</hi>ggahaṇena <hi rend="bold">ṇu</hi>ppaccayassa vuddhi. Tatthevānuvattita<hi rend="bold">vā</hi>ggahaṇena svādīnaṃ ṇuṇādīsu na vuddhi.</p>

<p rend="indent">Dhammaṃ suṇoti, saralopādi, suṇanti. Suṇosi, suṇotha. Suṇomi, suṇoma. <hi rend="bold">Ṇā</hi>paccaye suṇāti, suṇanti. Suṇāsi, ‘‘kvaci dhātū’’tiādinā rassattaṃ, suṇasi, suṇātha, suṇatha. Suṇāmi, suṇāma.</p>

<p rend="indent"><hi rend="bold">Kamme</hi> yappaccaye ‘‘kvaci dhātū’’tiādinā dīgho, sūyate, sūyante. Sūyati, sūyanti. Dvitte rassattaṃ, suyyati, suyyanti. Sūyyati, sūyyanti vā.</p>

<p rend="indent">Suṇotu, suṇantu. Suṇohi, suṇotha. Suṇomi, suṇoma. Suṇātu, suṇantu. Suṇa, suṇāhi, suṇātha. Suṇāmi, suṇāma. Suṇataṃ, suṇantaṃ <pb ed="M" n="0.0312" />. Suṇassu, suṇavho. Suṇe, suṇāmase. <hi rend="bold">Kamme</hi> sūyataṃ, sūyantaṃ. Sūyatu, sūyantu.</p>

<p rend="indent">Suṇe, suṇeyya, suṇeyyuṃ. Suṇeyyāsi, suṇeyyātha. Suṇeyyāmi, suṇeyyāma. Suṇetha, suṇeraṃ. Suṇetho, suṇeyyāvho. Suṇeyyaṃ, suṇeyyāmhe. Sūyetha, sūyeyya.</p>

<p rend="indent">Asuṇi, suṇi, asuṇiṃsu, suṇiṃsu. Asuṇi, asuṇittha. Asuṇiṃ, suṇiṃ, asuṇimha, suṇimha. Asuṇittha, suṇittha. Ṇāpaccayalopo, vuddhi, sassa dvibhāvo, sāgamo, assosi, assosiṃsu, paccassosuṃ. Assosi, assosittha. Assosiṃ, assosimha, assosimhā vā, assosittha. Asūyittha, assūyi.</p>

<p rend="indent">Saralopādi, suṇissati, suṇissanti. Suṇissasi, suṇissatha. Suṇissāmi, suṇissāma. Suṇissate, suṇissante. Suṇissase, suṇissavhe. Suṇissaṃ, suṇissāmhe. Ṇāpaccayalopo, vuddhi, sossati, sossanti. Sossasi, sossatha. Sossāmi, sossāma. Sossate. Sūyissate, sūyissati. Asuṇissa. Asūyissa iccādi.</p>

<p rend="indent"><hi rend="bold">Hi</hi> gatimhi, <hi rend="bold">pa</hi>pubbo ṇāpaccayo, pahiṇāti, pahiṇati vā, pahiṇanti. Pahiṇātu, pahiṇantu. Pahiṇeyya. Pahiṇi, dūtaṃ pāhesi. Pahiṇissati. Pahiṇissa iccādi.</p>

<p rend="indent"><hi rend="bold">Vu</hi> saṃvaraṇe, āvuṇāti, āvuṇanti iccādi.</p>

<p rend="indent"><hi rend="bold">Mi</hi> pakkhepe, ‘‘kvaci dhātū’’tiādinā <hi rend="bold">ṇa</hi>ssa <hi rend="bold">na</hi>ttaṃ, minoti, minanti iccādi.</p>

<p rend="indent"><hi rend="bold">Apa</hi><pb ed="M" n="0.0313" /> pāpuṇane, <hi rend="bold">pa</hi>pubbo saralope ‘‘dīgha’’nti dīgho, uṇāpaccayo, sampattiṃ pāpuṇāti, pāpuṇanti. Pāpuṇāsi, pāpuṇātha. Pāpuṇāmi, pāpuṇāma.</p>

<p rend="indent"><hi rend="bold">Kamme</hi> pāpīyati, pāpīyanti. Tathā pāpuṇātu. Pāpīyatu. Pāpuṇe, pāpuṇeyya. Pāpīyeyya. Pāpuṇi, pāpuṇiṃsu. Pāpīyi. Pāpuṇissati. Pāpīyissati. Pāpuṇissa. Pāpīyissa iccādi.</p>

<p rend="bodytext"><hi rend="bold">Saka</hi> sattimhi, dvibhāvo, sakkuṇāti, sakkuṇanti. <hi rend="bold">Bhāve</hi> ‘‘pubbarūpañcā’’ti pubbarūpattaṃ, sakkate tayā, sakkati vā, sakkuṇātu. Sakkuṇeyya. ‘‘Kvaci dhātū’’tiādinā sakantassa khādeso ajjatanādimhi, asakkhi, sakkhi, asakkhiṃsu, sakkhiṃsu. Sakkhissati, sakkhissanti. Asakkhissa, asakkhissaṃsu iccādi.</p>

<p rend="centre">Svādigaṇo.</p>

<p rend="subhead">Kiyādigaṇa</p>

<p rend="bodytext"><hi rend="bold">Kī</hi> dabbavinimaye, <hi rend="bold">vi</hi>pubbo dvittaṃ, pure viya vibhattuppatti.</p>

<p rend="bodytext" n="513"><hi rend="paranum">513</hi><hi rend="dot">.</hi><hi rend="bold">Kiyādito nā</hi>.</p>

<p rend="bodytext"><hi rend="bold">Kī</hi>icceva mādito dhātugaṇato <hi rend="bold">nā</hi>paccayo hoti kattari. <hi rend="bold">Nā</hi>parattā na vuddhi, ‘‘kvaci dhātū’’tiādinā kiyādīnaṃ <hi rend="bold">nā</hi>mhi rassattaṃ, kīto <hi rend="bold">nā</hi>paccaya<hi rend="bold">na</hi>kārassa <hi rend="bold">ṇa</hi>ttañca.</p>

<p rend="indent">Bhaṇḍaṃ vikkiṇāti, vikkiṇanti. Vikkīyati, vikkīyanti. Vikkiṇātu, vikkiṇantu. Vikkīyatu, vikkīyantu. Vikkiṇe, vikkiṇeyya <pb ed="M" n="0.0314" />. Vikkīyeyya, vikkīyeyyuṃ. Avikkiṇi, vikkiṇi. Vikkīyittha, vikkīyi. Vikkiṇissati, vikkiṇissanti. Vikkīyissati, vikkīyissanti. Avikkiṇissa, avikkiṇissaṃsu. Vikkīyissa, vikkīyissaṃsu iccādi.</p>

<p rend="indent"><hi rend="bold">Ji</hi> jaye, kilese jināti, jinanti. Jīyati, jīyanti. Evaṃ jinātu. Jīyatu. Jineyya. Jīyeyya. Ajini, jini, ajiniṃsu, jiniṃsu. Ajesi, ajesuṃ. Ajinittha. Ajīyittha, ajīyi. Jinissati, jinissanti. Vijessati, vijessanti. Jīyissati, jīyissanti. Ajinissa. Ajīyissa iccādi.</p>

<p rend="bodytext">Tathā <hi rend="bold">ci</hi> caye, cināti, cinanti iccādi.</p>

<p rend="bodytext"><hi rend="bold">Ñā</hi> avabodhane nāpaccayo.</p>

<p rend="bodytext">‘‘Vā’’ti vattate.</p>

<p rend="bodytext" n="514"><hi rend="paranum">514</hi><hi rend="dot">.</hi><hi rend="bold">Ñāssa jā jaṃ nā</hi>.</p>

<p rend="bodytext"><hi rend="bold">Ñā</hi>iccetassa dhātussa jā jaṃ nāiccete ādesā honti vā.</p>

<p rend="gatha1">Jādeso nāmhi jaṃ ñāmhi, nābhāvo timhi evidha;</p>

<p rend="gatha2">Vavatthitavibhāsattha-vāsaddassānuvattanā;</p>

<p rend="gathalast">Dhammaṃ vijānāti, vināyati vā, vijānanti.</p>

<p rend="indent"><hi rend="bold">Kamme</hi> viññāyati, viññāyanti. Ivaṇṇāgame pubbalopo, ‘‘kvaci dhātū’’tiādinā ekāro, dvittañca, ñeyyati, ñeyyanti. Vijānātu, vijānantu, rassattaṃ. Vijāna, vijānāhi, vijānātha. Vijānāmi, vijānāma. Vijānataṃ, vijānantaṃ. Vijānassu. Viññāyatu, viññāyantu.</p>

<p rend="bodytext" n="515"><hi rend="paranum">515</hi><hi rend="dot">.</hi><hi rend="bold">Eyyassa</hi><pb ed="M" n="0.0315" /><hi rend="bold">ñāto iyā ñā vā</hi>.</p>

<p rend="bodytext"><hi rend="bold">Eyya</hi>ssa vibhattissa <hi rend="bold">ñā</hi>iccetāya dhātuyā parassa <hi rend="bold">iyā ñā</hi>iccete ādesā honti vā, saralopādi. Vijāniyā.</p>

<p rend="bodytext"><hi rend="bold">Ñā</hi>dese <hi rend="bold">ñā</hi>ssa <hi rend="bold">jaṃ</hi>ādeso.</p>

<p rend="bodytext">‘‘Ñāto, vā’’ti ca vattate.</p>

<p rend="bodytext" n="516"><hi rend="paranum">516</hi><hi rend="dot">.</hi><hi rend="bold">Nāssa lopo yakārattaṃ</hi>.</p>

<p rend="bodytext"><hi rend="bold">Ñā</hi>iccetāya dhātuyā parassa <hi rend="bold">nā</hi>paccayassa lopo hoti vā, <hi rend="bold">ya</hi>kārattañca, vavatthitavibhāsatthoyaṃ <hi rend="bold">vā</hi>saddo. Tena –</p>

<p rend="gatha1">Ñāmhi niccañca nālopo,</p>

<p rend="gatha2">Vibhāsājjatanādisu;</p>

<p rend="gatha3">Aññattha na ca hotāyaṃ,</p>

<p rend="gathalast">Nāto timhi yakāratā.</p>

<p rend="indent">Niggahītassa vaggantattaṃ, vijaññā, vijāneyya, vijāneyyuṃ. Vijāneyyāsi, vijāneyyātha. Vijāneyyāmi, vijāneyyāma, vijānemu vā. Vijānetha. Viññāyeyya, viññāyeyyuṃ.</p>

<p rend="indent">Samajāni, sañjāni, sañjāniṃsu. <hi rend="bold">Nā</hi>lope aññāsi, aññāsuṃ. Vijānittha. Viññāyittha. Paññāyi, paññāyiṃsu. Vijānissati, vijānissanti. Ñassati, ñassanti. Viññāyissate, viññāyissante. Paññāyissati, paññāyissanti. ‘‘Kvaci dhātū’’tiādinā <hi rend="bold">ssa</hi>ssa <pb ed="M" n="0.0316" /><hi rend="bold">hi</hi> ca, paññāyihiti, paññāyihinti. Ajānissa. Ajānissatha. Aññāyissatha, aññāyissa iccādi.</p>

<p rend="bodytext"><hi rend="bold">Mā</hi> māne, ‘‘kvaci dhātū’’tiādinā <hi rend="bold">mā</hi>ntassa <hi rend="bold">i</hi>kāro, mināti, minanti. <hi rend="bold">Kamme</hi> mīyati, mīyanti iccādi.</p>

<p rend="bodytext"><hi rend="bold">Lū</hi> chedane, nāmhi rassattaṃ, lunāti, lunanti. Lūyati, lūyanti iccādi.</p>

<p rend="bodytext"><hi rend="bold">Dhū</hi> kampane, dhunāti, dhunanti. Dhūyati, dhūyanti iccādi.</p>

<p rend="bodytext"><hi rend="bold">Gaha</hi> upādāne, <hi rend="bold">nā</hi>mhi sampatte –</p>

<p rend="bodytext" n="517"><hi rend="paranum">517</hi><hi rend="dot">.</hi><hi rend="bold">Gahāditoppaṇhā</hi>.</p>

<p rend="bodytext"><hi rend="bold">Gaha</hi>iccevamādito dhātuto <hi rend="bold">ppa ṇhā</hi>iccete paccayā honti kattari. <hi rend="bold">Ādi</hi>saddoyaṃ pakāro.</p>

<p rend="bodytext">‘‘Gahassā’’ti vattate.</p>

<p rend="bodytext" n="518"><hi rend="paranum">518</hi><hi rend="dot">.</hi><hi rend="bold">Halopo ṇhāmhi</hi>.</p>

<p rend="bodytext"><hi rend="bold">Gaha</hi>iccetassa dhātussa <hi rend="bold">ha</hi>kārassa lopo hoti <hi rend="bold">ṇhā</hi>mhi paccaye pare. Sīlaṃ gaṇhāti, rassatte gaṇhati vā, gaṇhanti. Gaṇhāsi, gaṇhātha. Gaṇhāmi, gaṇhāma.</p>

<p rend="bodytext"><hi rend="bold">Kamme</hi> ‘‘ye’’ti vattamāne ‘‘havipariyayo lo vā’’ti <hi rend="bold">ha</hi>kārassa <hi rend="bold">ya</hi>kārena vipariyayo hoti. Gayhati, gayhanti.</p>

<p rend="indent">Gaṇhātu, gaṇhantu. Gaṇha, gaṇhāhi, gaṇhātha. Gaṇhāmi, gaṇhāma. Gaṇhataṃ, gaṇhantaṃ. Gayhataṃ, gayhantaṃ. Gayhatu, gayhantu. Gaṇhe, gaṇheyya, gaṇheyyuṃ. Gayheyya, gayheyyuṃ. Aggaṇhi, gaṇhi, aggaṇhiṃsu, gaṇhiṃsu.</p>

<p rend="bodytext">Yadā <pb ed="M" n="0.0317" /> ‘‘kvaci dhātū’’tiādinā asabbadhātuke vikaraṇapaccayassa lopo, ikārāgamassa ekāro ca, tadā sāgamo.</p>

<p rend="indent">Aggahesi, aggahesuṃ. Aggahi, aggahiṃsu, aggahuṃ. Aggayhittha, aggayhi. Gaṇhissati, gaṇhissanti. Gahessati, gahessanti. Gahīyissate, gahīyissante. Gayhissati, gayhissanti. Aggaṇhissa, aggahissa. Aggaṇhissatha, aggahissatha. Aggayhissatha, aggayhissa iccādi.</p>

<p rend="bodytext"><hi rend="bold">Ppa</hi>ppaccaye –</p>

<p rend="bodytext" n="519"><hi rend="paranum">519</hi><hi rend="dot">.</hi><hi rend="bold">Gahassa ghe ppe</hi>.</p>

<p rend="bodytext"><hi rend="bold">Gaha</hi>iccetassa dhātussa sabbassa <hi rend="bold">ghe</hi>ādeso hoti <hi rend="bold">ppa</hi>ppaccaye pare. Gheppati iccādi.</p>

<p rend="centre">Kiyādigaṇo.</p>

<p rend="subhead">Tanādigaṇa</p>

<p rend="bodytext"><hi rend="bold">Tanu</hi> vitthāre, pure viya dhātvantalopavibhattuppattiyo.</p>

<p rend="bodytext" n="520"><hi rend="paranum">520</hi><hi rend="dot">.</hi><hi rend="bold">Tanādito oyirā</hi>.</p>

<p rend="bodytext"><hi rend="bold">Tanu</hi>iccevamādito dhātugaṇato <hi rend="bold">oyira</hi>iccete paccayā honti kattari. Karatovāyaṃ <hi rend="bold">yira</hi>ppaccayo.</p>

<p rend="bodytext">Dhammaṃ tanoti, tanonti. Tanosi, tanotha. Tanomi, tanoma.</p>

<p rend="bodytext">‘‘Vā’’ti vattate.</p>

<p rend="bodytext" n="521"><hi rend="paranum">521</hi><hi rend="dot">.</hi><hi rend="bold">Uttamokāro</hi><pb ed="M" n="0.0318" />.</p>

<p rend="bodytext"><hi rend="bold">Tanā</hi>dito <hi rend="bold">o</hi>kārappaccayo <hi rend="bold">u</hi>ttamāpajjate vā. Vavatthitavibhāsatthoyaṃ <hi rend="bold">vā</hi>saddo. Ettha ca vikaraṇakāriyavidhippakaraṇato ‘‘okāro’’ti <hi rend="bold">o</hi>vikaraṇaṃ gayhati. Tanute, bahuvacane ‘‘yavakārā cā’’ti <hi rend="bold">va</hi>ttaṃ, tanvante. Tanuse, tanuvhe. Tanve, tanumhe.</p>

<p rend="bodytext"><hi rend="bold">Kamme</hi> ‘‘kvaci dhātū’’tiādinā <hi rend="bold">tanu</hi>dhātvantassa <hi rend="bold">ya</hi>mhi <hi rend="bold">ā</hi>kāro, patāyate, patāyante. Patāyati, patāyanti. Ākārābhāve pataññati, pataññanti. Tanotu, tanontu. Taneyya, taneyyuṃ. Atani, ataniṃsu. Atāyittha, patāyi. Tanissati, tanissanti. Patāyissati, patāyissanti. Atanissa. Patāyissa iccādi.</p>

<p rend="bodytext"><hi rend="bold">Kara</hi> karaṇe, puññaṃ karoti.</p>

<p rend="bodytext">Bahuvacane ‘‘vā’’ti vattamāne, ‘‘uttamokāro’’ti utte kate –</p>

<p rend="bodytext">‘‘Vā, utta’’nti ca vattate.</p>

<p rend="bodytext" n="522"><hi rend="paranum">522</hi><hi rend="dot">.</hi><hi rend="bold">Karassākāro ca</hi>.</p>

<p rend="bodytext"><hi rend="bold">Kara</hi>iccetassa dhātussa <hi rend="bold">a</hi>kāro <hi rend="bold">u</hi>ttamāpajjate vā. Vavatthitavibhāsatthoyaṃ <hi rend="bold">vā</hi>saddo, ‘‘yavakārā cā’’ti apadantassa para<hi rend="bold">u</hi>kārassa <hi rend="bold">va</hi>kāro, ‘‘kvaci dhātū’’tiādinā dhātu<hi rend="bold">ra</hi>kārassa <hi rend="bold">va</hi>kārasmiṃ lopo, <hi rend="bold">va</hi>kārassa <hi rend="bold">dvi</hi>tte tassa ‘‘bbo vvassā’’ti <hi rend="bold">ba</hi>kāradvayaṃ, kubbanti, karonti. Karosi, karotha. Karomi, karoma. Tathā kurute, kubbante. Kuruse, kuruvhe. Kubbe, kurumhe. <hi rend="bold">Yira</hi>ppaccaye <hi rend="bold">ra</hi>kāralopo, kayirati, kayiranti iccādi.</p>

<p rend="bodytext"><hi rend="bold">Kamme</hi><pb ed="M" n="0.0319" /><hi rend="bold">ya</hi>ppaccaye ‘‘ivaṇṇāgamo vā’’ti īkārāgamo, <hi rend="bold">ya</hi>kārassa dvittaṃ, karīyyate kaṭo tena, karīyyati, karīyyanti. Karīyati, karīyanti vā. <hi rend="bold">Ī</hi>kārābhāve ‘‘tassa cavagga’’iccādinā sadhātvantassa <hi rend="bold">ya</hi>kārattaṃ, dvittañca. Kayyati, kayyanti. <hi rend="bold">I</hi>kārāgame ‘‘kvaci dhātu’’iccādisutte <hi rend="bold">ca</hi>ggahaṇena <hi rend="bold">rayānaṃ</hi> vipariyayo, kayirati kaṭo tena, kayiranti iccādi.</p>

<p rend="indent">Tathā kusalaṃ karotu, kurutu vā, kubbantu, karontu. Karohi, karotha. Karomi, karoma. Kurutaṃ, kubbantaṃ. Kurussu, kurassu vā, kuruvho. Kubbe, kubbāmase.</p>

<p rend="indent"><hi rend="bold">Kamme</hi> karīyatu, karīyantu, kayyataṃ, kayirataṃ, kayiratu.</p>

<p rend="indent"><hi rend="bold">Sattamiyaṃ</hi> kare, kareyya, kareyyuṃ. Kareyyāsi, kareyyātha. Kareyyāmi, kareyyāma. <hi rend="bold">U</hi>tte kubbe, kubbeyya.</p>

<p rend="bodytext"><hi rend="bold">Yira</hi>ppaccaye –</p>

<p rend="gatha1">Yirato āttameyyassa, ethādisseyyumādisu;</p>

<p rend="gathalast">Eyyasaddassa lopo ca, ‘‘kvaci dhātū’’tiādinā.</p>

<p rend="bodytext">Saralopādi, kayirā, kayiruṃ. Kayirāsi, kayirātha. Kayirāmi, kayirāma. <hi rend="bold">Attanopade</hi> kayirātha dhīro, kubbetha, karetha vā, ‘‘kvaci dhātū’’tiādinā kussa kru ca, krubbetha, krubberaṃ. Krubbetho, krubbeyyāvho. Krubbeyyaṃ, krubbeyyāmhe. <hi rend="bold">Kamme</hi> karīyeyya, karīyeyyuṃ.</p>

<p rend="bodytext"><hi rend="bold">Hiyyattaniyaṃ</hi><pb ed="M" n="0.0320" /> ‘‘karassa kā’’ti yogavibhāgena <hi rend="bold">kā</hi> hoti, saralopādi.</p>

<p rend="indent">Akā, akarā, akarū. Akaro, akattha, akarottha. Akaṃ, akaraṃ, akamha, akaramha. Akattha. Akariṃ, akaramhase.</p>

<p rend="bodytext">‘‘Vā’’ti vattate.</p>

<p rend="bodytext" n="523"><hi rend="paranum">523</hi><hi rend="dot">.</hi><hi rend="bold">Karassa kāsattamajjatanimhi</hi>.</p>

<p rend="bodytext"><hi rend="bold">Kara</hi> iccetassa dhātussa sabbasseva <hi rend="bold">kāsa</hi>ttaṃ hoti vā ajjatanimhi vibhattimhi pare. ‘‘Kāsatta’’miti bhāvaniddesena aññasmāpi dhātuto <hi rend="bold">sā</hi>gamo. Atha vā yadā <hi rend="bold">kara</hi>ssa <hi rend="bold">kā</hi> hoti, <hi rend="bold">sa</hi>ttañcāgamo ajjatanimhi vāti attho, tadā ‘‘sattamajjatanimhī’’ti yogavibhāgena aññasmāpi dhātuto <hi rend="bold">sā</hi>gamopi sijjhati, ‘‘yogavibhāgato iṭṭhappasiddhī’’ti yebhuyyena dīghatova hoti, ‘‘karassa kā’’ti yogavibhāgena <hi rend="bold">kā</hi>bhāvo ca hiyyattaniyaṃ siddho hoti.</p>

<p rend="indent">Akāsi, akāsuṃ. Akāsi, akāsittha. Akāsiṃ, akāsimha. Akāsittha. <hi rend="bold">Kāsa</hi>ttābhāve akari, kari, akariṃsu, kariṃsu, akaṃsu, akaruṃ. Akari, akarittha. Akariṃ, kariṃ, akarimha, karimha. Akarittha. Akarīyittha, akarīyi vā.</p>

<p rend="bodytext">‘‘Vā, lopo, bhavissantimhi ssassa cā’’ti ca vattate.</p>

<p rend="bodytext" n="524"><hi rend="paranum">524</hi><hi rend="dot">.</hi><hi rend="bold">Karassa sappaccayassa kāho</hi>.</p>

<p rend="bodytext"><hi rend="bold">Kara</hi>iccetassa <pb ed="M" n="0.0321" /> dhātussa sappaccayassa <hi rend="bold">kāhā</hi>deso hoti vā bhavissantimhi, ssassa ca lopo hoti. Adhikabhūta<hi rend="bold">sappaccaya</hi>ggahaṇena <hi rend="bold">vacamucabhujā</hi>dito <hi rend="bold">ssa</hi>ssa <hi rend="bold">khā</hi>deso, <hi rend="bold">vasa chidi labhā</hi>dito <hi rend="bold">chā</hi>deso ca hoti.</p>

<p rend="indent">Kāhati, kāhanti. Kāhasi, kāhatha. Kāhāmi, kāhāma. Ikārāgame kāhiti, kāhinti iccādi. <hi rend="bold">Kāhā</hi>bhāve karissati, karissanti. Karissasi, karissatha. Karissāmi, karissāma. Karissate, karissante. Karissase, karissavhe. Karissaṃ, karissāmhe. Karīyissati, karīyissanti. Akarissa. Akarīyissā iccādi.</p>

<p rend="bodytext">Yadā <hi rend="bold">saṃ</hi>pubbo, tadā ‘‘purasamupaparīhi karotissa kha kharā vā’’ti yogavibhāgena tyādivibhattīsupi <hi rend="bold">saṃ</hi>pubba<hi rend="bold">karoti</hi>ssa <hi rend="bold">kharā</hi>deso.</p>

<p rend="indent">Abhisaṅkharoti, abhisaṅkharonti. Abhisaṅkharīyati, abhisaṅkharīyanti. Abhisaṅkharotu. Abhisaṅkhareyya. Abhisaṅkhari, <hi rend="bold">khā</hi>dese abhisaṅkhāsi vā. Abhisaṅkharissati. Abhisaṅkharissa iccādi.</p>

<p rend="bodytext"><hi rend="bold">Saka</hi> sattimhi, <hi rend="bold">o</hi>paccayo, sakkoti, sakkonti. Sakkosi, sakkotha. Sakkomi, sakkoma iccādi.</p>

<p rend="bodytext"><hi rend="bold">Apa</hi> pāpuṇane, <hi rend="bold">pa</hi>pubbo, pappoti, papponti. Papposi, pappotha. Pappomi, pappoma. Pappotu, pappontu iccādi.</p>

<p rend="centre">Tanādigaṇo.</p>

<p rend="subhead">Curādigaṇa</p>

<p rend="bodytext"><hi rend="bold">Dhura</hi><pb ed="M" n="0.0322" /> theyye, pure viya dhātvantalopo, vibhattuppatti.</p>

<p rend="bodytext">‘‘Tathā kattari cā’’ti ito ‘‘kattarī’’ti ca sīhavilokanena <hi rend="bold">bhāvakamma</hi>ggahaṇāni ca vattante, maṇḍūkagatiyā <hi rend="bold">kārita</hi>ggahaṇañca.</p>

<p rend="bodytext" n="525"><hi rend="paranum">525</hi><hi rend="dot">.</hi><hi rend="bold">Curādito ṇeṇayā</hi>.</p>

<p rend="bodytext"><hi rend="bold">Cura</hi>iccevamādito dhātugaṇato <hi rend="bold">ṇe ṇaya</hi>iccete paccayā honti kattari, bhāve ca kammani, vibhattippaccayesu. ‘‘Kāritaṃ viya ṇānubandho’’ti <hi rend="bold">ṇe ṇayānaṃ</hi> kāritabyapadeso.</p>

<p rend="bodytext" n="526"><hi rend="paranum">526</hi><hi rend="dot">.</hi><hi rend="bold">Kāritānaṃ ṇo lopaṃ</hi>.</p>

<p rend="bodytext">Kāritappaccayānaṃ <hi rend="bold">ṇa</hi>kāro lopamāpajjate.</p>

<p rend="bodytext" n="527"><hi rend="paranum">527</hi><hi rend="dot">.</hi><hi rend="bold">Asaṃyogantassa vuddhi kārite</hi>.</p>

<p rend="bodytext">Asaṃyogantassa dhātussa kārite pare vuddhi hotīti ukārassokāro vuddhi.</p>

<p rend="indent">Dhanaṃ coreti, corenti. Coresi, coretha. Coremi, corema. <hi rend="bold">Ṇaya</hi>ppaccaye – corayati, corayanti. Corayasi, corayatha. Corayāmi, corayāma. Corayate, corayante. Corayase, corayavhe. Coraye, corayāmhe.</p>

<p rend="indent"><hi rend="bold">Kamme ya</hi>ppaccaye <hi rend="bold">ī</hi>kārāgamo, saralopādi ca, corīyate devadattena, corīyati, corīyanti iccādi.</p>

<p rend="indent">Coretu <pb ed="M" n="0.0323" />, corentu. Corehi. Corayatu, corayantu. Coraya, corayāhi.</p>

<p rend="indent">Coreyya, coreyyuṃ. Coraye, corayeyyuṃ. Acoresi, coresi, acoresuṃ, coresuṃ. Acorayi, corayi, acorayiṃsu, corayiṃsu, acorayuṃ, corayuṃ. Acoresi, acoresittha. Tvaṃ acorayi, acorayittha. Acoresiṃ, acoresimha. Acorayiṃ, acorayimha. Acorayittha. Acorīyittha, acorīyi.</p>

<p rend="indent">Corissati, corissanti. Corayissati, corayissanti. Corīyissate, corīyissante. Corīyissati, corīyissanti. Acorissa, acorayissa. Acorīyissatha, acorīyissa iccādi.</p>

<p rend="bodytext">Tathā <hi rend="bold">cinta</hi> cintāyaṃ, saṃyogantattā vuddhiabhāvova viseso.</p>

<p rend="indent">Cinteti, cintayati, cintenti, cintayanti. Cintetu, cintayatu. Cinteyya, cintayeyya. Acintesi, cintesi, acintayi, cintayi. Cintessati, cintayissati. Acintissa, acintayissa iccādi.</p>

<p rend="bodytext"><hi rend="bold">Manta</hi> guttabhāsane, manteti, mantayati <hi rend="bold">i</hi>ccādi purimasamaṃ.</p>

<p rend="bodytext"><hi rend="bold">Pāla</hi> rakkhaṇe, dhammaṃ pāleti, pālayati. Pālīyati. Pāletu, pālayatu iccādi.</p>

<p rend="bodytext"><hi rend="bold">Ghaṭa</hi> ghaṭane, ghāṭeti, ghāṭayati, ghaṭeti, ghaṭayati, ghaṭādittā vikappena vuddhi.</p>

<p rend="bodytext"><hi rend="bold">Vida</hi> ñāṇe, vedeti, vedayati.</p>

<p rend="bodytext"><hi rend="bold">Gaṇa</hi><pb ed="M" n="0.0324" /> saṅkhyāne, ‘‘ghaṭādīnaṃ vā’’ti na vuddhi, gaṇeti, gaṇayati iccādi, sabbattha subodhaṃ.</p>

<p rend="centre">Curādigaṇo.</p>

<p rend="gatha1">Bhūvādī ca rudhādī ca, divādī svādayo gaṇā;</p>

<p rend="gathalast">Kiyādī ca tanādī ca, curādī cidha sattadhā.</p>

<p rend="centre">Vikaraṇavidhānaṃ samattaṃ.</p>

<p rend="subhead">Dhātuppaccayantanaya</p>

<p rend="bodytext">Atha dhātuppaccayantā vuccante.</p>

<p rend="bodytext">Tattha dhātvatthe niddiṭṭhā <hi rend="bold">khādikārita</hi>ntā paccayā <hi rend="bold">dhātuppaccayā</hi> nāma.</p>

<p rend="bodytext"><hi rend="bold">Tija</hi> nisāna bandhanakhamāsu, dhātusaññādi.</p>

<p rend="bodytext">‘‘Dhātuliṅgehi parā paccayā’’ti ito <hi rend="bold">dhātu</hi>ggahaṇaṃ anuvattate, ‘‘parā, paccayā’’ti ca adhikāro.</p>

<p rend="bodytext" n="528"><hi rend="paranum">528</hi><hi rend="dot">.</hi><hi rend="bold">Tija gupa kita mānehi kha cha sā vā</hi>.</p>

<p rend="bodytext"><hi rend="bold">Tija gupa kita māna</hi> iccetehi dhātūhi <hi rend="bold">kha cha sa</hi> iccete paccayā parā honti vā.</p>

<p rend="gatha1">Tijato khantiyaṃ khova, nindāyaṃ gupato tu cho;</p>

<p rend="gathalast">Kitā cho sova mānamhā, vavatthitavibhāsato.</p>

<p rend="bodytext">‘‘Kvacādivaṇṇānamekassarānaṃ dvebhāvo’’ti dhātvādissa dvibhāvo.</p>

<p rend="bodytext">‘‘Byañjanantassā’’ti vattamāne –</p>

<p rend="bodytext" n="529"><hi rend="paranum">529</hi><hi rend="dot">.</hi><hi rend="bold">Ko khe ca</hi>.</p>

<p rend="bodytext">Dhātvantassa <pb ed="M" n="0.0325" /> byañjanassa <hi rend="bold">ka</hi>kārādeso hoti <hi rend="bold">kha</hi>ppaccaye pare.</p>

<p rend="bodytext">Titikkha iti ṭhite –</p>

<p rend="bodytext">Dhātuvihitānaṃ <hi rend="bold">tyā</hi>divibhattīnaṃ adhātuto appavattiyamāha.</p>

<p rend="bodytext" n="530"><hi rend="paranum">530</hi><hi rend="dot">.</hi><hi rend="bold">Dhātuppaccayehi vibhattiyo</hi>.</p>

<p rend="bodytext">Dhātvatthe niddiṭṭhehi <hi rend="bold">khā</hi>di<hi rend="bold">kārita</hi>ntehi paccayehi <hi rend="bold">tyā</hi>dayo vibhattiyo hontīti pure viya vattamānādayo yojetabbā.</p>

<p rend="bodytext">Ativākyaṃ titikkhati, titikkhanti. <hi rend="bold">Kamme</hi> titikkhīyati. Tathā titikkhatu, titikkhantu. Titikkheyya, titikkheyyuṃ. Atitikkhi, atitikkhiṃsu. Titikkhissati. Atitikkhissa iccādi.</p>

<p rend="bodytext"><hi rend="bold">Kha</hi>ppaccayābhāve <hi rend="bold">a</hi>ppaccayassa <hi rend="bold">e</hi>kāro, tejeti, tejati vā, tejanti iccādi.</p>

<p rend="bodytext"><hi rend="bold">Gupa</hi> gopane, <hi rend="bold">cha</hi>ppaccaye dvibhāvo, ‘‘pubbobbhāso’’ti abbhāsasaññā, ‘‘abbhāsassā’’ti vattamāne ‘‘antassivaṇṇākāro vā’’ti abbhāsantassikāro, ‘‘kavaggassa cavaggo’’ti abbhāsa<hi rend="bold">ga</hi>kārassa <hi rend="bold">ja</hi>kāro ca.</p>

<p rend="bodytext" n="531"><hi rend="paranum">531</hi><hi rend="dot">.</hi><hi rend="bold">Byañjanantassa co chappaccayesu ca</hi>.</p>

<p rend="bodytext">Dhātvanthassa byañjanassa <hi rend="bold">ca</hi>kārādeso hoti <hi rend="bold">cha</hi>ppaccayesu paresu. Tato vibhattiyo, kāyaṃ jigucchati, jigucchanti. Sesaṃ purimasamaṃ. <hi rend="bold">Chā</hi>bhāve gopeti, gopenti iccādi.</p>

<p rend="bodytext"><hi rend="bold">Kita</hi> rogāpanayane, chappaccayo, dvittañca.</p>

<p rend="bodytext"><hi rend="bold">Abbhāsa</hi>ggahaṇamanuvattate <pb ed="M" n="0.0326" />.</p>

<p rend="bodytext" n="532"><hi rend="paranum">532</hi><hi rend="dot">.</hi><hi rend="bold">Mānakitānaṃ vatattaṃ vā</hi>.</p>

<p rend="bodytext">Abbhāsagatānaṃ <hi rend="bold">māna kita</hi>iccetesaṃ dhātūnaṃ <hi rend="bold">va</hi>kāra<hi rend="bold">ta</hi>kārattaṃ hoti vā yathākkamanti <hi rend="bold">ta</hi>kāro, dhātvantassa <hi rend="bold">ca</hi>kāro, sesaṃ samaṃ. Rogaṃ tikicchati, tikicchanti iccādi. <hi rend="bold">Ta</hi>kārābhāve ‘‘kavaggassa cavaggo’’ti <hi rend="bold">ca</hi>kāro, vicikicchati, vicikicchanti iccādi.</p>

<p rend="bodytext"><hi rend="bold">Māna</hi> vīmaṃsapūjāsu, sappaccayadvibhāva<hi rend="bold">ī</hi>kāra<hi rend="bold">va</hi>kārā.</p>

<p rend="bodytext" n="533"><hi rend="paranum">533</hi><hi rend="dot">.</hi><hi rend="bold">Tato pāmānānaṃ vā maṃ sesu</hi>.</p>

<p rend="bodytext">Tato abbhāsato parāsaṃ <hi rend="bold">pāmānānaṃ</hi> dhātūnaṃ <hi rend="bold">vāmaṃiccete</hi> ādesā honti yathākkamaṃ <hi rend="bold">sa</hi>ppaccaye pare. <hi rend="bold">Sesū</hi>ti bahuvacananiddeso payogepi vacanavipallāsañāpanatthaṃ. Atthaṃ vīmaṃsati, vīmaṃsanti iccādi.</p>

<p rend="bodytext">Aññattha ‘‘lopañcettamakāro’’ti <hi rend="bold">a</hi>ppaccaya<hi rend="bold">sse</hi>kāro, māneti, mānenti.</p>

<p rend="bodytext"><hi rend="bold">Bhuja</hi> pālanabyavaharaṇesu, bhottumicchatīti atthe –</p>

<p rend="bodytext">‘‘Kha cha sā, vā’’ti ca vattate.</p>

<p rend="bodytext" n="534"><hi rend="paranum">534</hi><hi rend="dot">.</hi><hi rend="bold">Bhuja ghasa hara su pādīhi tumicchatthesu</hi>.</p>

<p rend="bodytext"><hi rend="bold">Bhuja ghasa hara su pā</hi> iccevamādīhi dhātūhi <hi rend="bold">tu</hi>micchatthesu ca <hi rend="bold">kha cha sa</hi>iccete paccayā honti vā. Tumicchānaṃ, tumantayuttaicchāya vā atthā <hi rend="bold">tumicchatthā,</hi> tena tumantarahitesu ‘‘bhojanamicchatī’’tiādīsu na honti, ‘‘vuttatthānamappayogo’’ti vākyassa appayogo, dhātvādissa dvebhāve kate <pb ed="M" n="0.0327" /> ‘‘dutiyacatutthānaṃ paṭhamatatiyā’’ti abbhāsa<hi rend="bold">bha</hi>kārassa <hi rend="bold">ba</hi>kāro, dhātvantassa ‘‘ko khe cā’’ti <hi rend="bold">ka</hi>kāro, bubhukkhati, bubhukkhanti iccādi.</p>

<p rend="bodytext"><hi rend="bold">Vā</hi>ti kimatthaṃ? Bhottumicchati, <hi rend="bold">icchatthesū</hi>ti kimatthaṃ? Bhottuṃ gacchati.</p>

<p rend="bodytext"><hi rend="bold">Ghasa</hi> adane, ghasitumicchatīti atthe chappaccayo, dvittaṃ, tatiya <hi rend="bold">ca</hi>vagga ikāra <hi rend="bold">ca</hi>kārādesā, jighacchati, jighacchanti.</p>

<p rend="bodytext"><hi rend="bold">Hara</hi> haraṇe, haritumicchatīti atthe <hi rend="bold">sa</hi>ppaccayo.</p>

<p rend="bodytext" n="535"><hi rend="paranum">535</hi><hi rend="dot">.</hi><hi rend="bold">Harassa gī se</hi>.</p>

<p rend="bodytext"><hi rend="bold">Hara</hi>iccetassa dhātussa sabbassa <hi rend="bold">gī</hi> hoti <hi rend="bold">se</hi> paccaye pare. ‘‘Gīse’’ti yogavibhāgena jissapi, ṭhānūpacārenādesassāpi dhātuvohārattā dvittaṃ, bhikkhaṃ jigīsati, jigīsanti.</p>

<p rend="bodytext"><hi rend="bold">Su</hi> savaṇe, sotumicchati sussūsati, sussūsanti, ‘‘kvaci dhātū’’tiādinā dīgho.</p>

<p rend="bodytext"><hi rend="bold">Pā</hi> pāne, pātumicchatīti atthe <hi rend="bold">sa</hi>ppaccayadvittarassatta<hi rend="bold">i</hi>kārādesā, ‘‘tato pāmānānaṃ vāmaṃ sesū’’ti <hi rend="bold">vā</hi>deso, pivāsati, pivāsanti iccādi.</p>

<p rend="bodytext"><hi rend="bold">Ji</hi> jaye, vijetumicchati vijigīsati iccādi.</p>

<p rend="bodytext">Saṅgho pabbatamiva attānamācarati, pabbato iva ācaratīti vā atthe –</p>

<p rend="bodytext" n="536"><hi rend="paranum">536</hi><hi rend="dot">.</hi><hi rend="bold">Āya nāmato kattupamānādācāre</hi>.</p>

<p rend="bodytext">Ācaraṇakriyāya kattuno upamānabhūtamhā nāmato <hi rend="bold">āya</hi>ppaccayo hoti ācāratthe. Upamīyati etenāti <pb ed="M" n="0.0328" /> upamānaṃ, kattuno upamānaṃ <hi rend="bold">kattupamānaṃ,</hi> ‘‘vuttatthānamappayogo’’ti <hi rend="bold">iva</hi>saddanivatti, dhātuppaccayantattā ‘‘tesaṃ vibhattiyo lopā cā’’ti sutte <hi rend="bold">tesaṃ</hi>gahaṇena vibhattilopo, ‘‘pakati cassa sarantassā’’ti pakatibhāvo, saralopādi, ‘‘dhātuppaccayehi vibhattiyo’’ti vibhattuppatti, pabbatāyati saṅgho, evaṃ samuddamiva attānamācarati samuddāyati, cicciṭamiva attānamācarati cicciṭāyati saddo. Evaṃ dhūmāyati.</p>

<p rend="bodytext">‘‘Nāmato, ācāre’’ti ca vattate.</p>

<p rend="bodytext" n="537"><hi rend="paranum">537</hi><hi rend="dot">.</hi><hi rend="bold">Īyūpamānā ca</hi>.</p>

<p rend="bodytext">Upamānabhūtā nāmato <hi rend="bold">īya</hi>ppaccayo hoti ācāratthe. Puna <hi rend="bold">upamāna</hi>ggahaṇaṃ <hi rend="bold">kattu</hi>ggahaṇanivattanatthaṃ, tena kammatopi sijjhati, sesaṃ samaṃ. Achattaṃ chattamivācarati chattīyati, aputtaṃ puttamivācarati puttīyati sissamācariyo.</p>

<p rend="bodytext"><hi rend="bold">Upamānā</hi>ti kiṃ? Dhammamācarati, <hi rend="bold">ācāre</hi>ti kiṃ? Achattaṃ chattamiva rakkhati.</p>

<p rend="bodytext">‘‘Īyo’’ti vattate.</p>

<p rend="bodytext" n="538"><hi rend="paranum">538</hi><hi rend="dot">.</hi><hi rend="bold">Nāmamhātticchatthe</hi>.</p>

<p rend="bodytext">Nāmamhā attano icchatthe <hi rend="bold">īya</hi>ppaccayo hoti. Attano pattamicchati pattīyati, evaṃ vatthīyati, parikkhārīyati, cīvarīyati, paṭīyati, dhanīyati, puttīyati.</p>

<p rend="bodytext"><hi rend="bold">Atticchatthe</hi>ti kimatthaṃ? Aññassa pattamicchati.</p>

<p rend="bodytext">Daḷhaṃ karoti vīriyanti atthe –</p>

<p rend="bodytext"><hi rend="bold">Kārita</hi>ggahaṇamanuvattate.</p>

<p rend="bodytext" n="539"><hi rend="paranum">539</hi><hi rend="dot">.</hi><hi rend="bold">Dhāturūpe</hi><pb ed="M" n="0.0329" /><hi rend="bold">nāmasmā ṇayoca</hi>.</p>

<p rend="bodytext">Dhātuyā rūpe nipphādetabbe, ‘‘taṃ karoti, tena atikkamati’’iccādike payujjitabbe vā sati nāmamhā <hi rend="bold">ṇaya</hi>ppaccayo hoti, kāritasaññā ca. Ṇalope, vibhattilopasaralopādīsu katesu vibhattuppatti, daḷhayati vīriyaṃ, evaṃ pamāṇayati, amissayati, tathā hatthinā atikkamati atihatthayati, vīṇāya upagāyati upavīṇayati, visuddhā hoti ratti visuddhayati, kusalaṃ pucchati kusalayati iccādi.</p>

<p rend="bodytext" n="540"><hi rend="paranum">540</hi><hi rend="dot">.</hi><hi rend="bold">Dhātūhi ṇe ṇaya ṇāpe ṇāpayā kāritāni hetvatthe</hi>.</p>

<p rend="bodytext">Sabbehi dhātūhi hetvatthe abhidheyye <hi rend="bold">ṇe ṇayaṇāpe ṇāpaya</hi> iccete paccayā parā honti, te kāritasaññā ca honti. Hetuyeva attho <hi rend="bold">hetvattho,</hi> so ca ‘‘yo kāreti sa hetū’’ti laddhahetusañño suddhakattuno payojako hetukattā, atthato pesanajjhesanādiko payojakabyāpāro idha hetu nāma.</p>

<p rend="bodytext">Ettha ca –</p>

<p rend="gatha1">Ṇe ṇayāva uvaṇṇantā, āto dve pacchimā siyuṃ;</p>

<p rend="gathalast">Sesato caturo dve vā, vāsaddassānuvattito.</p>

<p rend="gatha1">Akammā dhātavo honti, kārite tu sakammakā;</p>

<p rend="gathalast">Sakammakā dvikammāssu, dvikammā tu tikammakā.</p>

<p rend="gatha1">Tasmā kattari kamme ca, kāritākhyātasambhavo;</p>

<p rend="gathalast">Na bhāve suddhakattā ca, kārite kammasaññito.</p>

<p rend="gatha1">Niyādīnaṃ <pb ed="M" n="0.0330" /> padhānañca, appadhānaṃ duhādinaṃ;</p>

<p rend="gathalast">Kārite suddhakattā ca, kammamākhyātagocaranti.</p>

<p rend="bodytext">Tattha yo koci bhavati, tamañño ‘‘bhavāhi bhavāhi’’ iccevaṃ bravīti, atha vā bhavantaṃ bhavituṃ samatthaṃ payojayati, bhavituṃ payojetīti vā atthe iminā <hi rend="bold">ṇeṇaya</hi>ppaccayā, kāritasaññā ca, ‘‘vuttatthānamappayogo’’ti vākyassa appayogo, ‘‘kāritānaṃ ṇo lopa’’nti <hi rend="bold">ṇa</hi>lopo, ‘‘asaṃyogantassa vuddhi kārite’’ti <hi rend="bold">ū</hi>kāra<hi rend="bold">sso</hi>kāro vuddhi.</p>

<p rend="bodytext">‘‘O, e’’ti ca vattate, <hi rend="bold">dhātu</hi>ggahaṇañca.</p>

<p rend="bodytext" n="541"><hi rend="paranum">541</hi><hi rend="dot">.</hi><hi rend="bold">Te āvāyā kārite</hi>.</p>

<p rend="bodytext">Te dhātvantabhūtā <hi rend="bold">o</hi>kā<hi rend="bold">re</hi>kārā <hi rend="bold">āvaāyā</hi>dese pāpuṇanti kārite pare. ‘‘Te āvāyā’’ti yogavibhāgena <hi rend="bold">jhe</hi>ādīnaṃ akāritepi hontīti <hi rend="bold">o</hi>kārassa <hi rend="bold">āvā</hi>deso, saralopādi, ‘‘dhātuppaccayehi vibhattiyo’’ti <hi rend="bold">tyā</hi>dayo.</p>

<p rend="indent">So samādhiṃ bhāveti, bhāvayati, bhāventi, bhāvayanti. Bhāvesi, bhāvayasi, bhāvetha, bhāvayatha. Bhāvemi, bhāvayāmi, bhāvema, bhāvayāma. Bhāvayate, bhāvayante.</p>

<p rend="indent"><hi rend="bold">Kamme</hi> attanopadayappaccayaīkārāgamā, saralopādi ca, tena bhāvīyate samādhi, bhāvīyante. Bhāvīyati, bhāvīyanti.</p>

<p rend="indent">Tathā bhāvetu, bhāvayatu, bhāventu, bhāvayantu. Bhāvehi, bhāvaya, bhāvayāhi, bhāvetha, bhāvayatha <pb ed="M" n="0.0331" />. Bhāvemi, bhāvayāmi, bhāvema, bhāvayāma. Bhāvayataṃ, bhāvayantaṃ.</p>

<p rend="indent"><hi rend="bold">Kamme</hi> bhāvīyataṃ, bhāvīyatu, bhāvīyantu.</p>

<p rend="indent">Bhāveyya, bhāvaye, bhāvayeyya, bhāveyyuṃ, bhāvayeyyuṃ. Bhāveyyāsi, bhāvayeyyāsi, bhāveyyātha, bhāvayeyyātha. Bhāveyyāmi, bhāvayeyyāmi, bhāveyyāma, bhāvayeyyāma. Bhāvetha, bhāvayetha, bhāveraṃ, bhāvayeraṃ.</p>

<p rend="indent"><hi rend="bold">Kamme</hi> bhāvīyeyya, bhāvīyeyyuṃ.</p>

<p rend="indent"><hi rend="bold">Ajjataniyaṃ</hi> ‘‘sattamajjatanimhī’’ti yogavibhāgena kāritantāpi dīghato sakārāgamo.</p>

<p rend="indent">Abhāvesi, bhāvesi, abhāvayi, bhāvayi, abhāvesuṃ, bhāvesuṃ, abhāvayiṃsu, bhāvayiṃsu, abhāvayuṃ, bhāvayuṃ. Abhāvesi, abhāvayasi, abhāvittha, abhāvayittha. Abhāvesiṃ, bhāvesiṃ, abhāvayiṃ, bhāvayiṃ, abhāvimha, abhāvayimha.</p>

<p rend="indent"><hi rend="bold">Kamme</hi> abhāvīyittha, abhāvīyi.</p>

<p rend="indent">Bhāvessati, bhāvayissati, bhāvessanti, bhāvayissanti. Bhāvessasi, bhāvayissasi, bhāvissatha, bhāvayissatha. Bhāvessāmi, bhāvayissāmi, bhāvessāma, bhāvayissāma.</p>

<p rend="indent"><hi rend="bold">Kamme</hi> bhāvīyissate, bhāvīyissante. Bhāvīyissati, bhāvīyissanti.</p>

<p rend="indent">Abhāvissa, abhāvayissa, abhāvissaṃsu, abhāvayissaṃsu. <hi rend="bold">Kamme</hi> abhāvīyissatha, abhāvīyissa iccādi.</p>

<p rend="bodytext">Tathā <pb ed="M" n="0.0332" /> yo koci pacati, tamañño ‘‘pacāhi pacāhi’’ iccevaṃ bravīti, atha vā pacantaṃ payojeti, pacituṃ vā payojetīti atthe vuttanayena <hi rend="bold">ṇe ṇayā</hi>dayo, <hi rend="bold">a</hi>kāra<hi rend="bold">ssā</hi>kāro vuddhi, sesaṃ neyyaṃ.</p>

<p rend="indent">So devadattaṃ odanaṃ pāceti, pācenti. Pācesi, pācetha. Pācemi, pācema. Pācayati, pācayanti. Pācayasi, pācayatha. Pācayāmi, pācayāma. <hi rend="bold">Ṇāpeṇāpayesu</hi> pana so puriso taṃ purisaṃ odanaṃ pācāpeti, pācāpenti. Pācāpayati, pācāpayanti.</p>

<p rend="indent"><hi rend="bold">Kamme</hi> so odanaṃ pācīyati tena, pācayīyati, pācāpīyati, pācāpayīyati.</p>

<p rend="indent">Tathā pācetu, pācayatu, pācāpetu, pācāpayatu. Pācīyataṃ, pācīyatu, pācayīyataṃ, pācayīyatu, pācāpīyataṃ, pācāpīyatu, pācāpayīyataṃ, pācāpayīyatu. Pāceyya, pācayeyya, pācāpeyya, pācāpayeyya. Pācīyeyya, pācīyeyyuṃ. Apācesi, apācayi, apācāpesi, apācāpayi. Pācessati, pācayissati, pācāpessati, pācāpayissati. Apācissa, apācayissa, apācāpissa, apācāpayissa iccādi.</p>

<p rend="bodytext">Gacchantaṃ, gantuṃ vā payojetīti atthe <hi rend="bold">ṇe ṇayā</hi>dayo, vuddhiyaṃ sampattāyaṃ –</p>

<p rend="bodytext">‘‘Asaṃyogantassa vuddhi kārite’’ti vattate.</p>

<p rend="bodytext" n="542"><hi rend="paranum">542</hi><hi rend="dot">.</hi><hi rend="bold">Ghaṭādīnaṃ vā</hi>.</p>

<p rend="bodytext">Ghaṭādīnaṃ dhātūnaṃ asaṃyogantānaṃ vuddhi hoti vā kāriteti ettha <hi rend="bold">vā</hi>ggahaṇena vuddhi na hoti, vavatthitavibhāsatthoyaṃ <hi rend="bold">vā</hi>saddo.</p>

<p rend="bodytext">So <pb ed="M" n="0.0333" /> taṃ purisaṃ gāmaṃ gameti, gamayati, gacchāpeti, gacchāpayati. So gāmaṃ gamīyati tena, gamayīyati, gacchāpīyati, gacchāpayīyati iccādi. Sabbattha yojetabbaṃ. Evaṃ uparipi.</p>

<p rend="bodytext"><hi rend="bold">Ghaṭa</hi> īhāyaṃ, ghaṭantaṃ payojayati, ghaṭeti, ghaṭādīnaṃ vāti na vuddhi, ghaṭayati, ghaṭāpeti, ghaṭāpayati.</p>

<p rend="bodytext">‘‘Kārite’’ti vattate.</p>

<p rend="bodytext" n="543"><hi rend="paranum">543</hi><hi rend="dot">.</hi><hi rend="bold">Guha dusānaṃ dīghaṃ</hi>.</p>

<p rend="bodytext"><hi rend="bold">Guhadusa</hi>iccetesaṃ dhātūnaṃ saro <hi rend="bold">dīgha</hi>māpajjate kārite pare, vuddhāpavādoyaṃ.</p>

<p rend="bodytext"><hi rend="bold">Guha</hi> saṃvaraṇe, guhituṃ payojayati gūhayati, gūhayanti. <hi rend="bold">Dusa</hi> appītimhi, dussantaṃ payojayati dūsayati, dūsayanti iccādi.</p>

<p rend="indent">Tathā icchantaṃ payojayati icchāpeti, icchāpayati, eseti, esayati. Niyacchantaṃ payojayati niyāmeti, niyāmayati. Āsantaṃ payojayati āseti, āsayati, acchāpeti, acchāpayati. Labhantaṃ payojayati lābheti, lābhayati. Vacantaṃ payojayati vāceti, vācayati, vācāpeti, vācāpayati. Evaṃ vāseti, vāsayati, vāsāpeti, vāsāpayati. Vāheti, vāhayati, vāhāpeti, vāhāpayati. Jīreti, jīrayati, jīrāpeti, jīrāpayati. Māreti, mārayati, mārāpeti, mārāpayati. Dasseti, dassayati iccādi.</p>

<p rend="indent">Tathā tudantaṃ payojayati todeti, todayati, todāpeti, todāpayati. Pavisantaṃ payojayati, pavisituṃ vā paveseti, pavesayati, pavesāpeti <pb ed="M" n="0.0334" />, pavesāpayati. Uddisantaṃ payojayati uddisāpeti, uddisāpayati. Pahontaṃ payojayati pahāveti, pahāvayati. Sayantaṃ payojayati sāyeti, sāyayati, sāyāpeti, sāyāpayati. Ettha <hi rend="bold">e</hi>kārassa <hi rend="bold">āyā</hi>deso, sayāpeti, sayāpayati, ‘‘kvaci dhātū’’tiādinā ṇāpeṇāpayesu <hi rend="bold">āyā</hi>desassa rassattaṃ. Nayantaṃ payojayati nayāpeti, nayāpayati. Patiṭṭhantaṃ payojayati patiṭṭhāpeti, patiṭṭhāpayati, patiṭṭhapeti vā.</p>

<p rend="bodytext">Hanantaṃ payojayatīti atthe <hi rend="bold">ṇeṇayā</hi>dayo.</p>

<p rend="bodytext">‘‘Ṇamhī’’ti vattate.</p>

<p rend="bodytext" n="544"><hi rend="paranum">544</hi><hi rend="dot">.</hi><hi rend="bold">Hanassa ghāto</hi>.</p>

<p rend="bodytext"><hi rend="bold">Hana</hi>iccetassa dhātussa <hi rend="bold">ghātā</hi>deso hoti <hi rend="bold">ṇa</hi>kāravati kāritappaccaye pare. Ghāteti, ghātayati, ghātāpeti, ghātāpayati, ‘‘vadho vā sabbatthā’’ti <hi rend="bold">vadhā</hi>dese vadheti, vadhāpeti.</p>

<p rend="indent">Juhontaṃ payojayati juhāveti, juhāvayati. Jahantaṃ payojayati jahāpeti, jahāpayati, hāpeti, hāpayati. Dadantaṃ payojayati dāpeti, dāpayati. Pidahantaṃ payojayati pidhāpeti, pidhāpayati, pidahāpeti, pidahāpayati.</p>

<p rend="indent">Rundhantaṃ payojayati rodheti, rodhayati, rodhāpeti, rodhāpayati. Chindantaṃ payojayati chedeti, chedayati, chedāpeti, chedāpayati. Yuñjantaṃ payojayati <pb ed="M" n="0.0335" /> yojeti, yojayati, yojāpeti, yojāpayati. Bhuñjantaṃ payojayati bhojeti, bhojayati, bhojāpeti, bhojāpayati. Muñcantaṃ payojayati moceti, mocayati, mocāpeti, mocāpayati.</p>

<p rend="indent">Dibbantaṃ payojayati deveti, devayati. Uppajjantaṃ payojayati uppādeti, uppādayati. Bujjhantaṃ payojayati bodheti, bodhayati. ‘‘Dādhāntato yo kvacī’’ti <hi rend="bold">ya</hi>kārāgamo, bujjhāpeti, bujjhāpayati. Tussantaṃ payojayati toseti, tosayati, tosāpeti, tosāpayati. Sammantaṃ payojayati sameti, samayati, ghaṭādittā na vuddhi. Kuppantaṃ payojayati kopeti, kopayati. Jāyantaṃ payojayati janeti, janayati, ghaṭādittā na vuddhi.</p>

<p rend="indent">Suṇantaṃ payojayati dhammaṃ sāveti, sāvayati. Pāpuṇantaṃ payojayati pāpeti, pāpayati.</p>

<p rend="indent">Vikkiṇantaṃ payojayati vikkāyāpeti, vikkāyāpayati. Jinantaṃ payojayati jayāpeti, jayāpayati. Jānantaṃ payojayati ñāpeti, ñāpayati. Gaṇhantaṃ payojayati gāheti, gāhayati, gāhāpeti, gāhāpayati, gaṇhāpeti, gaṇhāpayati.</p>

<p rend="indent">Vitanantaṃ payojayati vitāneti, vitānayati. Yo koci karoti, tamañño ‘‘karohi karohi’’iccevaṃ bravīti, karontaṃ payojayati, kātuṃ vā kāreti, kārayati, kārāpeti, kārāpayati iccādi.</p>

<p rend="indent">Corentaṃ payojayati corāpeti, corāpayati. Cintentaṃ payojayati cintāpeti, cintāpayati <pb ed="M" n="0.0336" />, pūjentaṃ payojayati pūjāpeti, pūjāpayati iccādi. Sabbattha subodhaṃ.</p>

<p rend="gatha1">Dhātuppaccayato cāpi, kāritappaccayā siyuṃ;</p>

<p rend="gathalast">Sakāritehi yuṇvūnaṃ, dassanañcettha ñāpakaṃ.</p>

<p rend="bodytext">Tena titikkhantaṃ payojayati titikkheti, titikkhāpeti. Tikicchantaṃ payojayati tikiccheti, tikicchayati, tikicchāpeti, tikicchāpayati. Evaṃ bubhukkheti, bubhukkhayati, bubhukkhāpeti, bubhukkhāpayati, pabbatāyantaṃ payojayati pabbatāyayati. Puttīyayati iccādipi siddhaṃ bhavati.</p>

<p rend="centre">Dhātuppaccayantanayo.</p>

<p rend="gatha1">Sāsanatthaṃ samuddiṭṭhaṃ, ākhyātaṃ sakabuddhiyā;</p>

<p rend="gathalast">Bāhusaccabalenīdaṃ, cintayantu vicakkhaṇā.</p>

<p rend="gatha1">Bhavati tiṭṭhati seti, ahosi evamādayo;</p>

<p rend="gathalast">Akammakāti viññeyyā, kammalakkhaṇaviññunā.</p>

<p rend="gatha1">Akammakāpi hetvattha-ppaccayantā sakammakā;</p>

<p rend="gathalast">Taṃ yathā bhikkhu bhāveti, maggaṃ rāgādidūsakanti.</p>

<p rend="centre">Iti padarūpasiddhiyaṃ ākhyātakaṇḍo</p>

<p rend="centre">Chaṭṭho.</p>
</body>
<back></back>
</text>
</TEI.2>