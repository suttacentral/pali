<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">46. Jagatidāyakavaggo</p>

<p rend="subhead">1. Jagatidāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Dhammadassissa <pb ed="T" n="2.0067" /><pb ed="M" n="2.0032" /><pb ed="V" n="2.0032" /> munino, bodhiyā pādaputtame;</p>

<p rend="gathalast">Pasannacitto sumano, jagatiṃ kārayiṃ ahaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Darito pabbatato vā, rukkhato patito ahaṃ;</p>

<p rend="gathalast">Cuto patiṭṭhaṃ vindāmi, jagatiyā idaṃ phalaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Na me corā vihesanti, nātimaññanti khattiyā <note>pasahanti, nātimaññati khattiyo (sī. pī.)</note>;</p>

<p rend="gathalast">Sabbāmittetikkamāmi, jagatiyā idaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Sabbattha pūjito homi, jagatiyā idaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Aṭṭhārase kappasate, jagatiṃ kārayiṃ ahaṃ;</p>

<p rend="gathalast">Duggatiṃ nābhijānāmi, jagatidānassidaṃ phalaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0068" /> sudaṃ āyasmā jagatidāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Jagatidāyakattherassāpadānaṃ paṭhamaṃ.</p>

<p rend="subhead">2. Morahatthiyattheraapadānaṃ</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Morahatthaṃ <pb ed="V" n="2.0033" /><pb ed="P" n="2.0403" /> gahetvāna, upesiṃ lokanāyakaṃ;</p>

<p rend="gathalast">Pasannacitto sumano, morahatthamadāsahaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Iminā <pb ed="M" n="2.0033" /> morahatthena, cetanāpaṇidhīhi ca;</p>

<p rend="gathalast">Nibbāyiṃsu tayo aggī, labhāmi vipulaṃ sukhaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Aho buddho aho dhammo, aho no satthusampadā;</p>

<p rend="gathalast">Datvānahaṃ morahatthaṃ, labhāmi vipulaṃ sukhaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Tiyaggī <note>tidhaggī (syā. ka.), tivaggī (pī.)</note> nibbutā mayhaṃ, bhavā sabbe samūhatā;</p>

<p rend="gathalast">Sabbāsavā parikkhīṇā, natthi dāni punabbhavo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, morahatthassidaṃ phalaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0069" /> sudaṃ āyasmā morahatthiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Morahatthiyattherassāpadānaṃ dutiyaṃ.</p>

<p rend="subhead">3. Sīhāsanabījiyattheraapadānaṃ</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Tissassāhaṃ bhagavato, bodhirukkhamavandiyaṃ;</p>

<p rend="gathalast">Paggayha bījaniṃ tattha, sīhāsanamabījahaṃ <note>mabījayiṃ (sī.), mavijjahaṃ (syā.)</note>.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Dvenavute ito kappe, sīhāsanamabījahaṃ;</p>

<p rend="gathalast">Duggatiṃ nābhijānāmi, bījanāya idaṃ phalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0034" /> jhāpitā mayhaṃ…pe… viharāmi anāsavo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sīhāsanabījiyo thero imā</p>

<p rend="bodytext">Gāthāyo abhāsitthāti.</p>

<p rend="centre">Sīhāsanabījiyattherassāpadānaṃ tatiyaṃ.</p>

<p rend="subhead">4. Tiṇukkadhāriyattheraapadānaṃ</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Padumuttarabuddhassa <pb ed="M" n="2.0034" /><pb ed="P" n="2.0404" />, bodhiyā pādaputtame;</p>

<p rend="gathalast">Pasannacitto sumano, tayo ukke adhārayiṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Satasahassito <pb ed="T" n="2.0070" /> kappe, sohaṃ ukkamadhārayiṃ;</p>

<p rend="gathalast">Duggatiṃ nābhijānāmi, ukkadānassidaṃ phalaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā tiṇukkadhāriyo thero imā gāthāyo</p>

<p rend="bodytext">Abhāsitthāti.</p>

<p rend="centre">Tiṇukkadhāriyattherassāpadānaṃ catutthaṃ.</p>

<p rend="subhead">5. Akkamanadāyakattheraapadānaṃ</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Kakusandhassa munino, brāhmaṇassa vusīmato;</p>

<p rend="gathalast">Divāvihāraṃ vajato, akkamanamadāsahaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, akkamanassidaṃ phalaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0035" /> jhāpitā mayhaṃ…pe… viharāmi anāsavo.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0071" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā akkamanadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Akkamanadāyakattherassāpadānaṃ pañcamaṃ.</p>

<p rend="subhead">6. Vanakoraṇḍiyattheraapadānaṃ</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Siddhatthassa bhagavato, lokajeṭṭhassa tādino;</p>

<p rend="gathalast">Vanakoraṇḍamādāya, buddhassa abhiropayiṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="2.0035" /> kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vanakoraṇḍiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Vanakoraṇḍiyattherassāpadānaṃ chaṭṭhaṃ.</p>

<p rend="centre">Vīsatimaṃ bhāṇavāraṃ.</p>

<p rend="subhead">7. Ekachattiyattheraapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Aṅgārajātā <pb ed="T" n="2.0072" /><pb ed="P" n="2.0405" /> pathavī, kukkuḷānugatā mahī;</p>

<p rend="gathalast">Padumuttaro bhagavā, abbhokāsamhi caṅkami.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṇḍaraṃ chattamādāya, addhānaṃ paṭipajjahaṃ;</p>

<p rend="gathalast">Tattha disvāna sambuddhaṃ, vitti me upapajjatha.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Marīciyotthaṭā <pb ed="V" n="2.0036" /><note>maricimophunā (syā.), marīcivophuṭā (pī.)</note> bhūmi, aṅgārāva mahī ayaṃ;</p>

<p rend="gathalast">Upahanti <note>upavāyanti (sī. pī.)</note> mahāvātā, sarīrassāsukhepanā <note>sarīrakāyukhepanā (syā.)</note>.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Sītaṃ uṇhaṃ vihanantaṃ <note>vihanati (syā. ka.)</note>, vātātapanivāraṇaṃ;</p>

<p rend="gathalast">Paṭiggaṇha imaṃ chattaṃ, phassayissāmi <note>passayissāmi (ka.)</note> nibbutiṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Anukampako kāruṇiko, padumuttaro mahāyaso;</p>

<p rend="gathalast">Mama saṅkappamaññāya, paṭiggaṇhi tadā jino.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Tiṃsakappāni devindo, devarajjamakārayiṃ;</p>

<p rend="gathalast">Satānaṃ pañcakkhattuñca, cakkavattī ahosahaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Padesarajjaṃ vipulaṃ, gaṇanāto asaṅkhiyaṃ;</p>

<p rend="gathalast">Anubhomi sakaṃ kammaṃ, pubbe sukatamattano.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Ayaṃ <pb ed="M" n="2.0036" /> me pacchimā jāti, carimo vattate bhavo;</p>

<p rend="gathalast">Ajjāpi setacchattaṃ me, sabbakālaṃ dharīyati.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ chattamadadiṃ tadā;</p>

<p rend="gathalast">Duggatiṃ nābhijānāmi, chattadānassidaṃ phalaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0073" /> jhāpitā mayhaṃ…pe… viharāmi anāsavo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ekachattiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Ekachattiyattherassāpadānaṃ sattamaṃ.</p>

<p rend="subhead">8. Jātipupphiyattheraapadānaṃ</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Parinibbute bhagavati, padumuttare mahāyase;</p>

<p rend="gathalast">Pupphavaṭaṃsake katvā <note>pupphacaṅkoṭake gahetvā (syā.)</note>, sarīramabhiropayiṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Tattha cittaṃ pasādetvā, nimmānaṃ agamāsahaṃ;</p>

<p rend="gathalast">Devalokagato santo, puññakammaṃ sarāmahaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Ambarā <pb ed="V" n="2.0037" /><pb ed="P" n="2.0406" /> pupphavasso me, sabbakālaṃ pavassati;</p>

<p rend="gathalast">Saṃsarāmi manusse ce <note>ve (syā.)</note>, rājā homi mahāyaso.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Tahiṃ kusumavasso me, abhivassati sabbadā;</p>

<p rend="gathalast">Tasseva <note>kāyesu (syā.), kāyeva (pī.)</note> pupphapūjāya, vāhasā sabbadassino.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Ayaṃ pacchimako mayhaṃ, carimo vattate bhavo;</p>

<p rend="gathalast">Ajjāpi pupphavasso me, abhivassati sabbadā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Satasahassito <pb ed="T" n="2.0074" /> kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, dehapūjāyidaṃ phalaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0037" /> vata me āsi…pe… kataṃ buddhassa sāsanaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā jātipupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Jātipupphiyattherassāpadānaṃ aṭṭhamaṃ.</p>

<p rend="subhead">9. Paṭṭipupphiyattheraapadānaṃ</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Nīharante sarīramhi, vajjamānāsu bherisu;</p>

<p rend="gathalast">Pasannacitto sumano, paṭṭipupphamapūjayiṃ <note>satti… (syā. pī.)</note>.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, dehapūjāyidaṃ phalaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0075" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā paṭṭipupphiyo <note>sattipaṇṇiyo (syā. pī.)</note> thero imā gāthāyo</p>

<p rend="bodytext">Abhāsitthāti.</p>

<p rend="centre">Paṭṭipupphiyattherassāpadānaṃ navamaṃ.</p>

<p rend="subhead">10. Gandhapūjakattheraapadānaṃ</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Citāsu <pb ed="V" n="2.0038" /> kurumānāsu <note>cittesu kayiramānesu (sī.)</note>, nānāgandhe samāhaṭe;</p>

<p rend="gathalast">Pasannacitto sumano, gandhamuṭṭhimapūjayiṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Satasahassito kappe, citakaṃ yamapūjayiṃ;</p>

<p rend="gathalast">Duggatiṃ nābhijānāmi, citapūjāyidaṃ phalaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0038" /><pb ed="P" n="2.0407" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā gandhapūjako thero imā gāthāyo</p>

<p rend="bodytext">Abhāsitthāti.</p>

<p rend="centre">Gandhapūjakattherassāpadānaṃ dasamaṃ.</p>

<p rend="centre">Jagatidāyakavaggo chacattālīsamo.</p>

<p rend="bodytext">Tassuddānaṃ –</p>

<p rend="gatha1">Jagatī <pb ed="T" n="2.0076" /> morahatthī ca, āsanī ukkadhārako;</p>

<p rend="gathalast">Akkami vanakoraṇḍi, chattado jātipūjako.</p>

<p rend="gatha1">Paṭṭipupphī ca yo thero, dasamo gandhapūjako;</p>

<p rend="gathalast">Sattasaṭṭhi ca gāthāyo, gaṇitāyo vibhāvibhi.</p>
</body>
<back></back>
</text>
</TEI.2>