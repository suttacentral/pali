<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">17. Pasādakaradhammavaggavaṇṇanā</p>

<p rend="bodytext" n="366"><hi rend="paranum">366</hi><hi rend="dot">.</hi><hi rend="bold">Addhamida</hi>ntiādīsu <pb ed="V" n="1.0368" /><hi rend="bold">addha</hi>nti ekaṃsādhivacanametaṃ, addhā idaṃ lābhānaṃ, ekaṃso esa lābhānanti vuttaṃ hoti. <hi rend="bold">Yadidaṃ āraññikatta</hi>nti yo esa āraññikabhāvo. Idaṃ vuttaṃ hoti – āraññikabhāvo <pb ed="P" n="2.0040" /> nāma lābhānaṃ ekaṃso avassabhāvitā na sakkā āraññikena lābhaṃ na labhitunti. Āraññiko hi bhikkhu ‘‘attano araññavāsassa anucchavikaṃ karissāmī’’ti pāpakaṃ nāma na karoti, athassa ‘‘āraññiko ayaṃ bhikkhū’’ti sañjātagāravo mahājano catupaccayena pūjaṃ karoti. Tena vuttaṃ – ‘‘addhamidaṃ, bhikkhave, lābhānaṃ yadidaṃ āraññikatta’’nti. Sesapadesupi eseva nayo. Ettha pana <hi rend="bold">bāhusacca</hi>nti bahussutabhāvo. <hi rend="bold">Thāvareyya</hi>nti cirapabbajitattā thāvarappattabhāvo. <hi rend="bold">Ākappasampadā</hi>ti <pb ed="M" n="1.0381" /> cīvaraggahaṇādino ākappassa sampatti. <hi rend="bold">Parivārasampadā</hi>ti suciparivāratā. <hi rend="bold">Kolaputtī</hi>ti kulaputtabhāvo. <hi rend="bold">Vaṇṇapokkharatā</hi>ti sampannarūpatā. <hi rend="bold">Kalyāṇavākkaraṇatā</hi>ti vacanakiriyāya madhurabhāvo. <hi rend="bold">Appābādhatā</hi>ti ārogyasampatti. Arogo hi bhikkhu attano sarīrakalyāṇatāya vipassanādhure ca ganthadhure ca paripūrakārī hoti, tenassa lābho uppajjatīti.</p>

<p rend="centre">Soḷasa pasādakaradhammā niṭṭhitā.</p>
</body>
<back></back>
</text>
</TEI.2>