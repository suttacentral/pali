<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">18. Kumudavaggo</p>

<p rend="subhead">1. Kumudamāliyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Pabbate <pb ed="T" n="1.0274" /><pb ed="M" n="1.0207" /><pb ed="V" n="1.0191" /> himavantamhi, mahājātassaro ahu;</p>

<p rend="gathalast">Tatthajo rakkhaso āsiṃ, ghorarūpo mahabbalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Kumudaṃ pupphate tattha, cakkamattāni jāyare;</p>

<p rend="gathalast">Ocināmi ca taṃ pupphaṃ, balino samitiṃ tadā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Atthadassī <pb ed="P" n="1.0187" /> tu bhagavā, dvipadindo narāsabho;</p>

<p rend="gathalast">Pupphasaṅkocitaṃ <note>pupphaṃ saṅkocitaṃ (sī. syā.), pupphaṃ samocitaṃ (?)</note> disvā, āgacchi mama santikaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Upāgatañca sambuddhaṃ, devadevaṃ narāsabhaṃ;</p>

<p rend="gathalast">Sabbañca pupphaṃ paggayha, buddhassa abhiropayiṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Yāvatā himavantantā, parisā sā <note>himavantasmiṃ, yāva mālā (syā.)</note> tadā ahu;</p>

<p rend="gathalast">Tāvacchadanasampanno, agamāsi tathāgato.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Aṭṭhārase kappasate, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Ito pannarase kappe, sattāhesuṃ janādhipā;</p>

<p rend="gathalast">Sahassarathanāmā te, cakkavattī mahabbalā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0275" /> sudaṃ āyasmā kumudamāliyo thero imā gāthāyo abhāsitthāti.</p>

<p rend="centre">Kumudamāliyattherassāpadānaṃ paṭhamaṃ.</p>

<p rend="subhead">2. Nisseṇidāyakattheraapadānaṃ</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Koṇḍaññassa <pb ed="V" n="1.0192" /> bhagavato, lokajeṭṭhassa tādino;</p>

<p rend="gathalast">Ārohatthāya pāsādaṃ, nisseṇī kāritā mayā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tena <pb ed="M" n="1.0208" /> cittappasādena, anubhotvāna sampadā;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekattiṃsamhi kappānaṃ, sahassamhi tayo ahuṃ <note>mahā (sī. syā.)</note>;</p>

<p rend="gathalast">Sambahulā nāma rājāno, cakkavattī mahabbalā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā nisseṇidāyako thero imā gāthāyo abhāsitthāti.</p>

<p rend="centre">Nisseṇidāyakattherassāpadānaṃ dutiyaṃ.</p>

<p rend="subhead">3. Rattipupphiyattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Migaluddo <pb ed="P" n="1.0188" /> pure āsiṃ, araññe kānane ahaṃ;</p>

<p rend="gathalast">Vipassiṃ addasaṃ buddhaṃ, devadevaṃ narāsabhaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Rattikaṃ <pb ed="T" n="1.0276" /> pupphitaṃ disvā, kuṭajaṃ dharaṇīruhaṃ;</p>

<p rend="gathalast">Samūlaṃ paggahetvāna, upanesiṃ mahesino.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, pupphadānassidaṃ phalaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Ito ca aṭṭhame kappe, suppasannasanāmako;</p>

<p rend="gathalast">Sattaratanasampanno, rājāhosiṃ mahabbalo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā rattipupphiyo thero imā gāthāyo abhāsitthāti.</p>

<p rend="centre">Rattipupphiyattherassāpadānaṃ tatiyaṃ.</p>

<p rend="subhead">4. Udapānadāyakattheraapadānaṃ</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Vipassino <pb ed="V" n="1.0193" /> bhagavato, udapāno kato mayā;</p>

<p rend="gathalast">Piṇḍapātañca datvāna <note>gahetvāna (syā.)</note>, niyyādesimahaṃ tadā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="1.0209" /> kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, udapānassidaṃ phalaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0277" /> sudaṃ āyasmā udapānadāyako thero imā gāthāyo abhāsitthāti.</p>

<p rend="centre">Udapānadāyakattherassāpadānaṃ catutthaṃ.</p>

<p rend="subhead">5. Sīhāsanadāyakattheraapadānaṃ</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Nibbute lokanāthamhi, padumuttaranāyake;</p>

<p rend="gathalast">Pasannacitto sumano, sīhāsanamadāsahaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Bahūhi gandhamālehi, diṭṭhadhammasukhāvahe;</p>

<p rend="gathalast">Tattha pūjañca katvāna, nibbāyati bahujjano.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Pasannacitto <pb ed="P" n="1.0189" /> sumano, vanditvā bodhimuttamaṃ;</p>

<p rend="gathalast">Kappānaṃ satasahassaṃ, duggatiṃ nupapajjahaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Pannarasasahassamhi, kappānaṃ aṭṭha āsu te <note>aṭṭha āsayuṃ (ka.)</note>;</p>

<p rend="gathalast">Siluccayasanāmā ca, rājāno cakkavattino.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="gathalast">Itthaṃ sudaṃ āyasmā sīhāsanadāyako thero imā gāthāyo abhāsitthāti;</p>

<p rend="centre">Sīhāsanadāyakattherassāpadānaṃ pañcamaṃ.</p>

<p rend="subhead">6. Maggadattikattheraapadānaṃ</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Anomadassī <pb ed="T" n="1.0278" /> bhagavā, dvipadindo narāsabho;</p>

<p rend="gathalast">Diṭṭhadhammasukhatthāya, abbhokāsamhi caṅkami.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Uddhate <pb ed="M" n="1.0210" /><pb ed="V" n="1.0194" /> pāde pupphāni, sobhaṃ muddhani tiṭṭhare;</p>

<p rend="gathalast">Pasannacitto sumano, vanditvā pupphamokiriṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Vīsakappasahassamhi, ito pañca janā ahuṃ;</p>

<p rend="gathalast">Pupphacchadaniyā nāma, cakkavattī mahabbalā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā maggadattiko thero imā gāthāyo abhāsitthāti.</p>

<p rend="centre">Maggadattikattherassāpadānaṃ chaṭṭhaṃ.</p>

<p rend="subhead">7. Ekadīpiyattheraapadānaṃ</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Padumuttarassa munino, saḷale bodhimuttame;</p>

<p rend="gathalast">Pasannacitto sumano, ekadīpaṃ adāsahaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Bhave nibbattamānamhi, nibbatte puññasañcaye;</p>

<p rend="gathalast">Duggatiṃ nābhijānāmi, dīpadānassidaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Soḷase <pb ed="T" n="1.0279" /> kappasahasse, ito te caturo janā;</p>

<p rend="gathalast">Candābhā nāma nāmena, cakkavattī mahabbalā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekadīpiyo thero imā gāthāyo abhāsitthāti.</p>

<p rend="centre">Ekadīpiyattherassāpadānaṃ sattamaṃ.</p>

<p rend="centre">Navamaṃ bhāṇavāraṃ.</p>

<p rend="subhead">8. Maṇipūjakattheraapadānaṃ</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Orena <pb ed="P" n="1.0190" /> himavantassa, nadikā sampavattatha;</p>

<p rend="gathalast">Tassā cānupakhettamhi, sayambhū vasate tadā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Maṇiṃ <pb ed="M" n="1.0211" /> paggayha pallaṅkaṃ, sādhucittaṃ manoramaṃ;</p>

<p rend="gathalast">Pasannacitto sumano, buddhassa abhiropayiṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Catunnavutito <pb ed="V" n="1.0195" /> kappe, yaṃ maṇiṃ abhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Ito ca dvādase kappe, sataraṃsīsanāmakā;</p>

<p rend="gathalast">Aṭṭha te āsuṃ rājāno, cakkavattī mahabbalā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0280" /> sudaṃ āyasmā maṇipūjako thero imā gāthāyo abhāsitthāti.</p>

<p rend="centre">Maṇipūjakattherassāpadānaṃ aṭṭhamaṃ.</p>

<p rend="subhead">9. Tikicchakattheraapadānaṃ</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Nagare bandhumatiyā, vejjo āsiṃ susikkhito;</p>

<p rend="gathalast">Āturānaṃ sadukkhānaṃ, mahājanasukhāvaho.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Byādhitaṃ samaṇaṃ disvā, sīlavantaṃ mahājutiṃ;</p>

<p rend="gathalast">Pasannacitto sumano, bhesajjamadadiṃ tadā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Arogo āsi teneva, samaṇo saṃvutindriyo;</p>

<p rend="gathalast">Asoko nāma nāmena, upaṭṭhāko vipassino.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ osadhamadāsahaṃ;</p>

<p rend="gathalast">Duggatiṃ nābhijānāmi, bhesajjassa idaṃ phalaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Ito ca aṭṭhame kappe, sabbosadhasanāmako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā tikicchako thero imā gāthāyo abhāsitthāti.</p>

<p rend="centre">Tikicchakattherassāpadānaṃ navamaṃ.</p>

<p rend="subhead">10. Saṅghupaṭṭhākattheraapadānaṃ</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Vessabhumhi <pb ed="T" n="1.0281" /><pb ed="M" n="1.0212" /><pb ed="P" n="1.0191" /> bhagavati, ahosārāmiko ahaṃ;</p>

<p rend="gathalast">Pasannacitto sumano, upaṭṭhiṃ saṅghamuttamaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="V" n="1.0196" /> ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, upaṭṭhānassidaṃ phalaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Ito te sattame kappe, sattevāsuṃ samodakā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saṅghupaṭṭhāko thero imā gāthāyo abhāsitthāti.</p>

<p rend="centre">Saṅghupaṭṭhākattherassāpadānaṃ dasamaṃ.</p>

<p rend="centre">Kumudavaggo aṭṭhārasamo.</p>

<p rend="bodytext">Tassuddānaṃ –</p>

<p rend="gatha1">Kumudo atha nisseṇī, rattiko udapānado;</p>

<p rend="gatha2">Sīhāsanī maggadado, ekadīpī maṇippado;</p>

<p rend="gathalast">Tikicchako upaṭṭhāko, ekapaññāsa gāthakāti.</p>
</body>
<back></back>
</text>
</TEI.2>