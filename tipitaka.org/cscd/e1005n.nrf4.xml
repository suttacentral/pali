<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">5. Itthikaṇḍo</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Kokilānaṃ saddaṃ rūpaṃ,</p>

<p rend="gatha2">Nārīrūpaṃ patibbatā;</p>

<p rend="gatha3">Vijjā <pb ed="M" n="0.0021" /> rūpaṃ a-rūpānaṃ,</p>

<p rend="gathalast">Khamā rūpaṃ tapassinaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Itthīnañca dhanaṃ rūpaṃ,</p>

<p rend="gatha2">Purisānaṃ vijjā dhanaṃ;</p>

<p rend="gatha3">Bhikkhūnañca dhanaṃ sīlaṃ,</p>

<p rend="gathalast">Rājānañca dhanaṃ balaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Tapassino kisā sobhā,</p>

<p rend="gatha2">Thūlā sobhā catuppadā;</p>

<p rend="gatha3">Purisā vijjavā sobhā,</p>

<p rend="gathalast">Itthī sobhāsa sāmikā.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Pañca ratyā sugandhabbā,</p>

<p rend="gatha2">Satta ratyā dhanuggahā;</p>

<p rend="gatha3">Eka māsā subhariyā,</p>

<p rend="gathalast">Aḍḍha māsā sissā malā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Hiṃ ramati paṅa,</p>

<p rend="gatha2">Haṅa ramati poka.</p>

<p rend="gatha3">Thī ramati pu,</p>

<p rend="gathalast">Khu ramati dhaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Jiṇṇamannaṃ pasaṃseyya,</p>

<p rend="gatha2">Dārañca gatayobbanaṃ;</p>

<p rend="gatha3">Raṇā punāgatā sūraṃ,</p>

<p rend="gathalast">Sassañca gehamāgataṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Dvatti-patikā <pb ed="M" n="0.0022" /> nārī ca,</p>

<p rend="gatha2">Bhikkhu dvatti-vihāriko;</p>

<p rend="gatha3">Dvatti-pāsa-mutto pakkhī,</p>

<p rend="gathalast">Kata-māyā bahūtharaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Dujjanaṃ pahārādame,</p>

<p rend="gatha2">Mittaṃ dame a-bhāṇikā;</p>

<p rend="gatha3">Itthiñca byasanā dame,</p>

<p rend="gathalast">Rāginaṃ appa bhojanā.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Na ratti vinā candimā,</p>

<p rend="gatha2">Vīciṃ vinā ca aṇṇavo;</p>

<p rend="gatha3">Haṃsaṃ vinā pokkharaṇī,</p>

<p rend="gathalast">Patiṃ kaññāca sobhate.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Patinā janito bhogo,</p>

<p rend="gatha2">Itthiyāva saṃgoppito;</p>

<p rend="gatha3">Purisova hi padhāno,</p>

<p rend="gathalast">Itthī suttaṃva sūciyā.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Sabbānadī vaṅkanadī,</p>

<p rend="gatha2">Sabbe kaṭṭhamayā vanā;</p>

<p rend="gatha3">Sabbitthiyo kare pāpaṃ,</p>

<p rend="gathalast">Labhamāne nivātake.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Vivādasīliṃ <pb ed="M" n="0.0023" /> usūyabhāṇiniṃ,</p>

<p rend="gatha2">Sampassataṇhiṃ bahupākabhuttiniṃ;</p>

<p rend="gatha3">Aggantabhuttiṃ paragehavāsiniṃ,</p>

<p rend="gathalast">Nāriṃ caje puttasatampi pūmā.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Bhuttesu maṇḍesu janīva kantinī,</p>

<p rend="gatha2">Guyheca ṭhāne bhaginīva hiriṇī;</p>

<p rend="gatha3">Kammesu pattesu karoti dāsīva,</p>

<p rend="gatha2">Bhayesu mantī sayanesu rāmaye;</p>

<p rend="gatha3">Rūpīsu sikkhī kupanesu khantinī,</p>

<p rend="gatha2">Sā nārī seṭṭhāti vadanti paṇḍitā;</p>

<p rend="gathalast">Kāyassa bhedāca divebhaveyya sā.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Sāmā migakkhī tanumajjhagattā,</p>

<p rend="gatha2">Sūrū sukesī samadantapantī;</p>

<p rend="gatha3">Gambhīranābhī yuvatī susīlī,</p>

<p rend="gathalast">Hīne kule jātāpi vivāhyā.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Saradaṃratu-kālānaṃ,</p>

<p rend="gatha2">Bhariyānaṃ rūpavatī;</p>

<p rend="gatha3">Jeṭṭho padhānaṃ puttānaṃ,</p>

<p rend="gathalast">Disānaṃ uttarādisā.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Yā icche puriso hotuṃ,</p>

<p rend="gatha2">Jāti jāti punappunaṃ;</p>

<p rend="gatha3">Sāmikaṃ <pb ed="M" n="0.0024" /> apacāyeyya,</p>

<p rend="gathalast">Indaṃva pāricārikā.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Yo icche puriso hotuṃ,</p>

<p rend="gatha2">Jāti jāti punappunaṃ;</p>

<p rend="gatha3">Paradānaṃ vivajjeyya,</p>

<p rend="gathalast">Dhotapādova kaddamaṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Atikkanta vayo poso,</p>

<p rend="gatha2">Āneti timbaruttaniṃ;</p>

<p rend="gatha3">Tassā issā asaddhāti,</p>

<p rend="gathalast">Taṃ parābhavato mukhaṃ.</p>

<p rend="centre">Itthikaṇḍo niṭṭhito.</p>
</body>
<back></back>
</text>
</TEI.2>