<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">21. Vipassībuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Phussassa <pb ed="P" n="0.0052" /> ca aparena, sambuddho dvipaduttamo;</p>

<p rend="gathalast">Vipassī nāma nāmena, loke uppajji cakkhumā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Avijjaṃ sabbaṃ padāletvā, patto sambodhimuttamaṃ;</p>

<p rend="gathalast">Dhammacakkaṃ pavattetuṃ, pakkāmi bandhumatīpuraṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ pavattetvā, ubho bodhesi nāyako;</p>

<p rend="gathalast">Gaṇanāya na vattabbo, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Punāparaṃ amitayaso, tattha saccaṃ pakāsayi;</p>

<p rend="gathalast">Caturāsītisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Caturāsītisahassāni <pb ed="T" n="2.0516" />, sambuddhaṃ anupabbajuṃ;</p>

<p rend="gathalast">Tesamārāmapattānaṃ, dhammaṃ desesi cakkhumā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sabbākārena <pb ed="M" n="2.0364" /> bhāsato, sutvā upanisādino <note>upanissā jino (syā. kaṃ.)</note>;</p>

<p rend="gathalast">Tepi dhammavaraṃ gantvā, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, vipassissa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Aṭṭhasaṭṭhisatasahassānaṃ, paṭhamo āsi samāgamo;</p>

<p rend="gathalast">Bhikkhusatasahassānaṃ, dutiyo āsi samāgamo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Asītibhikkhusahassānaṃ, tatiyo āsi samāgamo;</p>

<p rend="gathalast">Tattha bhikkhugaṇamajjhe, sambuddho atirocati.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ <pb ed="V" n="2.0349" /> tena samayena, nāgarājā mahiddhiko;</p>

<p rend="gathalast">Atulo nāma nāmena, puññavanto jutindharo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Nekānaṃ nāgakoṭīnaṃ, parivāretvānahaṃ tadā;</p>

<p rend="gathalast">Vajjanto dibbaturiyehi, lokajeṭṭhaṃ upāgamiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Upasaṅkamitvā sambuddhaṃ, vipassiṃ lokanāyakaṃ;</p>

<p rend="gathalast">Maṇimuttaratanakhacitaṃ, sabbābharaṇavibhūsitaṃ;</p>

<p rend="gathalast">Nimantetvā dhammarājassa, suvaṇṇapīṭhamadāsahaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sopi maṃ buddho byākāsi, saṅghamajjhe nisīdiya;</p>

<p rend="gathalast">‘‘Ekanavutito kappe, ayaṃ buddho bhavissati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Ahu <pb ed="T" n="2.0517" /> kapilavhayā rammā, nikkhamitvā tathāgato;</p>

<p rend="gathalast">Padhānaṃ padahitvāna, katvā dukkarakārikaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ajapālarukkhamūlasmiṃ <pb ed="P" n="0.0053" />, nisīditvā tathāgato;</p>

<p rend="gathalast">Tattha pāyāsaṃ paggayha, nerañjaramupehiti.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Nerañjarāya tīramhi, pāyāsaṃ ada so jino;</p>

<p rend="gathalast">Paṭiyattavaramaggena, bodhimūlamupehiti.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Tato padakkhiṇaṃ katvā, bodhimaṇḍaṃ anuttaro;</p>

<p rend="gathalast">Assatthamūle sambodhiṃ, bujjhissati mahāyaso.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Imassa janikā mātā, māyā nāma bhavissati;</p>

<p rend="gathalast">Pitā suddhodano nāma, ayaṃ hessati gotamo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Anāsavā <pb ed="M" n="2.0365" /> vītarāgā, santacittā samāhitā;</p>

<p rend="gatha2">Kolito upatisso ca, aggā hessanti sāvakā;</p>

<p rend="gathalast">Ānando nāmupaṭṭhāko, upaṭṭhissatimaṃ jinaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Khemā uppalavaṇṇā ca, aggā hessanti sāvikā;</p>

<p rend="gatha2">Anāsavā vītarāgā, santacittā samāhitā;</p>

<p rend="gathalast">Bodhi tassa bhagavato, assatthoti pavuccati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Citto ca hatthāḷavako, aggā hessantupaṭṭhakā;</p>

<p rend="gatha2">Nandamātā ca uttarā, aggā hessantupaṭṭhikā;</p>

<p rend="gathalast">Āyu vassasataṃ tassa, gotamassa yasassino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Idaṃ <pb ed="T" n="2.0518" /><pb ed="V" n="2.0350" /> sutvāna vacanaṃ…pe… hessāma sammukhā imaṃ’’.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tassāhaṃ vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Nagaraṃ bandhumatī nāma, bandhumā nāma khattiyo;</p>

<p rend="gathalast">Mātā bandhumatī nāma, vipassissa mahesino.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Aṭṭhavassasahassāni, agāraṃ ajjha so vasi;</p>

<p rend="gathalast">Nando sunando sirimā, tayo pāsādamuttamā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Ticattārīsasahassāni, nāriyo samalaṅkatā;</p>

<p rend="gathalast">Sudassanā nāma sā nārī, samavattakkhandho nāma atrajo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Nimitte caturo disvā, rathayānena nikkhami;</p>

<p rend="gathalast">Anūnaaṭṭhamāsāni, padhānaṃ padahī jino.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Brahmunā <pb ed="T" n="2.0519" /> yācito santo, vipassī lokanāyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Khaṇḍo ca tissanāmo ca, ahesuṃ aggasāvakā;</p>

<p rend="gathalast">Asoko nāmupaṭṭhāko, vipassissa mahesino.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Candā ca candamittā ca, ahesuṃ aggasāvikā;</p>

<p rend="gathalast">Bodhi tassa bhagavato, pāṭalīti pavuccati.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Punabbasumitto nāgo ca, ahesuṃ aggupaṭṭhakā;</p>

<p rend="gathalast">Sirimā uttarā ceva, ahesuṃ aggupaṭṭhikā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Asītihatthamubbedho <pb ed="M" n="2.0366" />, vipassī lokanāyako;</p>

<p rend="gathalast">Pabhā niddhāvati tassa, samantā sattayojane.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Asītivassasahassāni, āyu buddhassa tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Bahudevamanussānaṃ, bandhanā parimocayi;</p>

<p rend="gathalast">Maggāmaggañca ācikkhi, avasesaputhujjane.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Ālokaṃ <pb ed="P" n="0.0054" /> dassayitvāna, desetvā amataṃ padaṃ;</p>

<p rend="gathalast">Jalitvā aggikkhandhova, nibbuto so sasāvako.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Iddhivaraṃ puññavaraṃ, lakkhaṇañca kusumitaṃ;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Vipassī <pb ed="V" n="2.0351" /> jinavaro buddho, sumittārāmamhi nibbuto;</p>

<p rend="gathalast">Tatthevassa thūpavaro, sattayojanamussitoti.</p>

<p rend="centre">Vipassissa bhagavato vaṃso ekūnavīsatimo.</p>
</body>
<back></back>
</text>
</TEI.2>