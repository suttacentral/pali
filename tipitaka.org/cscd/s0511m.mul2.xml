<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">3. Dīpaṅkarabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tadā <pb ed="P" n="0.0017" /> te bhojayitvāna, sasaṅghaṃ lokanāyakaṃ;</p>

<p rend="gathalast">Upagacchuṃ saraṇaṃ tassa, dīpaṅkarassa satthuno.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Saraṇāgamane kañci, nivesesi tathāgato;</p>

<p rend="gathalast">Kañci pañcasu sīlesu, sīle dasavidhe paraṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Kassaci deti sāmaññaṃ, caturo phalamuttame;</p>

<p rend="gathalast">Kassaci asame dhamme, deti so paṭisambhidā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kassaci varasamāpattiyo, aṭṭha deti narāsabho;</p>

<p rend="gathalast">Tisso kassaci vijjāyo, chaḷabhiññā pavecchati.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tena yogena janakāyaṃ, ovadati mahāmuni;</p>

<p rend="gathalast">Tena vitthārikaṃ āsi, lokanāthassa sāsanaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Mahāhanusabhakkhandho <pb ed="T" n="2.0436" />, dīpaṅkarassa nāmako;</p>

<p rend="gathalast">Bahū jane tārayati, parimoceti duggatiṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bodhaneyyaṃ janaṃ disvā, satasahassepi yojane;</p>

<p rend="gathalast">Khaṇena upagantvāna, bodheti taṃ mahāmuni.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Paṭhamābhisamaye <pb ed="V" n="2.0308" /> buddho, koṭisatamabodhayi;</p>

<p rend="gathalast">Dutiyābhisamaye nātho, navutikoṭimabodhayi.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Yadā ca devabhavanamhi, buddho dhammamadesayi;</p>

<p rend="gathalast">Navutikoṭisahassānaṃ, tatiyābhisamayo ahu.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sannipātā tayo āsuṃ, dīpaṅkarassa satthuno;</p>

<p rend="gathalast">Koṭisatasahassānaṃ, paṭhamo āsi samāgamo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Puna <pb ed="M" n="2.0322" /> nāradakūṭamhi, pavivekagate jine;</p>

<p rend="gathalast">Khīṇāsavā vītamalā, samiṃsu satakoṭiyo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Yamhi kāle mahāvīro, sudassanasiluccaye;</p>

<p rend="gathalast">Navakoṭisahassehi, pavāresi mahāmuni.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Dasavīsasahassānaṃ, dhammābhisamayo ahu;</p>

<p rend="gathalast">Ekadvinnaṃ abhisamayā, gaṇanāto asaṅkhiyā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Vitthārikaṃ bāhujaññaṃ, iddhaṃ phītaṃ ahū tadā;</p>

<p rend="gathalast">Dīpaṅkarassa bhagavato, sāsanaṃ suvisodhitaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Cattāri <pb ed="T" n="2.0437" /> satasahassāni, chaḷabhiññā mahiddhikā;</p>

<p rend="gathalast">Dīpaṅkaraṃ lokaviduṃ, parivārenti sabbadā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Ye keci tena samayena, jahanti mānusaṃ bhavaṃ;</p>

<p rend="gathalast">Apattamānasā sekhā, garahitā bhavanti te.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Supupphitaṃ pāvacanaṃ, arahantehi tādihi;</p>

<p rend="gathalast">Khīṇāsavehi vimalehi, upasobhati sabbadā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Nagaraṃ rammavatī nāma, sudevo nāma khattiyo;</p>

<p rend="gathalast">Sumedhā nāma janikā, dīpaṅkarassa satthuno.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Dasavassasahassāni <pb ed="P" n="0.0018" />, agāraṃ ajjha so vasi <note>ajjhāvasī jino (syā. ka.)</note>;</p>

<p rend="gathalast">Haṃsā koñcā mayūrā ca, tayo pāsādamuttamā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tīṇisatasahassāni, nāriyo samalaṅkatā;</p>

<p rend="gathalast">Padumā nāma sā nārī, usabhakkhandho atrajo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nimitte caturo disvā, hatthiyānena nikkhami;</p>

<p rend="gathalast">Anūnadasamāsāni, padhāne padahī jino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Padhānacāraṃ <pb ed="V" n="2.0309" /> caritvāna, abujjhi mānasaṃ muni;</p>

<p rend="gathalast">Brahmunā yācito santo, dīpaṅkaro mahāmuni.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Vatti cakkaṃ mahāvīro, nandārāme sirīghare <note>sirīdhare (sī.)</note>;</p>

<p rend="gathalast">Nisinno sirīsamūlamhi, akā titthiyamaddanaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Sumaṅgalo <pb ed="M" n="2.0323" /> ca tisso ca, ahesuṃ aggasāvakā;</p>

<p rend="gathalast">Sāgato <note>sobhito (ka.)</note> nāmupaṭṭhāko, dīpaṅkarassa satthuno.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nandā <pb ed="T" n="2.0438" /> ceva sunandā ca, ahesuṃ aggasāvikā;</p>

<p rend="gathalast">Bodhi tassa bhagavato, pipphalīti pavuccati.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Tapussabhallikā <note>tapassubhallikā (sī.)</note> nāma, ahesuṃ aggupaṭṭhakā;</p>

<p rend="gathalast">Sirimā koṇā upaṭṭhikā, dīpaṅkarassa satthuno.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Asītihatthamubbedho, dīpaṅkaro mahāmuni;</p>

<p rend="gathalast">Sobhati dīparukkhova, sālarājāva phullito.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Satasahassavassāni, āyu tassa mahesino;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Jotayitvāna saddhammaṃ, santāretvā mahājanaṃ;</p>

<p rend="gathalast">Jalitvā aggikkhandhova, nibbuto so sasāvako.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sā ca iddhi so ca yaso, tāni ca pādesu cakkaratanāni;</p>

<p rend="gathalast">Sabbaṃ tamantarahitaṃ <note>samantarahitaṃ (sī. syā. ka.)</note>, nanu rittā sabbasaṅkhārā <note>sabbasaṅkhārāti (sabbattha)</note>.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Dīpaṅkaro jino satthā, nandārāmamhi nibbuto;</p>

<p rend="gathalast">Tatthevassa jinathūpo, chattiṃsubbedhayojanoti.</p>

<p rend="centre">Dīpaṅkarassa bhagavato vaṃso paṭhamo.</p>
</body>
<back></back>
</text>
</TEI.2>