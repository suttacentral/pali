<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Chattiṃsatima pariccheda</p>

<p rend="subhead">Tayodasa rājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahallanāgaccayena <pb ed="M" n="0.0217" />, putto bhātikatissako;</p>

<p rend="gathalast">Catuvīsativassāni, laṃkārajjamakārayi.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mahāvihāre pākāraṃ, kārāpesi samantato;</p>

<p rend="gathalast">Gavaratissavihāraṃ, so kārayitvā mahīpati.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Mahāgāmaṇikaṃ vāpiṃ, vihārassa’ssa’dāsi ca;</p>

<p rend="gathalast">Vihārañca akāresi, bhātiyatissa nāmakaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kāresuposathāgāraṃ, thūpārāme manorame;</p>

<p rend="gathalast">Randhakaṇḍakavāpiñca, kārāpesi mahīpati.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sattesu muducittoso, saṅghamhi tibbagāravo;</p>

<p rend="gathalast">Ubhatosaṅghe mahīpālo, mahādānaṃ pavattayi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Bhātikatissaccayena, tassa kaniṭṭhatissako;</p>

<p rend="gathalast">Aṭṭhavīsasamārajjaṃ, laṃkādīpe akārayi.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bhūtārāma <pb ed="M" n="0.0218" /> mahānāga, therasmiṃ so pasīdiya;</p>

<p rend="gathalast">Kāresi ratanapāsādaṃ, abhayagirimhi sādhukaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Abhayagirimhi pākāraṃ, mahāpariveṇameva ca;</p>

<p rend="gathalast">Kāresi maṇisomavhe, mahāpariveṇameva ca.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tattheva cetiyagharaṃ, ambatthale tatheva ca;</p>

<p rend="gathalast">Kāresi paṭisaṅkhāraṃ, nāgadīpe ghare pana.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Mahāvihārasīmaṃso, madditvā tattha kārayi;</p>

<p rend="gathalast">Kukkuṭagiri pariveṇa, pantiṃ sakkacca bhūpati.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Mahāvihāre kāresi, dvādasa manujādhipo;</p>

<p rend="gathalast">Mahācaturassapāsāde, dassaneyyemanorame.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Dakkhiṇavihāra thūpamhi, kañcukañca akārayi;</p>

<p rend="gathalast">Bhattasālaṃ mahāmegha, vanāsimañca maddiya.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Mahāvihārapākāraṃ, passato apanīyaso;</p>

<p rend="gathalast">Maggaṃ dakkhiṇavihāra, gāmiñcāpi akārayi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Bhūtārāma vihārañca, rāmagoṇakameva ca;</p>

<p rend="gathalast">Tatheva nandatissassa, ārāmañca akārayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Pācinato anuḷātissa, pabbataṃ gaṅgarājiyaṃ;</p>

<p rend="gathalast">Niyelatissārāmañca, piḷa piṭṭhi vihārakaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Rājamahāvihārañca, kāresi manujādhipo;</p>

<p rend="gathalast">Soyeva tīsu ṭhānesu, kāresu’posathālayaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Kalyāṇīka vihāre ca, maṇḍalagirike tathā;</p>

<p rend="gathalast">Dubbalavāpitissavhe, vihāresu imesu hi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Kaniṭṭhatissaccayena, tassa putto akārayi;</p>

<p rend="gathalast">Rajjaṃ dveyeva vassāni, cūḷanāgoti vissuto.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Cūḷanāgakaniṭṭhotu, rājāghātiya bhātikaṃ;</p>

<p rend="gathalast">Ekavassaṃ kuḍḍanāgo, rajjaṃ laṃkāya kārayi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Mahāpeḷañca vaḍḍhesi, ekanāḷikachātake;</p>

<p rend="gathalast">Bhikkhusatānaṃ pañcannaṃ, abbhocchinnaṃ mahīpati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Kuḍḍanāgassa <pb ed="M" n="0.0219" /> rañño tu, devīyā bhātuko tadā;</p>

<p rend="gathalast">Senāpati sirināgo, coro hutvāna rājino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Balavāhana sampanno, āgamma nagarantikaṃ;</p>

<p rend="gathalast">Rājabalena yujjhanto, kuḍḍanāgaṃ mahīpatiṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Palāpetvā laddhajayo, anurādha pure vare;</p>

<p rend="gathalast">Laṃkārajjamakāresi, vassānekūnavīsati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Mahāthūpavare chattaṃ, kārāpetvāna bhūpati;</p>

<p rend="gathalast">Suvaṇṇakammaṃ kāresi, dassaneyyaṃ manoramaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Kāresi lohapāsādaṃ, saṃkhittaṃ pañcabhūmakaṃ;</p>

<p rend="gathalast">Mahābodhi catudvāre, sopānaṃ punakārayi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Kāretvā chattapāsādaṃ, mahe pūjamakārayi;</p>

<p rend="gathalast">Kulambaṇañca dīpasmiṃ, vissajjesi dayāparo.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Sirināgaccaye tassa, putto tisso akārayi;</p>

<p rend="gathalast">Rajjaṃ dvāvīsavassāni, dhammavohāra kovido.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Ṭhapesi so hi vohāraṃ, hiṃsā muttaṃ yatoidha;</p>

<p rend="gathalast">Vohāraka tissarājā, iti nāmaṃ tato ahu.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Kambugāmakavāsissa, devattherassa santike;</p>

<p rend="gathalast">Dhammaṃ sutvā paṭikammaṃ, pañcāvāse akārayi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahātissassa therassa, anurā rāmavāsino;</p>

<p rend="gathalast">Pasanno mucelapaṭṭane, dāna vaṭṭamakārayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tissarāja maṇḍapañca, mahāvihāradvayepi so;</p>

<p rend="gathalast">Mahābodhighare pāci, loharūpaddhayampi ca.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sattapaṇṇikapāsādaṃ, kāretvā sukhavāsakaṃ;</p>

<p rend="gathalast">Māse māse sahassaṃ so, mahāvihārassa dāpayi.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Abhayagirivihāre, dakkhiṇamūlasavhaye;</p>

<p rend="gathalast">Maricavaṭṭi vihāramhi, kulālitissasavhaye.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Mahiyaṅgaṇa vihāramhi, mahāgāmakasavhaye;</p>

<p rend="gathalast">Mahānāgatissavhamhi, tathā kalyāṇīkavhaye.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Iti <pb ed="M" n="0.0220" /> aṭṭhasu thūpesu, chattakammamakārayi;</p>

<p rend="gathalast">Mūkanāgasenāpati, vihāre dakkhiṇe tathā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Marica vaṭṭi vihāramhi, puttabhāgavhaye tathā;</p>

<p rend="gathalast">Issarasamaṇavhamhi, tissavhe nāgadīpake.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Iti chasu vihāresu, pākārañca akārayi;</p>

<p rend="gathalast">Kāresu’ posathāgāraṃ, anurārāmasavhaye.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Ariyavaṃsakathāṭhāne, laṃkādīpekhilepi ca;</p>

<p rend="gathalast">Dāna vaṭṭaṃ ṭhapāpesi, saddhamme gāravena so.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tiṇī satasahassāni, datvāna manujādhipo;</p>

<p rend="gathalast">Iṇato sayike bhikkhū, mocesi sāsanappiyo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Mahā vesākha pūjaṃ so, kāretvā dīpavāsinaṃ;</p>

<p rend="gathalast">Sabbe saṃyeva bhikkhūnaṃ, ticīvaramadāpayi.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Vetullavādaṃ madditvā, kāretvā pāpaniggahaṃ;</p>

<p rend="gathalast">Kapilena amaccena, sāsanaṃ jotayīca so.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Vissuto’bhayanāgo’ti, kaniṭṭho tassarājino;</p>

<p rend="gathalast">Deviyā tassa saṃsaṭṭho, ñāto bhīto sabhātarā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Palāyitvā hallatitthaṃ, gantvāna sahasevako;</p>

<p rend="gathalast">Kuddho viya mātulassa, hatthapādañca chedayi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Rājino raṭṭhatedatthaṃ, ṭhapetvāna idheva taṃ;</p>

<p rend="gathalast">Sunakhopamaṃ dassayitvā, gahetvā’ti siniddhake.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Tattheva nāvaṃ āruyha, paratīramagāsayaṃ;</p>

<p rend="gathalast">Subhavo mātulo tu, upagamma mahīpati.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Suhado viya hutvāna, tasmiṃ raṭṭhamabhindiso;</p>

<p rend="gathalast">Abhayo taṃ jānanatthaṃ, dūtaṃ idha visajjayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Taṃ disvā pūgarukkhaṃ so, samantā kuntanāḷiyā;</p>

<p rend="gathalast">Paribbhamanto madditvā, katvā dubbalamūlakaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Bāhunāyeva pātetvā, tajjetvā taṃ palāpayi;</p>

<p rend="gathalast">Dūto gantvā abhayassa, taṃ pavattiṃ pavedayi.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Ñatvā’bhayo <pb ed="M" n="0.0221" /> taṃ damiḷe, ādāya basuke tato;</p>

<p rend="gathalast">Nagarantikamāgañchi, bhātarā saha yujjhituṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Taṃ ñatvāna palāyitvā, assamāruyhadeviyā;</p>

<p rend="gathalast">Malayaṃ āgamā rājā, taṃkaniṭṭho’nu bandhiya.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Rājānaṃ malaye hantvā, devīmādāya āgato;</p>

<p rend="gathalast">Kāresi nagare rajjaṃ, aṭṭhavassāni bhūpati.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Pāsāṇavediṃ kāresi, mahābodhisamantato;</p>

<p rend="gathalast">Lohapāsādaṅgaṇamhi, rājā maṇḍapameva ca.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Dvihi satasahassehi, nekavatthāni bhāgiya;</p>

<p rend="gathalast">Dīpamhi bhikkhusaṅghassa, vatthadānamadāsi so.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Abhayassa’ccaye bhātu, tassassa tassa atrajo;</p>

<p rend="gathalast">Dvevassāni sirināgo, laṃkārajja makārayi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Paṭisaṅkhariya pākāraṃ, mahābodhisamantato;</p>

<p rend="gathalast">Mahābodhigharasseva, soyeva vālikātale.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mūcelarukkhaparato, haṃsavaṭṭaṃ manoramaṃ;</p>

<p rend="gathalast">Mahantaṃ maṇḍapañceva, kārāpesi mahīpati.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Vijayakumārako nāma, sirināgassa atrajo;</p>

<p rend="gathalast">Pituno accaye rajjaṃ, ekavassamakārayi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Lambakaṇṇā tayo āsuṃ, sahātā mahiyaṅgaṇe;</p>

<p rend="gathalast">Saṅghatisso saṅghabodhi, tatiyo goṭṭhakābhayo.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Te tissavāpimariyāda-gato andho vicakkhaṇo;</p>

<p rend="gathalast">Rājupaṭṭhānamāyante, padasaddena abravi.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Pathavīsāmino ete, tayo vahatibhū’iti;</p>

<p rend="gathalast">Taṃ sutvā abhayo pacchā, yanto pucchi punāhaso.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Tassa vaṃso ṭhassatīti,</p>

<p rend="gatha2">Puna pucchitameva so;</p>

<p rend="gatha3">‘‘Pacchimassā’’ti so āha,</p>

<p rend="gathalast">Taṃ sutvā dvīhisoagā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Te <pb ed="M" n="0.0222" /> puraṃ pavisitvāna, tayo rañño’ti vallabho;</p>

<p rend="gathalast">Rājakiccāni sādhentā, vasantā rājasantike.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Hantvā vijayarājānaṃ, rājagehamhi ekato;</p>

<p rend="gathalast">Senāpatiṃsaṅghatissaṃ, duverajje’bhisecayuṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Evaṃ so abhisittova, anurādhapuruttame;</p>

<p rend="gathalast">Rajjaṃ cattāri vassāni, saṅghatisso akārayi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Mahāthūpamhi chattañca, hemakammañca kārayi;</p>

<p rend="gathalast">Visuṃ satasahassagghe, caturo ca mahāmaṇi.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Majjhe catunnaṃ sūriyānaṃ, ṭhapāpesi mahīpati;</p>

<p rend="gathalast">Thūpassa muddhani tathā-nagghavajiracumbaṭaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> So chattamahapūjāya, saṅghassa manujādhipo;</p>

<p rend="gathalast">Cattālīsasahassassa, cha cīvaramadāpayi.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Taṃ mahādevatherena, dāmagallaka vāsino;</p>

<p rend="gathalast">Desitaṃ khandhake suttaṃ, yāgānisaṃsa dīpanaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Sutvā pasanno saṅghassa, yāgudānamadāpayi;</p>

<p rend="gathalast">Nagarassa catudvāre, sakkaccañceva sādhu ca.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> So antarantare rājā, jambupakkāni khādituṃ;</p>

<p rend="gathalast">Sahorodho sahāmacco, agāpācina dīpakaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Upaddutaṃ’ssa gamane, manussā pāci vāsino;</p>

<p rend="gathalast">Visaṃ phalesu yo jesuṃ, rājabhojjāya jambuyā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Khāditvā jambupakkāni, tāni tattheva so mato;</p>

<p rend="gathalast">Senāpati saṅghadhabādhīṃ-bhayo rajje’bhisecayi.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Rājāsiri saṅgha bodhi, vissuto pañcasīlavā;</p>

<p rend="gathalast">Anurādhapure rajjaṃ, duve vassāni kārayi.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Mahāvihāre kāresi, salākaggaṃ manoramaṃ;</p>

<p rend="gathalast">Tadādīpe manusseso, ñatvā dubbuṭṭhupaddute.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Karuṇāya kampitamano, mahāthūpaṅgaṇe sayaṃ;</p>

<p rend="gathalast">Nipajji bhūmiyaṃ rājā, katvāna iti nicchayaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Pavassitvāna <pb ed="M" n="0.0223" /> devena, jalenupalāvite mayi;</p>

<p rend="gathalast">Naheva vuṭṭhahissāmi, maramānopahaṃ idha’’.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Evaṃ nipanne bhūminde, devo pāvassi tāvade;</p>

<p rend="gathalast">Laṃkādīpamhi sakale, piṇayanto mahāmahiṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Tathāpi nuṭṭhahatiso, apilāpanato jale;</p>

<p rend="gathalast">Āvariṃsu tato’maccā, jalaniggamanāḷiyo.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Tato jalamhi pilavaṃ, rājā vuṭṭhāsi dhammiko;</p>

<p rend="gathalast">Karuṇāyanudi evaṃ, dīpe dubbuṭṭhikābhayaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Corātahiṃ tahiṃ jātā, iti sutvāna bhūpati;</p>

<p rend="gathalast">Core āṇāpayitvāna, rahassena palāpīya.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Āṇāpetvā rahassena, matānaṃ so kalevaraṃ;</p>

<p rend="gathalast">Aggīhi uttāsetvāna, hanitaṃ corupaddavaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Eko yakkho idhāgamma, rattakkho iti vissuto;</p>

<p rend="gathalast">Karoti rattāna’kkhīti, manussānaṃ tahiṃ tahiṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Aññamaññamapekkhitvā, bhāyitvā rattanettataṃ;</p>

<p rend="gathalast">Narāmaranti te yakkho, sobhakkhesi asaṅkito.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Rājā upaddavaṃ tesaṃ, sutvā santattamānaso;</p>

<p rend="gathalast">Eko’pavāsa gabbhamhi, hutvā aṭṭhaṅguposathi.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Apassitvāna taṃ yakkhaṃ, na cuṭṭhāmī’’ti so sayi;</p>

<p rend="gathalast">Tassa so dhammatejena, agā yakkho tadantikaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Tena ‘‘kosī’’ti puṭṭho ca, so ‘‘aha’’nti pavedayi;</p>

<p rend="gathalast">‘‘Kasmā pajaṃ me bhakkhesi, mā khāda’’iti sobravi.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Ekasmiṃ me janapade, nare dehī’’ti sobravi;</p>

<p rend="gathalast">‘‘Na sakkā iti vutte so, kamenekaṃti abravi.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Aññaṃ na sakkā dātuṃ me, maṃ khāda’’ iti sobravi;</p>

<p rend="gathalast">‘‘Na sakkā’’iti taṃ yāci, gāme gāme baliñca so.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Sādhūti vatvā bhūmindo, dipampi sakalepi ca;</p>

<p rend="gathalast">Gāmavare nivesetvā, baliṃtassa adāpayi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Mahāsattena <pb ed="M" n="0.0224" /> teneva, sabbabhūtānukampinā;</p>

<p rend="gathalast">Mahārogabhayaṃ jātaṃ, dīpadīpena nāsitaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> So bhaṇḍāgāriko rañño,</p>

<p rend="gatha2">Amacco goṭṭhatābhayo;</p>

<p rend="gatha3">Cero hutvā uttarato,</p>

<p rend="gathalast">Nagaraṃ samupāgami.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Parissāvanamādāya, rājā dakkhiṇadvārato;</p>

<p rend="gathalast">Parahiṃsamarocento, ekakova palāyi so.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Puṭabhattaṃ gahetvāna, gacchanto purito pathi;</p>

<p rend="gathalast">Bhattabhogāyarājānaṃ, nibandhittha punappunaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Jalaṃ parissāvayitvā, bhuñjitvāna dayāluko;</p>

<p rend="gathalast">Tassevaṃ’nuggahaṃ kātuṃ, idaṃ vacanamabruvi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Saṅghabodhi ahaṃ rājā, gahetvā mamabho sīraṃ;</p>

<p rend="gathalast">Goṭṭhābhayassa dassehi, bahuṃ dassati te dhanaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Na icchito tathākātuṃ, tassatthāya mahīpati;</p>

<p rend="gathalast">Nisinnoyeva amari, so sīsaṃ tassa ādiya.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Goṭṭhābhayassa dassesi, sotu vimhitamānaso;</p>

<p rend="gathalast">Datvā tassa dhanaṃ rañño, sakkāraṃ sādhukārayi.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Evaṃ goṭṭhābhayo eso, meghavaṇṇābhayo’ti ca;</p>

<p rend="gathalast">Vissuto terasa samā, laṃkārajjamakārayi.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Mahāvatthuṃ kārayitvā, vatthudvāramhi maṇḍapaṃ;</p>

<p rend="gathalast">Kārayitvā maṇḍayitvā, so bhikkhu tattha saṅghato.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Aṭṭhuttarasahassāni, nisīdetvā dine dine;</p>

<p rend="gathalast">Yāgukhajjaka bhojjehi, sādūhi vividhehi ca.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Sacīvarehi kappetvā, mahādānaṃ pavattayi;</p>

<p rend="gathalast">Ekavīsadinā nevaṃ, nibaddhañcassa kārayi.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Mahāvihāre kāresi, silāmaṇḍapa muttamaṃ;</p>

<p rend="gathalast">Lohapāsādathambhe ca, parivattiya ṭhāpayi.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Mahābodhi <pb ed="M" n="0.0225" /> silāvediṃ, uttaradvāratoraṇaṃ;</p>

<p rend="gathalast">Patiṭṭhāpesi thambhe ca, cakukaṇṇe sacakkake.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Tisso sīlāpaṭimāyo, tīsu dvāresu kārayi;</p>

<p rend="gathalast">Ṭhapāpesi ca pallaṅkaṃ, dakkhiṇamhi silāmayaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Padhānabhūmiṃ kāresi, mahāvihārapacchato;</p>

<p rend="gathalast">Dīpamhi jiṇṇakāvāsaṃ, sabbañca paṭisaṅkhari.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Thūpārāme thūpagharaṃ, therambatthalake tathā;</p>

<p rend="gathalast">Ārāme maṇisomavhe, paṭisaṅkhārayi ca so.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Thūpārāme maṇisomā-rāme maricavaṭṭake;</p>

<p rend="gathalast">Dakkhiṇavha vihāre ca, uposathagharāni ca.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Meghavaṇṇābhayavhañca, navavihāramakārayi;</p>

<p rend="gathalast">Vihāramahapūjāyaṃ, piṇḍetvā dīpavāsīnaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Tiṃsabhikkhusahassānaṃ, chacīvaramadāsi ca;</p>

<p rend="gathalast">Mahāvesākhapūjañca, tadā evaṃ akārayi.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Anuvassañca saṅghassa, chacīvaramadāmayi;</p>

<p rend="gathalast">Pāpakānaṃ niggahena, sodhento sāsanaṃ tu so.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Vetullavādino bhikkhū, abhayagirinivāsino;</p>

<p rend="gathalast">Gāhayitvāsaṭṭhimatte, jinasāsanakaṇṭake.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Katvāna niggahaṃ tesaṃ, paratire khipāpayi;</p>

<p rend="gathalast">Tattha khittassa therassa, nissito bhikkhucoḷiko.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Saṅghamitto’tināmena, bhūtivijjādikovido;</p>

<p rend="gathalast">Mahāvihāre bhikkhunaṃ, kujjhitvāna idhagamā.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Thūpārāme sannipātaṃ, pavisitvā asaññato;</p>

<p rend="gathalast">Saṅghapālassa pariveṇa, vāsittherassa tattha so.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Goṭṭhāsayassa therassa, mātulassa’ssa rājino;</p>

<p rend="gathalast">Rañño nāmenā‘‘lapanto, vacanaṃ paṭibāhiya.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Rañño kulūpago āsi, rājā tasmiṃ pasīdiya;</p>

<p rend="gathalast">Jeṭṭhaputtaṃ jeṭṭhatissaṃ, mahāsenaṃ kaniṭṭhakaṃ.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Appesi <pb ed="M" n="0.0226" /> tassa bhikkhussa, so saṅgaṇhi dutiyakaṃ;</p>

<p rend="gathalast">Upanandhi tasmiṃ bhikkhusmiṃ, jeṭṭhatisso kumārako.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Pituno accaye jeṭṭha, sisso rājāahosiso;</p>

<p rend="gathalast">Pitu sārīra sakkāre, niggantuṃ nicchamānake.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Duṭṭhāmacce niggahetuṃ, sayaṃ nikkhamma bhūpati;</p>

<p rend="gathalast">Kaniṭṭhaṃ purato katvā, pitukāyaṃ anantaraṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Tato amacce katvāna, sayaṃ hutvāna pacchato;</p>

<p rend="gathalast">Kaniṭṭhe pitukāye ca, nikkhante tadanantaraṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Dvāraṃ saṃvarayitvāna, duṭṭhamacce nighātiya;</p>

<p rend="gathalast">Sūle appesi pituno, citakāyasamantato.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Tena’ssa kammunā nāmaṃ, kakkhalopapadaṃahu;</p>

<p rend="gathalast">Saṅghamittotu so bhikkhu, bhīto tasmiṃ narādhipā.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Tassābhisekasamakālaṃ, mahāsenena mantiya;</p>

<p rend="gathalast">Tassābhisekaṃ pekkhanto, paratīraṃ gato ito.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Pitarā so vippakataṃ, lohapāsāda muttamaṃ;</p>

<p rend="gathalast">Koṭidhanaṃ agghanakaṃ, kāresi sattabhūmakaṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Saṭṭhisatasahassagghaṃ, pūjayitvā maṇiṃtahiṃ;</p>

<p rend="gathalast">Kāresi jeṭṭhatissotaṃ, maṇipāsādanāmakaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Maṇi duve mahagghe ca, mahāthūpe apūjayi;</p>

<p rend="gathalast">Mahābodhighare tīṇi, toraṇāni ca kārayi.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Kārayitvā vihāraṃ so, pācinatissa pabbataṃ;</p>

<p rend="gathalast">Pañcavāsesu saṅghassa, adāsi puthuvī pati.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Devānaṃpiyatissena, so patiṭṭhāpitaṃ purā;</p>

<p rend="gathalast">Thūpārāme urusilā, paṭimaṃ cārudassanaṃ.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Netvāna thūpārāmavhaṃ, jeṭṭhatisso mahīpahi;</p>

<p rend="gathalast">Patiṭṭhāpesi ārāme, pācinatissa pabbate.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Kāḷamattikavāpiṃso, adācetiya pabbate;</p>

<p rend="gathalast">Vihāra pāsāda mahaṃ, mahāvesākhameva ca.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Katvā <pb ed="M" n="0.0227" /> tiṃsa sahassassa, saṅghassa’dā chacīvaraṃ;</p>

<p rend="gathalast">Āḷambagāmavāpiṃso, jeṭṭhatisso akārayi.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Evaṃ so vividhaṃ puññaṃ, pāsādakaraṇādikaṃ;</p>

<p rend="gathalast">Kārento dasavassāni, rājā rajjamakārayi.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Iti bahuvidha puñña hetu bhūtā,</p>

<p rend="gatha2">Narapatitā bahupāpahetu cāti;</p>

<p rend="gatha3">Madhuramiva visenamissamannaṃ,</p>

<p rend="gathalast">Sujanamano bhajate na taṃ kadāpi.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Tayodasarājakonāma</p>

<p rend="centre">Chattiṃsatimo paricchedo.</p>
</body>
<back></back>
</text>
</TEI.2>