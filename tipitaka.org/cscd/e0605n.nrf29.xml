<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Patthanādīpanīgāthā</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> Asmiṃ ca pubbepi ca attabhāve,</p>

<p rend="gatha2">Sabbehi puññehi mayā katehi;</p>

<p rend="gatha3">Pūjāvidhānehi ca saññamehi,</p>

<p rend="gathalast">Bhave bhave pemaniyo bhaveyyaṃ.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Saddhā hirottappabahussutattaṃ,</p>

<p rend="gatha2">Parakkamo ceva satissamādhi;</p>

<p rend="gatha3">Nibbedhabhāgī vajirūpamāti,</p>

<p rend="gathalast">Paññā ca me sijjhatu yāva bodhiṃ.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Rāgañca dosañca pahāya mohaṃ,</p>

<p rend="gatha2">Diṭṭhiñca mānaṃ vicikicchitañca;</p>

<p rend="gatha3">Macchereissāmalavippahīno,</p>

<p rend="gathalast">Anuddhato accapalo bhaveyyaṃ.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Bhaveyyahaṃ kenaci nappaseyho,</p>

<p rend="gatha2">Bhogo ca dinnehi paṭehi;</p>

<p rend="gatha3">Bhogo ca kāyo ca mamesa laddho,</p>

<p rend="gathalast">Parūpakārāya bhaveyyaṃ nūna.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Dhammenā mālāpitaro bhareyyaṃ,</p>

<p rend="gatha2">Vuḍḍhapacāyī ca bahūpakārī;</p>

<p rend="gatha3">Ñātīsu mittesu sapattakesu,</p>

<p rend="gathalast">Vuḍḍhiṃ kareyyaṃ hitamattano ca.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Metteyyanāthaṃ upasaṅkamitvā,</p>

<p rend="gatha2">Tassattabhāvaṃ abhipūjayitvā;</p>

<p rend="gatha3">Laddhāna veyyākaraṇaṃ anūnaṃ,</p>

<p rend="gathalast">Buddho ayaṃ hessatināgatesu.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Lokena kenāpi anupalitto,</p>

<p rend="gatha2">Dāne rato sīlaguṇe susāṇṭhito;</p>

<p rend="gatha3">Nekkhammabhāgi varañāṇalābhī,</p>

<p rend="gathalast">Bhaveyyahaṃ thāmabalupapanno.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Sīsaṃ samaṃsamaṃ mama hatthapāde,</p>

<p rend="gatha2">Saṃchinadamānepi kareyyakhantiṃ;</p>

<p rend="gatha3">Sacce ṭhito kālumadhiṭṭhite va,</p>

<p rend="gathalast">Mettāyupekkhāya yuto bhaveyyaṃ.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Mahāpariccāgaṃ katvā pañca,</p>

<p rend="gatha2">Sambodhimaggaṃ avirādhayanto;</p>

<p rend="gatha3">Chetvā kilese citapañcamāro,</p>

<p rend="gathalast">Buddho bhavissāmi anāgatesu.</p>
</body>
<back></back>
</text>
</TEI.2>