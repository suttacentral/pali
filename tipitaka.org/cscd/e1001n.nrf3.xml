<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sujanakaṇḍa</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Saddhāsīlādidhammehi, <pb ed="M" n="0.0106" /> sappanno seṭṭhamānuso;</p>

<p rend="gathalast">Vutto buddhādisantehi, sādhusappuriso iti.</p>

<p rend="gatha1">Saddādhanaṃ sīladhanaṃ, hirīottappiyaṃ dhanaṃ;</p>

<p rend="gathalast">Sutadhanañca cāgo ca, paññā ve sattamaṃ dhanaṃ.</p>

<p rend="gatha1">Yassa ete dhanā atthi, itthiyā purisassa vā;</p>

<p rend="gathalast">Adaliddoti taṃ āhu, amoghaṃ tassa jīvitaṃ.</p>

<p rend="gatha1">Tasmā saddhañca sīlañca, pasādaṃ dhammadassanaṃ;</p>

<p rend="gathalast">Anuyuñjetha medhāvī, saraṃ buddhānasāsanaṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Sabbhireva <pb ed="M" n="0.0107" /> samāsetha, sabbhi kubbetha santhavaṃ;</p>

<p rend="gathalast">Sataṃ saddhammamaññāya, seyyo hoti na pāpiyo.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Caja dujjanasaṃsaggaṃ, bhaja sādhusamāgamaṃ;</p>

<p rend="gathalast">Kara puññamahorattaṃ, sara niccamaniccataṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Yo <pb ed="M" n="0.0108" /> ve kataññū katavedī dhīro,</p>

<p rend="gatha2">Kalyāṇamitto daḷhabhatti ca hoti;</p>

<p rend="gatha3">Dukkhitassa sakkacca karoti kiccaṃ,</p>

<p rend="gathalast">Tathāvidhaṃ sappurisaṃ vadanti.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Mātāpettibharaṃ <pb ed="M" n="0.0109" /> jantuṃ, kule jeṭṭhāpacāyinaṃ;</p>

<p rend="gathalast">Saṇhaṃ sakhilasambhāsaṃ, pesuṇeyyappahāyinaṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Maccheravinaye yuttaṃ, saccaṃ kodhābhibhuṃ naraṃ;</p>

<p rend="gathalast">Taṃ ve devā tāvatiṃsā, āhu ‘‘sappuriso’’iti.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Kulajāto kulaputto, kulavaṃsasurakkhato;</p>

<p rend="gathalast">Attanā dukkhappattopi, hīnakammaṃ na kāraye.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Udeyya <pb ed="M" n="0.0110" /> bhāṇu pacchime, nameyya meruaddipi;</p>

<p rend="gatha2">Sītalaṃ yadi naraggi, pabbatagge ca uppalaṃ;</p>

<p rend="gathalast">Vikase na viparitā, sādhuvācā kudācanaṃ.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Sukhā rukkhassa chāyāva, tato ñātimātāpitu;</p>

<p rend="gathalast">Tato ācerassa rañño, tato buddhassanekadhā.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> Bhamarā <pb ed="M" n="0.0111" /> pupphamicchanti, guṇamicchanti sajjanā;</p>

<p rend="gathalast">Makkhikā pūtimicchanti, dosamicchanti dujjanā.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Mātuhīno <pb ed="M" n="0.0112" /> dubbhāso hi, pituhīno dukkiriyo;</p>

<p rend="gathalast">Ubho mātupituhīnā, dubbhāsā ca dukkiriyā.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Mātuseṭṭho subhāso hi, pituseṭṭho sukiriyo;</p>

<p rend="gathalast">Ubhomātu pituseṭṭhā, subhāsā ca sukiriyā.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Sunakho <pb ed="M" n="0.0113" /> sunakhaṃ disvā, dantaṃ dasseti hiṃsituṃ;</p>

<p rend="gathalast">Dujjano sujanaṃ disvā, rosayaṃ hiṃsamicchati.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Na ca vegena kiccāni, kattabbāni kudācanaṃ;</p>

<p rend="gathalast">Sahasā kāritaṃ kammaṃ, bālo pacchānutappati.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Kodhaṃ <pb ed="M" n="0.0114" /> vadhitvā na kadāci socati,</p>

<p rend="gatha2">Makkhappahānaṃ isayo vaṇṇayanti;</p>

<p rend="gatha3">Sabbesaṃ vuttaṃ pharusaṃ khametha,</p>

<p rend="gathalast">Etaṃ khantiṃ uttamamāhu santo.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Dukkho nivāso sambādhe, ṭhāne asucīsaṅkate;</p>

<p rend="gathalast">Tato arimhi appiye, tatopi akataññunā.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Ovadeyyā’nusāseyya <pb ed="M" n="0.0115" />, asabbhā ca nivāraye;</p>

<p rend="gathalast">Satañhi so piyo hoti, asataṃ hotiappiyo.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Uttamattanivātena, kakkhaḷaṃ mudunā jaye;</p>

<p rend="gathalast">Nīcaṃ appakadānena, vāyāmena samaṃ jaye.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Na <pb ed="M" n="0.0116" /> visaṃ visamiccāha, dhanaṃ saṅghassa uccate;</p>

<p rend="gathalast">Visaṃ ekaṃva hanati, hanati saṅghassa sabbaṃ.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Dhanamappampi <pb ed="M" n="0.0117" /> sādhūnaṃ, kūpe vāriva nissayo;</p>

<p rend="gathalast">Bahuṃapi asādhūnaṃ, na ca vāriva aṇṇave.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Apattheyyaṃ na pattheyya, acinteyyaṃ na cintaye;</p>

<p rend="gathalast">Dhammameva sucinteyya, kālaṃ moghaṃ na icchaye.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Acintitampi <pb ed="M" n="0.0118" /> bhavati, cintitampi vinassati;</p>

<p rend="gathalast">Na hi cintāmayā bhogā, itthiyā purisassa vā.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Asantassa piyo hoti, sante na kurute piyaṃ;</p>

<p rend="gathalast">Asataṃ dhammaṃ roceti, taṃ parābhavato mukhaṃ.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Guṇā <pb ed="M" n="0.0119" /> kubbanti dūtattaṃ, dūrepi vasataṃ sataṃ;</p>

<p rend="gathalast">Ketake gandhaṃ ghāyitvā, gacchanti bhamarā sayaṃ.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Pubbajātikataṃ kammaṃ, taṃ kammamīti kathyate;</p>

<p rend="gathalast">Tasmā purisākārenaṃ, yataṃ kare atandito.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Mattikapiṇḍato kattā, kurute yaṃ yadicchati;</p>

<p rend="gathalast">Evamattakataṃ kammaṃ, māṇavo paṭipajjate.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Uṭṭhāyoṭṭhāya <pb ed="M" n="0.0121" /> bodheyyaṃ, mahabbhaya mupaṭṭhitaṃ;</p>

<p rend="gathalast">Maraṇabyādhisokānaṃ, kimajja nipatissati.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Pāṇā yathāttanobhiṭṭhā, bhūtānamapi te tathā;</p>

<p rend="gathalast">Attopamena bhūtesu, dayaṃ kubbanti sādhavo.</p>

<p rend="gatha1">Sabbe <pb ed="M" n="0.0122" /> tasanti daṇḍassa, sabbe bhāyanti maccuno;</p>

<p rend="gathalast">Attānaṃ upamaṃ katvā, na haneyya na ghātaye.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Bālo vā yadi vā vuddho, yuvā vā gehamāgato;</p>

<p rend="gathalast">Tassa pūjā vidhātabbā, sabbassābhyāgato garu.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Ākiṇṇopi asantehi, asaṃsaṭṭhova bhaddako;</p>

<p rend="gathalast">Bahunā sannajātena, gacchena ubbattenidha.</p>
</body>
<back></back>
</text>
</TEI.2>