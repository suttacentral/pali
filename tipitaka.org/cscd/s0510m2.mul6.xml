<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">49. Paṃsukūlavaggo</p>

<p rend="subhead">1. Paṃsukūlasaññakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Tisso <pb ed="M" n="2.0055" /><pb ed="V" n="2.0055" /> nāmāsi bhagavā, sayambhū aggapuggalo;</p>

<p rend="gathalast">Paṃsukūlaṃ ṭhapetvāna, vihāraṃ pāvisī jino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Vinataṃ <note>sajjitaṃ (syā.), tiyantaṃ (pī.)</note> dhanumādāya, bhakkhatthāya cariṃ ahaṃ;</p>

<p rend="gathalast">Maṇḍalaggaṃ gahetvāna, kānanaṃ pāvisiṃ ahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Tatthaddasaṃ <pb ed="P" n="2.0419" /> paṃsukūlaṃ, dumagge laggitaṃ tadā;</p>

<p rend="gathalast">Cāpaṃ tattheva nikkhippa, sire katvāna añjaliṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Pasannacitto sumano, vipulāya ca pītiyā;</p>

<p rend="gathalast">Buddhaseṭṭhaṃ saritvāna, paṃsukūlaṃ avandahaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Dvenavute ito kappe, paṃsukūlamavandahaṃ;</p>

<p rend="gathalast">Duggatiṃ nābhijānāmi, vandanāya idaṃ phalaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0100" /> vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā paṃsukūlasaññako thero imā gāthāyo</p>

<p rend="bodytext">Abhāsitthāti.</p>

<p rend="centre">Paṃsukūlasaññakattherassāpadānaṃ paṭhamaṃ.</p>

<p rend="subhead">2. Buddhasaññakattheraapadānaṃ</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Ajjhāyako <pb ed="V" n="2.0056" /> mantadharo, tiṇṇaṃ vedāna pāragū;</p>

<p rend="gathalast">Lakkhaṇe itihāse ca, sanighaṇḍusakeṭubhe.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Nadīsotapaṭibhāgā <pb ed="M" n="2.0056" />, sissā āyanti me tadā;</p>

<p rend="gathalast">Tesāhaṃ mante <note>mantaṃ (syā. ka.)</note> vācemi, rattindivamatandito.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Siddhattho nāma sambuddho, loke uppajji tāvade;</p>

<p rend="gathalast">Tamandhakāraṃ nāsetvā, ñāṇālokaṃ pavattayi.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Mama aññataro sisso, sissānaṃ so kathesi me;</p>

<p rend="gathalast">Sutvāna te etamatthaṃ, ārocesuṃ mamaṃ tadā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Buddho loke samuppanno, sabbaññū lokanāyako;</p>

<p rend="gathalast">Tassānuvattati jano, lābho amhaṃ na vijjati <note>na hessati (sī. pī.)</note>.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Adhiccuppattikā buddhā, cakkhumanto mahāyasā;</p>

<p rend="gathalast">Yaṃnūnāhaṃ buddhaseṭṭhaṃ, passeyyaṃ lokanāyakaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ajinaṃ <pb ed="T" n="2.0101" /> me gahetvāna, vākacīraṃ kamaṇḍaluṃ;</p>

<p rend="gathalast">Assamā abhinikkhamma, sisse āmantayiṃ ahaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Odumbarikapupphaṃva, candamhi sasakaṃ yathā;</p>

<p rend="gathalast">Vāyasānaṃ yathā khīraṃ, dullabho lokanāyako <note>dullabhā lokanāyakā (sī.), dullabhaṃ lokanāyakaṃ (syā. pī. ka.)</note>.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Buddho lokamhi uppanno, manussattampi dullabhaṃ;</p>

<p rend="gathalast">Ubhosu vijjamānesu, savanañca sudullabhaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Buddho loke samuppanno, cakkhuṃ lacchāma no bhavaṃ;</p>

<p rend="gathalast">Etha sabbe gamissāma, sammāsambuddhasantikaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Kamaṇḍaludharā <pb ed="P" n="2.0420" /> sabbe, kharājinanivāsino;</p>

<p rend="gathalast">Te jaṭā bhārabharitā, nikkhamuṃ vipinā tadā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Yugamattaṃ pekkhamānā, uttamatthaṃ gavesino;</p>

<p rend="gathalast">Āsattidosarahitā, asambhītāva kesarī.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Appakiccā aloluppā, nipakā santavuttino;</p>

<p rend="gathalast">Uñchāya caramānā te, buddhaseṭṭhamupāgamuṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Diyaḍḍhayojane <pb ed="V" n="2.0057" /> sese, byādhi me upapajjatha;</p>

<p rend="gathalast">Buddhaseṭṭhaṃ saritvāna, tattha kālaṅkato ahaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="2.0057" /> kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, buddhasaññāyidaṃ phalaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0102" /> vata me āsi…pe… kataṃ buddhassa sāsanaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā buddhasaññako thero imā gāthāyo</p>

<p rend="bodytext">Abhāsitthāti.</p>

<p rend="centre">Buddhasaññakattherassāpadānaṃ dutiyaṃ.</p>

<p rend="subhead">3. Bhisadāyakattheraapadānaṃ</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Ogayha yaṃ <note>ogayhāhaṃ (sī. syā. pī.)</note> pokkharaṇiṃ, nānākuñjarasevitaṃ;</p>

<p rend="gathalast">Uddharāmi bhisaṃ tattha, ghāsahetu <note>asanahetu (syā.)</note> ahaṃ tadā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, padumuttarasavhayo;</p>

<p rend="gathalast">Rattambaradharo <note>rattakambaladharo (syā.)</note> buddho, gacchati anilañjase.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Dhunanto paṃsukūlāni, saddamassosahaṃ tadā;</p>

<p rend="gathalast">Uddhaṃ nijjhāyamānohaṃ, addasaṃ lokanāyakaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Tattheva ṭhitako santo, āyāciṃ lokanāyakaṃ;</p>

<p rend="gathalast">Madhuṃ bhisehi savati, khīraṃ sappiṃ muḷālibhi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Paṭiggaṇhātu me buddho, anukampāya cakkhumā;</p>

<p rend="gathalast">Tato kāruṇiko satthā, oruhitvā mahāyaso.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Paṭiggaṇhi mamaṃ bhikkhaṃ, anukampāya cakkhumā;</p>

<p rend="gathalast">Paṭiggahetvā sambuddho, akā me anumodanaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘‘Sukhī <pb ed="T" n="2.0103" /> hotu <note>hohi (sī. syā. pī. ka.)</note> mahāpuñña, gati tuyhaṃ samijjhatu;</p>

<p rend="gathalast">Iminā bhisadānena, labhassu vipulaṃ sukhaṃ’.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Idaṃ <pb ed="V" n="2.0058" /><pb ed="P" n="2.0421" /> vatvāna sambuddho, jalajuttamanāmako;</p>

<p rend="gathalast">Bhikkhamādāya sambuddho, ambarenāgamā jino.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Tato <pb ed="M" n="2.0058" /> bhisaṃ gahetvāna, āgacchiṃ mama assamaṃ;</p>

<p rend="gathalast">Bhisaṃ rukkhe lagetvāna <note>laggitvāna (syā. ka.)</note>, mama dānamanussariṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Mahāvāto vuṭṭhahitvā, sañcālesi vanaṃ tadā;</p>

<p rend="gathalast">Ākāso abhinādittha, asaniyā phalantiyā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Tato me asanipāto, matthake nipatī tadā;</p>

<p rend="gathalast">Sohaṃ nisinnako santo, tattha kālaṅkato ahuṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Puññakammena saṃyutto, tusitaṃ upapajjahaṃ;</p>

<p rend="gathalast">Kaḷevaraṃ me patitaṃ, devaloke ramiṃ ahaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Chaḷasītisahassāni, nāriyo samalaṅkatā;</p>

<p rend="gathalast">Sāyapātaṃ <note>sāyaṃ pātaṃ (syā. ka.)</note> upaṭṭhanti, bhisadānassidaṃ phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Manussayonimāgantvā, sukhito homahaṃ sadā;</p>

<p rend="gathalast">Bhoge me ūnatā natthi, bhisadānassidaṃ phalaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Anukampitako tena, devadevena tādinā;</p>

<p rend="gathalast">Sabbāsavā parikkhīṇā, natthi dāni punabbhavo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ bhisaṃ <note>bhikkhaṃ (sabbattha)</note> adadiṃ tadā;</p>

<p rend="gathalast">Duggatiṃ nābhijānāmi, bhisadānassidaṃ phalaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0104" /> jhāpitā mayhaṃ…pe… viharāmi anāsavo.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā bhisadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Bhisadāyakattherassāpadānaṃ tatiyaṃ.</p>

<p rend="subhead">4. Ñāṇathavikattheraapadānaṃ</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Dakkhiṇe <pb ed="V" n="2.0059" /> himavantassa, sukato assamo mama;</p>

<p rend="gathalast">Uttamatthaṃ gavesanto, vasāmi vipine tadā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Lābhālābhena <pb ed="M" n="2.0059" /> santuṭṭho, mūlena ca phalena ca;</p>

<p rend="gathalast">Anvesanto ācariyaṃ, vasāmi ekako ahaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Sumedho nāma sambuddho, loke uppajji tāvade;</p>

<p rend="gathalast">Catusaccaṃ pakāseti, uddharanto mahājanaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Nāhaṃ suṇomi sambuddhaṃ, napi me koci saṃsati <note>bhāsati (sī.), sāsati (syā. pī.)</note>;</p>

<p rend="gathalast">Aṭṭhavasse atikkante, assosiṃ lokanāyakaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Aggidāruṃ <pb ed="P" n="2.0422" /> nīharitvā, sammajjitvāna assamaṃ;</p>

<p rend="gathalast">Khāribhāraṃ gahetvāna, nikkhamiṃ vipinā ahaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Ekarattiṃ <pb ed="T" n="2.0105" /> vasantohaṃ, gāmesu nigamesu ca;</p>

<p rend="gathalast">Anupubbena candavatiṃ, tadāhaṃ upasaṅkamiṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, sumedho lokanāyako;</p>

<p rend="gathalast">Uddharanto bahū satte, deseti amataṃ padaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Janakāyamatikkamma, vanditvā jinasāgaraṃ;</p>

<p rend="gathalast">Ekaṃsaṃ ajinaṃ katvā, santhaviṃ lokanāyakaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘‘Tuvaṃ satthā ca ketu ca, dhajo yūpo ca pāṇinaṃ;</p>

<p rend="gathalast">Parāyano <note>parāyaṇo (sī. pī.)</note> patiṭṭhā ca, dīpo ca dvipaduttamo.</p>

<p rend="centre">Ekavīsatimaṃ bhāṇavāraṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘‘Nepuñño dassane vīro, tāresi janataṃ tuvaṃ;</p>

<p rend="gathalast">Natthañño tārako loke, tavuttaritaro mune.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘‘Sakkā theve <note>have (sī. pī.) bhave (syā. ka.)</note> kusaggena, pametuṃ sāgaruttame <note>sāgaruttamo (sī. syā. pī.)</note>;</p>

<p rend="gathalast">Natveva tava sabbaññu, ñāṇaṃ sakkā pametave.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘‘Tuladaṇḍe <pb ed="V" n="2.0060" /><note>tulamaṇḍale (sī. pī.)</note> ṭhapetvāna, mahiṃ <note>mahī (syā. pī.)</note> sakkā dharetave;</p>

<p rend="gathalast">Natveva tava paññāya, pamāṇamatthi cakkhuma.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘‘Ākāso minituṃ sakkā, rajjuyā aṅgulena vā;</p>

<p rend="gathalast">Natveva tava sabbaññu, sīlaṃ sakkā pametave.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘‘Mahāsamudde <pb ed="M" n="2.0060" /> udakaṃ, ākāso ca vasundharā;</p>

<p rend="gathalast">Parimeyyāni etāni, appameyyosi cakkhuma’.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Chahi <pb ed="T" n="2.0106" /> gāthāhi sabbaññuṃ, kittayitvā mahāyasaṃ;</p>

<p rend="gathalast">Añjaliṃ paggahetvāna, tuṇhī aṭṭhāsahaṃ tadā.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Yaṃ vadanti sumedhoti, bhūripaññaṃ sumedhasaṃ;</p>

<p rend="gathalast">Bhikkhusaṅghe nisīditvā, imā gāthā abhāsatha.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘‘Yo me ñāṇaṃ pakittesi, vippasannena cetasā;</p>

<p rend="gathalast">Tamahaṃ kittayissāmi, suṇātha mama bhāsato.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘‘Sattasattati kappāni, devaloke ramissati;</p>

<p rend="gathalast">Sahassakkhattuṃ devindo, devarajjaṃ karissati.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘‘Anekasatakkhattuñca, cakkavattī bhavissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘‘Devabhūto <pb ed="P" n="2.0423" /> manusso vā, puññakammasamāhito;</p>

<p rend="gathalast">Anūnamanasaṅkappo, tikkhapañño bhavissati’.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Agārā abhinikkhamma, pabbajissati kiñcano;</p>

<p rend="gathalast">Jātiyā sattavassena, arahattaṃ phusissati.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Yato sarāmi attānaṃ, yato pattosmi sāsanaṃ;</p>

<p rend="gathalast">Etthantare na jānāmi, cetanaṃ amanoramaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Saṃsaritvā bhave sabbe, sampattānubhaviṃ ahaṃ;</p>

<p rend="gathalast">Bhoge <pb ed="T" n="2.0107" /> me ūnatā natthi, phalaṃ ñāṇassa thomane.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Tiyaggī nibbutā mayhaṃ, bhavā sabbe samūhatā;</p>

<p rend="gathalast">Sabbāsavā parikkhīṇā, natthi dāni punabbhavo.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi <pb ed="V" n="2.0061" />, yaṃ ñāṇamathaviṃ ahaṃ <note>mabhithomayiṃ (sī. pī.), mabhithomahaṃ (syā.)</note>;</p>

<p rend="gathalast">Duggatiṃ nābhijānāmi, phalaṃ ñāṇassa thomane.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0061" /> jhāpitā mayhaṃ…pe… viharāmi anāsavo.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ñāṇathaviko thero imā gāthāyo</p>

<p rend="bodytext">Abhāsitthāti.</p>

<p rend="centre">Ñāṇathavikattherassāpadānaṃ catutthaṃ.</p>

<p rend="subhead">5. Candanamāliyattheraapadānaṃ</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Pañca kāmaguṇe hitvā, piyarūpe manorame;</p>

<p rend="gathalast">Asītikoṭiyo hitvā, pabbajiṃ anagāriyaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Pabbajitvāna kāyena, pāpakammaṃ vivajjayiṃ;</p>

<p rend="gathalast">Vacīduccaritaṃ hitvā, nadīkūle vasāmahaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Ekakaṃ <pb ed="T" n="2.0108" /> maṃ viharantaṃ, buddhaseṭṭho upāgami;</p>

<p rend="gathalast">Nāhaṃ jānāmi buddhoti, akāsiṃ paṭisantharaṃ <note>paṭisandhāraṃ (ka.)</note>.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Karitvā paṭisanthāraṃ, nāmagottamapucchahaṃ;</p>

<p rend="gathalast">‘Devatānusi gandhabbo, adu sakko purindado.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘‘Ko vā tvaṃ kassa vā putto, mahābrahmā idhāgato;</p>

<p rend="gathalast">Virocesi disā sabbā, udayaṃ sūriyo yathā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘‘Sahassārāni <pb ed="P" n="2.0424" /> cakkāni, pāde dissanti mārisa;</p>

<p rend="gatha2">Ko vā tvaṃ kassa vā putto, kathaṃ jānemu taṃ mayaṃ;</p>

<p rend="gathalast">Nāmagottaṃ pavedehi, saṃsayaṃ apanehi me’.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘‘Namhi devo na gandhabbo, namhi <note>nāpi (sī.)</note> sakko purindado;</p>

<p rend="gathalast">Brahmabhāvo ca me natthi, etesaṃ uttamo ahaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘‘Atīto visayaṃ tesaṃ, dālayiṃ kāmabandhanaṃ;</p>

<p rend="gathalast">Sabbe kilese jhāpetvā, patto sambodhimuttamaṃ’.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Tassa <pb ed="M" n="2.0062" /><pb ed="V" n="2.0062" /> vācaṃ suṇitvāhaṃ, idaṃ vacanamabraviṃ;</p>

<p rend="gathalast">‘Yadi buddhoti sabbaññū, nisīda tvaṃ mahāmune.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘Tamahaṃ pūjayissāmi, dukkhassantakaro tuvaṃ’;</p>

<p rend="gathalast">‘‘Pattharitvā jinacammaṃ, adāsi satthuno ahaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Nisīdi tattha bhagavā, sīhova girigabbhare;</p>

<p rend="gathalast">Khippaṃ pabbatamāruyha, ambassa phalamaggahiṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Sālakalyāṇikaṃ pupphaṃ, candanañca mahārahaṃ;</p>

<p rend="gathalast">Khippaṃ <pb ed="T" n="2.0109" /> paggayha taṃ sabbaṃ, upetvā lokanāyakaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Phalaṃ buddhassa datvāna, sālapupphamapūjayiṃ;</p>

<p rend="gathalast">Candanaṃ anulimpitvā, avandiṃ satthuno ahaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Pasannacitto sumano, vipulāya ca pītiyā;</p>

<p rend="gathalast">Ajinamhi nisīditvā, sumedho lokanāyako.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Mama kammaṃ pakittesi, hāsayanto mamaṃ tadā;</p>

<p rend="gathalast">‘Iminā phaladānena, gandhamālehi cūbhayaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘‘Pañcavīse kappasate, devaloke ramissati;</p>

<p rend="gathalast">Anūnamanasaṅkappo, vasavattī bhavissati.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘‘Chabbīsatikappasate, manussattaṃ gamissati;</p>

<p rend="gathalast">Bhavissati cakkavattī, cāturanto mahiddhiko.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘‘Vebhāraṃ nāma nagaraṃ, vissakammena māpitaṃ;</p>

<p rend="gathalast">Hessati sabbasovaṇṇaṃ, nānāratanabhūsitaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘‘Eteneva upāyena, saṃsarissati so bhave <note>yoniso (syā. pī.)</note>;</p>

<p rend="gathalast">Sabbattha pūjito hutvā, devatte atha mānuse.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘‘Pacchime bhave sampatte, brahmabandhu bhavissati;</p>

<p rend="gatha2">Agārā abhinikkhamma, anagārī bhavissati;</p>

<p rend="gathalast">Abhiññāpāragū hutvā, nibbāyissatināsavo’.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Idaṃ <pb ed="P" n="2.0425" /> vatvāna sambuddho, sumedho lokanāyako;</p>

<p rend="gathalast">Mama nijjhāyamānassa, pakkāmi anilañjase.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Tena <pb ed="T" n="2.0110" /><pb ed="M" n="2.0063" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Tusitato <pb ed="V" n="2.0063" /> cavitvāna, nibbattiṃ mātukucchiyaṃ;</p>

<p rend="gathalast">Bhoge me ūnatā natthi, yamhi gabbhe vasāmahaṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Mātukucchigate mayi, annapānañca bhojanaṃ;</p>

<p rend="gathalast">Mātuyā mama chandena, nibbattati yadicchakaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Jātiyā pañcavassena, pabbajiṃ anagāriyaṃ;</p>

<p rend="gathalast">Oropitamhi kesamhi, arahattamapāpuṇiṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Pubbakammaṃ gavesanto, orena nāddasaṃ ahaṃ;</p>

<p rend="gathalast">Tiṃsakappasahassamhi, mama kammamanussariṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Namo te purisājañña, namo te purisuttama;</p>

<p rend="gathalast">Tava sāsanamāgamma, pattomhi acalaṃ padaṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0111" /> sudaṃ āyasmā candanamāliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Candanamāliyattherassāpadānaṃ pañcamaṃ.</p>

<p rend="subhead">6. Dhātupūjakattheraapadānaṃ</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Nibbute lokanāthamhi, siddhatthe lokanāyake;</p>

<p rend="gathalast">Mama ñātī samānetvā, dhātupūjaṃ akāsahaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dhātumabhipūjayiṃ;</p>

<p rend="gathalast">Duggatiṃ nābhijānāmi, dhātupūjāyidaṃ phalaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0064" /> jhāpitā mayhaṃ…pe… viharāmi anāsavo.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā dhātupūjako thero imā gāthāyo</p>

<p rend="bodytext">Abhāsitthāti.</p>

<p rend="centre">Dhātupūjakattherassāpadānaṃ chaṭṭhaṃ.</p>

<p rend="subhead">7. Pulinuppādakattheraapadānaṃ</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Pabbate <pb ed="V" n="2.0064" /><pb ed="P" n="2.0426" /> himavantamhi, devalo nāma tāpaso;</p>

<p rend="gathalast">Tattha me caṅkamo āsi, amanussehi māpito.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Jaṭābhārena <pb ed="T" n="2.0112" /><note>jaṭābhārassa (syā. ka.)</note> bharito, kamaṇḍaludharo sadā;</p>

<p rend="gathalast">Uttamatthaṃ gavesanto, vipinā nikkhamiṃ tadā.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Cullāsītisahassāni, sissā mayhaṃ upaṭṭhahuṃ;</p>

<p rend="gathalast">Sakakammābhipasutā, vasanti vipine tadā.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Assamā abhinikkhamma, akaṃ pulinacetiyaṃ;</p>

<p rend="gathalast">Nānāpupphaṃ samānetvā, taṃ cetiyamapūjayiṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Tattha cittaṃ pasādetvā, assamaṃ pavisāmahaṃ;</p>

<p rend="gathalast">Sabbe sissā samāgantvā, etamatthaṃ pucchiṃsu maṃ <note>etamatthamapucchu maṃ (sī.), etamattaṃ apucchiṃsu (syā. ka.)</note>.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘‘Pulinena kato thūpo <note>kato thūpe (sī.)</note>, yaṃ tvaṃ deva <note>devaṃ (sī. pī.)</note> massati;</p>

<p rend="gathalast">Mayampi ñātumicchāma, puṭṭho ācikkha no tuvaṃ’.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘‘Niddiṭṭhā nu <note>niddiṭṭhā no (sī. pī.), diṭṭhāno vo (syā.)</note> mantapade, cakkhumanto mahāyasā;</p>

<p rend="gathalast">Te kho ahaṃ namassāmi, buddhaseṭṭhe mahāyase’.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘‘Kīdisā te mahāvīrā, sabbaññū lokanāyakā;</p>

<p rend="gathalast">Kathaṃvaṇṇā kathaṃsīlā, kīdisā te mahāyasā’.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘‘Bāttiṃsalakkhaṇā <pb ed="M" n="2.0065" /> buddhā, cattālīsadijāpi ca;</p>

<p rend="gathalast">Nettā gopakhumā tesaṃ, jiñjukā phalasannibhā.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘‘Gacchamānā ca te buddhā, yugamattañca pekkhare;</p>

<p rend="gathalast">Na tesaṃ jāṇu nadati, sandhisaddo na suyyati.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘‘Gacchamānā ca sugatā, uddharantāva gacchare;</p>

<p rend="gathalast">Paṭhamaṃ dakkhiṇaṃ pādaṃ, buddhānaṃ esa dhammatā.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘‘Asambhītā <pb ed="T" n="2.0113" /> ca te buddhā, migarājāva kesarī;</p>

<p rend="gathalast">Nevukkaṃsenti attānaṃ, no ca vambhenti pāṇinaṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘‘Mānāvamānato muttā, samā sabbesu pāṇisu;</p>

<p rend="gathalast">Anattukkaṃsakā buddhā, buddhānaṃ esa dhammatā.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘‘Uppajjantā <pb ed="V" n="2.0065" /> ca sambuddhā, ālokaṃ dassayanti te;</p>

<p rend="gathalast">Chappakāraṃ pakampenti, kevalaṃ vasudhaṃ imaṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘‘Passanti <pb ed="P" n="2.0427" /> nirayañcete, nibbāti nirayo tadā;</p>

<p rend="gathalast">Pavassati mahāmegho, buddhānaṃ esa dhammatā.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘‘Īdisā te mahānāgā, atulā ca <note>te (syā. ka.)</note> mahāyasā;</p>

<p rend="gathalast">Vaṇṇato anatikkantā, appameyyā tathāgatā’.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘‘Anumodiṃsu me vākyaṃ, sabbe sissā sagāravā;</p>

<p rend="gathalast">Tathā ca paṭipajjiṃsu, yathāsatti yathābalaṃ’.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Paṭipūjenti pulinaṃ, sakakammābhilāsino;</p>

<p rend="gathalast">Saddahantā mama vākyaṃ, buddhasakkatamānasā <note>buddhattagatamānasā (sī. syā. pī.)</note>.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Tadā cavitvā tusitā, devaputto mahāyaso;</p>

<p rend="gathalast">Uppajji mātukucchimhi, dasasahassi kampatha.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Assamassāvidūramhi, caṅkamamhi ṭhito ahaṃ;</p>

<p rend="gathalast">Sabbe sissā samāgantvā, āgacchuṃ mama santike.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Usabhova mahī nadati, migarājāva kūjati;</p>

<p rend="gathalast">Susumārova <note>suṃsumārova (sī. syā. pī.)</note> saḷati, kiṃ vipāko bhavissati.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Yaṃ <pb ed="T" n="2.0114" /><pb ed="M" n="2.0066" /> pakittemi sambuddhaṃ, sikatāthūpasantike;</p>

<p rend="gathalast">So dāni bhagavā satthā, mātukucchimupāgami.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Tesaṃ dhammakathaṃ vatvā, kittayitvā mahāmuniṃ;</p>

<p rend="gathalast">Uyyojetvā sake sisse, pallaṅkamābhujiṃ ahaṃ.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Balañca vata me khīṇaṃ, byādhinā <note>byādhito (sī. syā. pī. ka.)</note> paramena taṃ;</p>

<p rend="gathalast">Buddhaseṭṭhaṃ saritvāna, tattha kālaṅkato <note>kālakato (sī. pī.)</note> ahaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Sabbe sissā samāgantvā, akaṃsu citakaṃ tadā;</p>

<p rend="gathalast">Kaḷevarañca me gayha, citakaṃ abhiropayuṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Citakaṃ parivāretvā, sīse katvāna añjaliṃ;</p>

<p rend="gathalast">Sokasallaparetā te, vikkandiṃsu samāgatā.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Tesaṃ lālappamānānaṃ, agamaṃ citakaṃ tadā;</p>

<p rend="gatha1">‘Ahaṃ ācariyo tumhaṃ, mā socittha sumedhasā.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘‘Sadatthe <pb ed="V" n="2.0066" /> vāyameyyātha, rattindivamatanditā;</p>

<p rend="gathalast">Mā vo pamattā ahuttha <note>ahuvattha (sī.)</note>, khaṇo vo paṭipādito’.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Sake sissenusāsitvā, devalokaṃ punāgamiṃ;</p>

<p rend="gathalast">Aṭṭhārasa ca kappāni, devaloke ramāmahaṃ.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Satānaṃ <pb ed="P" n="2.0428" /> pañcakkhattuñca, cakkavattī ahosahaṃ;</p>

<p rend="gathalast">Anekasatakkhattuñca, devarajjamakārayiṃ.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Avasesesu kappesu, vokiṇṇo <note>vokiṇṇaṃ (sī. syā. ka.)</note> saṃsariṃ ahaṃ;</p>

<p rend="gathalast">Duggatiṃ nābhijānāmi, uppādassa idaṃ phalaṃ <note>pulinapūjāyidaṃ phalaṃ (sī.)</note>.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Yathā <pb ed="T" n="2.0115" /> komudike māse, bahū pupphanti pādapā;</p>

<p rend="gathalast">Tathevāhampi samaye, pupphitomhi mahesinā.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Vīriyaṃ me dhuradhorayhaṃ, yogakkhemādhivāhanaṃ;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ buddhamabhikittayiṃ;</p>

<p rend="gathalast">Duggatiṃ nābhijānāmi, kittanāya idaṃ phalaṃ.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0067" /> jhāpitā mayhaṃ…pe… viharāmi anāsavo.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā pulinuppādako thero imā gāthāyo</p>

<p rend="bodytext">Abhāsitthāti.</p>

<p rend="centre">Pulinuppādakattherassāpadānaṃ sattamaṃ.</p>

<p rend="subhead">8. Taraṇiyattheraapadānaṃ</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Atthadassī tu bhagavā, sayambhū lokanāyako;</p>

<p rend="gathalast">Vinatā nadiyā tīraṃ <note>tīre (syā. pī. ka.)</note>, upāgacchi tathāgato.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Udakā abhinikkhamma, kacchapo vārigocaro;</p>

<p rend="gathalast">Buddhaṃ tāretukāmohaṃ, upesiṃ lokanāyakaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘‘Abhirūhatu <pb ed="T" n="2.0116" /><pb ed="V" n="2.0067" /> maṃ buddho, atthadassī mahāmuni;</p>

<p rend="gathalast">Ahaṃ taṃ tārayissāmi, dukkhassantakaro tuvaṃ’.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Mama saṅkappamaññāya, atthadassī mahāyaso;</p>

<p rend="gathalast">Abhirūhitvā me piṭṭhiṃ, aṭṭhāsi lokanāyako.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Yato sarāmi attānaṃ, yato pattosmi viññutaṃ;</p>

<p rend="gathalast">Sukhaṃ me tādisaṃ natthi, phuṭṭhe pādatale yathā.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Uttaritvāna sambuddho, atthadassī mahāyaso;</p>

<p rend="gathalast">Nadītīramhi ṭhatvāna, imā gāthā abhāsatha.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘‘Yāvatā <pb ed="P" n="2.0429" /> vattate cittaṃ, gaṅgāsotaṃ tarāmahaṃ;</p>

<p rend="gathalast">Ayañca kacchapo rājā, tāresi mama paññavā.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘‘Iminā buddhataraṇena, mettacittavatāya ca;</p>

<p rend="gathalast">Aṭṭhārase kappasate, devaloke ramissati.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘‘Devalokā idhāgantvā, sukkamūlena codito;</p>

<p rend="gathalast">Ekāsane nisīditvā, kaṅkhāsotaṃ tarissati.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘‘Yathāpi <pb ed="M" n="2.0068" /> bhaddake khette, bījaṃ appampi ropitaṃ;</p>

<p rend="gathalast">Sammādhāre pavacchante, phalaṃ toseti kassakaṃ <note>kassake (syā.)</note>.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘‘Tathevidaṃ buddhakhettaṃ, sammāsambuddhadesitaṃ;</p>

<p rend="gathalast">Sammādhāre pavacchante, phalaṃ maṃ tosayissati’.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Padhānapahitattomhi, upasanto nirūpadhi;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Aṭṭhārase <pb ed="T" n="2.0117" /> kappasate, yaṃ kammamakariṃ tadā;</p>

<p rend="gathalast">Duggatiṃ nābhijānāmi, taraṇāya idaṃ phalaṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā taraṇiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Taraṇiyattherassāpadānaṃ aṭṭhamaṃ.</p>

<p rend="subhead">9. Dhammaruciyattheraapadānaṃ</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Yadā <pb ed="V" n="2.0068" /> dīpaṅkaro buddho, sumedhaṃ byākarī jino;</p>

<p rend="gathalast">‘Aparimeyye ito kappe, ayaṃ buddho bhavissati.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘‘Imassa janikā mātā, māyā nāma bhavissati;</p>

<p rend="gathalast">Pitā suddhodano nāma, ayaṃ hessati gotamo.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘‘Padhānaṃ padahitvāna, katvā dukkarakārikaṃ;</p>

<p rend="gathalast">Assatthamūle sambuddho, bujjhissati mahāyaso.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘‘Upatisso kolito ca, aggā hessanti sāvakā;</p>

<p rend="gathalast">Ānando nāma nāmena <note>ānando nāmupaṭṭhāko (syā.)</note>, upaṭṭhissatimaṃ jinaṃ.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘‘Khemā <pb ed="T" n="2.0118" /> uppalavaṇṇā ca, aggā hessanti sāvikā;</p>

<p rend="gathalast">Citto āḷavako ceva, aggā hessantupāsakā.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘‘Khujjuttarā <pb ed="M" n="2.0069" /> nandamātā, aggā hessantupāsikā;</p>

<p rend="gathalast">Bodhi imassa vīrassa, assatthoti pavuccati’.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Idaṃ <pb ed="P" n="2.0430" /> sutvāna vacanaṃ, asamassa mahesino;</p>

<p rend="gathalast">Āmoditā naramarū, namassanti katañjalī.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Tadāhaṃ māṇavo āsiṃ, megho nāma susikkhito;</p>

<p rend="gathalast">Sutvā byākaraṇaṃ seṭṭhaṃ, sumedhassa mahāmune.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Saṃvisaṭṭho bhavitvāna, sumedhe karuṇāsaye <note>karuṇālaye (syā.)</note>;</p>

<p rend="gathalast">Pabbajantañca taṃ vīraṃ, sahāva anupabbajiṃ.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Saṃvuto pātimokkhasmiṃ, indriyesu ca pañcasu;</p>

<p rend="gathalast">Suddhājīvo sato vīro, jinasāsanakārako.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Evaṃ viharamānohaṃ, pāpamittena kenaci;</p>

<p rend="gathalast">Niyojito anācāre, sumaggā paridhaṃsito.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Vitakkavasiko hutvā, sāsanato apakkamiṃ;</p>

<p rend="gathalast">Pacchā tena kumittena, payutto mātughātanaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Akariṃ ānantariyaṃ <note>akariṃ nantariyañca (syā. ka.)</note>, ghātayiṃ duṭṭhamānaso;</p>

<p rend="gathalast">Tato cuto mahāvīciṃ, upapanno sudāruṇaṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Vinipātagato <pb ed="V" n="2.0069" /> santo, saṃsariṃ dukkhito ciraṃ;</p>

<p rend="gathalast">Na puno addasaṃ vīraṃ, sumedhaṃ narapuṅgavaṃ.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Asmiṃ <pb ed="T" n="2.0119" /> kappe samuddamhi, maccho āsiṃ timiṅgalo;</p>

<p rend="gathalast">Disvāhaṃ sāgare nāvaṃ, gocaratthamupāgamiṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘Disvā maṃ vāṇijā bhītā, buddhaseṭṭhamanussaruṃ;</p>

<p rend="gathalast">Gotamoti mahāghosaṃ, sutvā tehi udīritaṃ.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Pubbasaññaṃ saritvāna, tato kālaṅkato ahaṃ;</p>

<p rend="gathalast">Sāvatthiyaṃ kule iddhe, jāto brāhmaṇajātiyaṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Āsiṃ dhammaruci nāma, sabbapāpajigucchako;</p>

<p rend="gathalast">Disvāhaṃ lokapajjotaṃ, jātiyā sattavassiko.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Mahājetavanaṃ <pb ed="M" n="2.0070" /> gantvā, pabbajiṃ anagāriyaṃ;</p>

<p rend="gathalast">Upemi buddhaṃ tikkhattuṃ, rattiyā divasassa ca.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Tadā disvā muni āha, ciraṃ dhammarucīti maṃ;</p>

<p rend="gathalast">Tatohaṃ avacaṃ buddhaṃ, pubbakammapabhāvitaṃ.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Suciraṃ satapuññalakkhaṇaṃ, patipubbena visuddhapaccayaṃ;</p>

<p rend="gathalast">Ahamajjasupekkhanaṃ <pb ed="P" n="2.0431" /> vata, tava passāmi nirupamaṃ viggahaṃ <note>nirūpamaggahaṃ (sī.)</note>.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Suciraṃ vihatattamo mayā, sucirakkhena nadī visositā;</p>

<p rend="gathalast">Suciraṃ amalaṃ visodhitaṃ, nayanaṃ ñāṇamayaṃ mahāmune.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘Cirakālasamaṅgito <pb ed="T" n="2.0120" /><note>cirakālaṃ samāgato (pī.)</note> tayā, avinaṭṭho punarantaraṃ ciraṃ;</p>

<p rend="gathalast">Punarajjasamāgato tayā, na hi nassanti katāni gotama.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā dhammaruciyo thero imā gāthāyo</p>

<p rend="bodytext">Abhāsitthāti.</p>

<p rend="centre">Dhammaruciyattherassāpadānaṃ navamaṃ.</p>

<p rend="subhead">10. Sālamaṇḍapiyattheraapadānaṃ</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘Ajjhogāhetvā <pb ed="V" n="2.0070" /> sālavanaṃ, sukato assamo mama;</p>

<p rend="gathalast">Sālapupphehi sañchanno, vasāmi vipine tadā.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘Piyadassī ca bhagavā, sayambhū aggapuggalo;</p>

<p rend="gathalast">Vivekakāmo sambuddho, sālavanamupāgami.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘Assamā abhinikkhamma, pavanaṃ agamāsahaṃ;</p>

<p rend="gathalast">Mūlaphalaṃ gavesanto, āhiṇḍāmi vane tadā.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘Tatthaddasāsiṃ <pb ed="T" n="2.0121" /> sambuddhaṃ, piyadassiṃ mahāyasaṃ;</p>

<p rend="gathalast">Sunisinnaṃ samāpannaṃ, virocantaṃ mahāvane.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Catudaṇḍe <pb ed="M" n="2.0071" /> ṭhapetvāna, buddhassa uparī ahaṃ;</p>

<p rend="gathalast">Maṇḍapaṃ sukataṃ katvā, sālapupphehi chādayiṃ.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Sattāhaṃ dhārayitvāna, maṇḍapaṃ sālachāditaṃ;</p>

<p rend="gathalast">Tattha cittaṃ pasādetvā, buddhaseṭṭhamavandahaṃ.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> ‘‘Bhagavā <pb ed="P" n="2.0432" /> tamhi samaye, vuṭṭhahitvā samādhito;</p>

<p rend="gathalast">Yugamattaṃ pekkhamāno, nisīdi purisuttamo.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> ‘‘Sāvako varuṇo nāma, piyadassissa satthuno;</p>

<p rend="gathalast">Vasīsatasahassehi, upagacchi vināyakaṃ.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘Piyadassī ca bhagavā, lokajeṭṭho narāsabho;</p>

<p rend="gathalast">Bhikkhusaṅghe nisīditvā, sitaṃ pātukarī jino.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> ‘‘Anuruddho upaṭṭhāko, piyadassissa satthuno;</p>

<p rend="gathalast">Ekaṃsaṃ cīvaraṃ katvā, apucchittha mahāmuniṃ.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘‘Ko nu kho bhagavā hetu, sitakammassa satthuno;</p>

<p rend="gathalast">Kāraṇe vijjamānamhi, satthā pātukare sitaṃ’.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> ‘‘‘Sattāhaṃ sālacchadanaṃ <note>pupphachadanaṃ (sī. syā. pī.)</note>, yo me dhāresi māṇavo;</p>

<p rend="gathalast">Tassa kammaṃ saritvāna, sitaṃ pātukariṃ ahaṃ.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘‘Anokāsaṃ na passāmi, yattha <note>yaṃ taṃ (syā. pī. ka.)</note> puññaṃ vipaccati;</p>

<p rend="gathalast">Devaloke <pb ed="T" n="2.0122" /> manusse vā, okāsova na sammati.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> ‘‘‘Devaloke <pb ed="V" n="2.0071" /> vasantassa, puññakammasamaṅgino;</p>

<p rend="gathalast">Yāvatā parisā tassa, sālacchannā bhavissati.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> ‘‘‘Tattha dibbehi naccehi, gītehi vāditehi ca;</p>

<p rend="gathalast">Ramissati sadā santo, puññakammasamāhito.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> ‘‘‘Yāvatā parisā tassa, gandhagandhī bhavissati;</p>

<p rend="gathalast">Sālassa pupphavasso ca, pavassissati tāvade.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> ‘‘‘Tato cutoyaṃ manujo, mānusaṃ āgamissati;</p>

<p rend="gathalast">Idhāpi sālacchadanaṃ, sabbakālaṃ dharissati <note>dhariyati (sī. pī.)</note>.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> ‘‘‘Idha <pb ed="M" n="2.0072" /> naccañca gītañca, sammatāḷasamāhitaṃ;</p>

<p rend="gathalast">Parivāressanti maṃ niccaṃ, buddhapūjāyidaṃ phalaṃ.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ‘‘‘Uggacchante ca sūriye, sālavassaṃ pavassati;</p>

<p rend="gathalast">Puññakammena saṃyuttaṃ, vassate sabbakālikaṃ.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> ‘‘‘Aṭṭhārase kappasate, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādo, oraso dhammanimmito;</p>

<p rend="gathalast">Sabbāsave pariññāya, nibbāyissatināsavo.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ‘‘‘Dhammaṃ abhisamentassa, sālacchannaṃ bhavissati;</p>

<p rend="gathalast">Citake jhāyamānassa, chadanaṃ tattha hessati’.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> ‘‘Vipākaṃ kittayitvāna, piyadassī mahāmuni;</p>

<p rend="gathalast">Parisāya dhammaṃ desesi, tappento dhammavuṭṭhiyā.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ‘‘Tiṃsakappāni <pb ed="T" n="2.0123" /><pb ed="P" n="2.0433" /> devesu, devarajjamakārayiṃ;</p>

<p rend="gathalast">Saṭṭhi ca sattakkhattuñca, cakkavattī ahosahaṃ.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> ‘‘Devalokā idhāgantvā, labhāmi vipulaṃ sukhaṃ;</p>

<p rend="gathalast">Idhāpi sālacchadanaṃ, maṇḍapassa idaṃ phalaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> ‘‘Ayaṃ pacchimako mayhaṃ, carimo vattate bhavo;</p>

<p rend="gathalast">Idhāpi sālacchadanaṃ, hessati sabbakālikaṃ.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> ‘‘Mahāmuniṃ tosayitvā, gotamaṃ sakyapuṅgavaṃ;</p>

<p rend="gathalast">Pattomhi acalaṃ ṭhānaṃ, hitvā jayaparājayaṃ.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> ‘‘Aṭṭhārase <pb ed="V" n="2.0072" /> kappasate, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Kilesā jhāpitā mayhaṃ…pe… viharāmi anāsavo.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="M" n="2.0073" /> sudaṃ āyasmā sālamaṇḍapiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Sālamaṇḍapiyattherassāpadānaṃ dasamaṃ.</p>

<p rend="centre">Paṃsukūlavaggo ekūnapaññāsamo.</p>

<p rend="bodytext">Tassuddānaṃ –</p>

<p rend="gatha1">Paṃsukūlaṃ <pb ed="T" n="2.0124" /> buddhasaññī, bhisado ñāṇakittako;</p>

<p rend="gathalast">Candanī dhātupūjī ca, pulinuppādakopi ca.</p>

<p rend="gatha1">Taraṇo dhammaruciko, sālamaṇḍapiyo tathā;</p>

<p rend="gathalast">Satāni dve honti gāthā, ūnavīsatimeva ca.</p>
</body>
<back></back>
</text>
</TEI.2>