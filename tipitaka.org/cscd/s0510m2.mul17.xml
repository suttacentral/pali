<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Khattiyāvaggo</p>

<p rend="subhead">1. Yasavatīpamukhaaṭṭhārasabhikkhunīsahassaapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Bhavā <pb ed="T" n="2.0376" /><pb ed="M" n="2.0279" /><pb ed="V" n="2.0267" /><pb ed="P" n="2.0597" /> sabbe parikkhīṇā, bhavā santi vimocitā;</p>

<p rend="gathalast">Sabbāsavā ca no natthi, ārocema mahāmune.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Purimaṃ kusalaṃ kammaṃ <note>parikammañca kusalaṃ (syā.)</note>, yaṃ kiñci sādhupatthitaṃ;</p>

<p rend="gathalast">Paribhogamayaṃ dinnaṃ, tuyhatthāya mahāmune.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Buddhapaccekabuddhānaṃ, sāvakānañca patthitaṃ <note>buddhānaṃ sāvakānañca (sī. ka.)</note>;</p>

<p rend="gathalast">Paribhogamayaṃ dinnaṃ, tuyhatthāya mahāmune.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Uccanīcamayaṃ kammaṃ, bhikkhūnaṃ sādhupatthitaṃ;</p>

<p rend="gathalast">Uccākulaparikammaṃ, katametaṃ mahāmune <note>katamhehi mahāmune (syā. pī.)</note>.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Teneva sukkamūlena, coditā kammasampadā;</p>

<p rend="gathalast">Mānusikamatikkantā, jāyiṃsu khattiye kule.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Uppatte ca kate kamme, jātiyā vāpi ekato;</p>

<p rend="gathalast">Pacchime ekato jātā, khattiyā kulasambhavā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Rūpavatī bhogavatī, lābhasakkārapūjitā;</p>

<p rend="gathalast">Antepure mahāvīra, devānaṃ viya nandane.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Nibbinditvā agāramhā, pabbajimhanagāriyaṃ;</p>

<p rend="gathalast">Katipāhaṃ upādāya, sabbā pattāmha nibbutiṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Cīvaraṃ <pb ed="T" n="2.0377" /> piṇḍapātañca, paccayaṃ sayanāsanaṃ;</p>

<p rend="gathalast">Upanenti bahū amhe, sadā sakkatapūjitā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Kilesā jhāpitā amhaṃ, bhavā sabbe samūhatā;</p>

<p rend="gathalast">Nāgīva bandhanaṃ chetvā, viharāma anāsavā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Svāgataṃ vata no āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0280" /><pb ed="V" n="2.0268" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti.</p>

<p rend="centre">Yasavatīpamukhaaṭṭhārasabhikkhunīsahassāpadānaṃ paṭhamaṃ.</p>

<p rend="subhead">2. Caturāsītibhikkhunīsahassaapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Cullāsītisahassāni <pb ed="P" n="2.0598" />, brāhmaññakulasambhavā <note>brāhmaṇakulasambhavā (syā. ka.)</note>;</p>

<p rend="gathalast">Sukhumālahatthapādā, pure tuyhaṃ mahāmune.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Vessasuddakule jātā, devā nāgā ca kinnarā;</p>

<p rend="gathalast">Cātuddīpā bahū kaññā, pure tuyhaṃ mahāmune.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Kāci pabbajitā atthi, sabbadassāvino <note>saccadassāvino (sī. pī.)</note> hū;</p>

<p rend="gathalast">Devā ca kinnarā nāgā, phusissanti anāgate.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Anubhotvā yasaṃ sabbaṃ, patvāna sabbasampadā;</p>

<p rend="gathalast">Tumhaṃ <pb ed="T" n="2.0378" /><note>tvayi (sī. pī.)</note> pasādaṃ paṭiladdhā, bujjhissanti anāgate.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Amhe brāhmaṇadhītā tu, brāhmaññakulasambhavā;</p>

<p rend="gathalast">Pekkhato no <note>lakkhaṇā ca (syā.)</note> mahāvīra, pāde vandāma cakkhuma.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Upahatā bhavā sabbe, mūlataṇhā samūhatā;</p>

<p rend="gathalast">Samucchinnā anusayā, puññasaṅkhāradālitā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Samādhigocarā sabbā, samāpattivasī katā;</p>

<p rend="gathalast">Jhānena dhammaratiyā, viharissāma no sadā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Bhavanetti avijjā ca, saṅkhārāpi ca khepitā;</p>

<p rend="gathalast">Sududdasaṃ padaṃ gantvā, anujānātha <note>anujānimha (syā. pī. ka.)</note> nāyaka.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Upakārā mamaṃ tumhe, dīgharattaṃ katāvino;</p>

<p rend="gathalast">Catunnaṃ saṃsayaṃ chetvā, sabbā gacchantu nibbutiṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Vanditvā <pb ed="M" n="2.0281" /><pb ed="V" n="2.0269" /> munino pāde, katvā iddhivikubbanaṃ;</p>

<p rend="gathalast">Kāci dassenti ālokaṃ, andhakāramathāparā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Dassenti candasūriye, sāgarañca samacchakaṃ;</p>

<p rend="gathalast">Sineruṃ paribhaṇḍañca, dassenti pārichattakaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Tāvatiṃsañca bhavanaṃ, yāmaṃ dassenti iddhiyā;</p>

<p rend="gathalast">Tusitaṃ nimmite deve, vasavattī mahissare.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Brahmāno kāci dassenti, caṅkamañca mahārahaṃ;</p>

<p rend="gathalast">Brahmavaṇṇañca māpetvā, dhammaṃ desenti suññataṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Nānāvikubbanaṃ katvā, iddhiṃ dassiya satthuno;</p>

<p rend="gathalast">Dassayiṃsu <pb ed="T" n="2.0379" /> balaṃ sabbā, pāde vandiṃsu satthuno.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Iddhīsu <pb ed="P" n="2.0599" /> ca vasī homa, dibbāya sotadhātuyā;</p>

<p rend="gathalast">Cetopariyañāṇassa, vasī homa mahāmune.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāma, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ amhaṃ mahāvīra, uppannaṃ tava santike.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Pubbānaṃ lokanāthānaṃ, saṅgamaṃ no nidassitaṃ;</p>

<p rend="gathalast">Adhikāraṃ bahuṃ amhaṃ, tuyhatthāya mahāmune.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Yaṃ amhehi kataṃ kammaṃ, kusalaṃ sara taṃ mune;</p>

<p rend="gathalast">Tuyhatthāya mahāvīra, puññānupacitāni no.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Satasahassito kappe, padumuttaro mahāmuni;</p>

<p rend="gathalast">Puraṃ haṃsavatī nāma, sambuddhassa kulāsayaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Dvārena haṃsavatiyā, gaṅgā sandati sabbadā;</p>

<p rend="gathalast">Ubbaḷhā nadiyā bhikkhū, gamanaṃ na labhanti te.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Divasaṃ dve tayo ceva, sattāhaṃ māsikaṃ tato;</p>

<p rend="gathalast">Catumāsampi sampuṇṇaṃ, gamanaṃ na labhanti te.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Tadā ahu sattasāro, jaṭilo nāma raṭṭhiko;</p>

<p rend="gathalast">Oruddhe <note>oratīre (syā.)</note> bhikkhavo disvā, setuṃ gaṅgāya kārayi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Tadā <pb ed="T" n="2.0380" /><pb ed="M" n="2.0282" /><pb ed="V" n="2.0270" /> satasahassehi, setuṃ gaṅgāya kārayi;</p>

<p rend="gathalast">Saṅghassa orime tīre, vihārañca akārayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Itthiyo purisā ceva, uccanīcakulāni ca;</p>

<p rend="gathalast">Tassa setuṃ vihārañca <note>tesu setuvihāresu (sī.), tassa setū vihāre ca (pī.)</note>, samabhāgaṃ akaṃsu te.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Amhe aññe ca mānujā, vippasannena cetasā;</p>

<p rend="gathalast">Tassa dhammesu dāyādā, nagare janapadesu ca.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Itthī pumā kumārā ca, bahū ceva kumārikā;</p>

<p rend="gathalast">Setuno ca vihārassa, vālukā ākiriṃsu te.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Vīthiṃ <pb ed="P" n="2.0600" /> sammajjanaṃ katvā, kadalīpuṇṇaghaṭe dhaje;</p>

<p rend="gathalast">Dhūpaṃ cuṇṇañca mālañca, kāraṃ katvāna satthuno.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Setuvihāre kāretvā, nimantetvā vināyakaṃ;</p>

<p rend="gathalast">Mahādānaṃ daditvāna, sambodhiṃ abhipatthayiṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Padumuttaro mahāvīro, tārako sabbapāṇinaṃ;</p>

<p rend="gathalast">Anumodanīyaṃkāsi, jaṭilassa mahāmuni <note>katvā, viyākāsi mahāmuni (syā.)</note>.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘‘Satasahassātikkante, kappo hessati bhaddako;</p>

<p rend="gathalast">Bhavābhavenubhotvāna, pāpuṇissati bodhiyaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘‘Kāci hatthaparikammaṃ, katāvī naranāriyo;</p>

<p rend="gathalast">Anāgatamhi addhāne, sabbā hessanti sammukhā’.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Tena kammavipākena, cetanāpaṇidhīhi ca;</p>

<p rend="gathalast">Uppannā devabhavanaṃ, tuyhaṃ tā paricārikā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Dibbasukhaṃ <pb ed="T" n="2.0381" /> asaṅkhiyaṃ, mānusañca asaṅkhiyaṃ;</p>

<p rend="gathalast">Tuyhaṃ te paricārema, saṃsarimha bhavābhave.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Satasahassito kappe, sukataṃ kammasampadaṃ;</p>

<p rend="gathalast">Sukhumālī manussānaṃ, atho devapure vare.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Rūpabhogayase ceva, atho kittiñca sakkataṃ <note>kittisukhaṃ piyaṃ (syā.)</note>;</p>

<p rend="gathalast">Labhāma satataṃ sabbaṃ, sukataṃ kammasampadaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Pacchime <pb ed="M" n="2.0283" /> bhave sampatte, jātāmha brāhmaṇe kule;</p>

<p rend="gathalast">Sukhumālahatthapādā, sakyaputtanivesane.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Sabbakālampi <pb ed="V" n="2.0271" /> pathaviṃ, na passāma na laṅkataṃ;</p>

<p rend="gathalast">Cikkhallabhūmimasuciṃ <note>cikkhallaṃ bhūmiṃ gamanaṃ (syā.)</note>, na passāma mahāmune.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Agāraṃ vasante amhe, sakkāraṃ sabbakālikaṃ;</p>

<p rend="gathalast">Upanenti sadā sabbaṃ, pubbakammaphalena no <note>pubbakammaphalaṃ tato (sī. pī.)</note>.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Agāraṃ <pb ed="P" n="2.0601" /> pajahitvāna, pabbajitvānagāriyaṃ;</p>

<p rend="gathalast">Saṃsārapathanitthiṇṇā, vītarāgā bhavāmase <note>natthi dāni punabbhavo (sī. syā. pī.)</note>.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Cīvaraṃ piṇḍapātañca, paccayaṃ sayanāsanaṃ;</p>

<p rend="gathalast">Upanenti sadā amhe, sahassāni tato tato.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Kilesā jhāpitā amhaṃ…pe… viharāma anāsavā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0382" /> vata no āsi…pe… kataṃ buddhassa sāsanaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti.</p>

<p rend="centre">Caturāsītibhikkhunīsahassāpadānaṃ dutiyaṃ.</p>

<p rend="subhead">3. Uppaladāyikātherīapadānaṃ</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Nagare aruṇavatiyā, aruṇo nāma khattiyo;</p>

<p rend="gathalast">Tassa rañño ahuṃ bhariyā, ekajjhaṃ cārayāmahaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Rahogatā nisīditvā, evaṃ cintesahaṃ tadā;</p>

<p rend="gathalast">‘Kusalaṃ me kataṃ natthi, ādāya gamiyaṃ mama.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘‘Mahābhitāpaṃ kaṭukaṃ, ghorarūpaṃ sudāruṇaṃ;</p>

<p rend="gathalast">Nirayaṃ nūna gacchāmi, ettha me natthi saṃsayo’.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Evāhaṃ <pb ed="M" n="2.0284" /> cintayitvāna, pahaṃsetvāna mānasaṃ;</p>

<p rend="gathalast">Rājānaṃ upagantvāna, idaṃ vacanamabraviṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘‘Itthī nāma mayaṃ deva, purisānittarā ahu <note>purisānugatā sadā (sī.), purisā na bhavāma no (syā.), purisānaṃ bharā mayaṃ (pī.)</note>;</p>

<p rend="gathalast">Ekaṃ me samaṇaṃ dehi, bhojayissāmi khattiya’.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Adāsi <pb ed="V" n="2.0272" /> me tadā rājā, samaṇaṃ bhāvitindriyaṃ;</p>

<p rend="gathalast">Tassa pattaṃ gahetvāna, paramannena pūrayiṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Pūretvā <pb ed="T" n="2.0383" /><pb ed="P" n="2.0602" /> paramaṃ annaṃ, saha sugandhalepanaṃ;</p>

<p rend="gathalast">Mahācelena chāditvā, adāsiṃ tuṭṭhamānasā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Sahassadevarājūnaṃ, mahesittamakārayiṃ;</p>

<p rend="gathalast">Sahassacakkavattīnaṃ, mahesittamakārayiṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Padesarajjaṃ vipulaṃ, gaṇanāto asaṅkhiyaṃ;</p>

<p rend="gathalast">Nānāvidhaṃ bahuṃ aññaṃ, tassa kammaphalaṃ tato.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Uppalasseva me vaṇṇo, abhirūpā sudassanā;</p>

<p rend="gathalast">Itthisabbaṅgasampannā, abhijātā jutindharā.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Pacchime bhave sampatte, ajāyiṃ sākiye kule;</p>

<p rend="gathalast">Nārīsahassapāmokkhā, suddhodanasutassahaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Nibbinditvā agārehaṃ, pabbajiṃ anagāriyaṃ;</p>

<p rend="gathalast">Sattamīrattisampattā <note>sattamiṃrattimapattā (sī. syā. pī.)</note>, catusaccamapāpuṇiṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Cīvaraṃ piṇḍapātañca, paccayaṃ sayanāsanaṃ;</p>

<p rend="gathalast">Parimetuṃ na sakkomi, piṇḍapātassidaṃ phalaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Yaṃ mayhaṃ pūritaṃ kammaṃ, kusalaṃ sarase muni;</p>

<p rend="gathalast">Tuyhatthāya mahāvīra, paricattaṃ bahuṃ mayā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, piṇḍapātassidaṃ phalaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Dve <pb ed="T" n="2.0384" /><pb ed="M" n="2.0285" /> gatiyo pajānāmi, devattaṃ atha mānusaṃ;</p>

<p rend="gathalast">Aññaṃ gatiṃ na jānāmi, piṇḍapātassidaṃ phalaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Ucce kule pajāyāmi, mahāsāle <note>tayo sāla (ka.)</note> mahaddhane;</p>

<p rend="gathalast">Aññe kule na jāyāmi, piṇḍapātassidaṃ phalaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Bhavābhave saṃsaritvā, sukkamūlena coditā;</p>

<p rend="gathalast">Amanāpaṃ na passāmi, somanassakataṃ phalaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Iddhīsu <pb ed="V" n="2.0273" /><pb ed="P" n="2.0603" /> ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ mama mahāvīra, uppannaṃ tava santike.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ uppaladāyikā bhikkhunī bhagavato sammukhā imā gāthāyo abhāsitthāti.</p>

<p rend="centre">Uppaladāyikātheriyāpadānaṃ tatiyaṃ.</p>

<p rend="subhead">4. Siṅgālamātutherīapadānaṃ</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="2.0385" /> nāma jino, sabbadhammāna pāragū;</p>

<p rend="gathalast">Ito satasahassamhi, kappe uppajji nāyako.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Tadāhaṃ haṃsavatiyaṃ, jātāmaccakule ahuṃ;</p>

<p rend="gathalast">Nānāratanapajjote, iddhe phīte mahaddhane.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Pitunā saha gantvāna, mahājanapurakkhatā;</p>

<p rend="gathalast">Dhammaṃ buddhassa sutvāna, pabbajiṃ anagāriyaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Pabbajitvāna <pb ed="M" n="2.0286" /> kāyena, pāpakammaṃ vivajjayiṃ;</p>

<p rend="gathalast">Vacīduccaritaṃ hitvā, ājīvaṃ parisodhayiṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Buddhe pasannā dhamme ca, saṅghe ca tibbagāravā;</p>

<p rend="gathalast">Saddhammassavane yuttā, buddhadassanalālasā <note>buddhadassanasālayā (syā.)</note>.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Aggaṃ saddhādhimuttānaṃ, assosiṃ bhikkhuniṃ tadā;</p>

<p rend="gathalast">Taṃ ṭhānaṃ patthayitvāna, tisso sikkhā apūrayiṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Tato <pb ed="V" n="2.0274" /> maṃ sugato āha, karuṇānugatāsayo;</p>

<p rend="gatha2">‘Yassa saddhā tathāgate, acalā suppatiṭṭhitā;</p>

<p rend="gathalast">Sīlañca <pb ed="P" n="2.0604" /> yassa kalyāṇaṃ, ariyakantaṃ pasaṃsitaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘‘Saṅghe pasādo yassatthi, ujubhūtañca dassanaṃ;</p>

<p rend="gathalast">Adaliddoti taṃ āhu, amoghaṃ tassa jīvitaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘‘Tasmā saddhañca sīlañca, pasādaṃ dhammadassanaṃ;</p>

<p rend="gathalast">Anuyuñjetha <pb ed="T" n="2.0386" /> medhāvī, saraṃ buddhāna <note>buddhānusāsanaṃ (sī.), buddhānaṃ sāsanaṃ (syā.)</note> sāsanaṃ’.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Taṃ sutvāhaṃ pamuditā, apucchiṃ paṇidhiṃ mama;</p>

<p rend="gatha2">Tadā anomo amito, byākarittha vināyako;</p>

<p rend="gathalast">‘Buddhe pasannā kalyāṇī, lacchase taṃ supatthitaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘‘Satasahassito kappe, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘‘Tassa dhammesu dāyādā, orasā dhammanimmitā;</p>

<p rend="gathalast">Siṅgālakassa <note>sigālakassa (sī. pī.)</note> mātāti, hessati satthu sāvikā’.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Taṃ sutvā muditā hutvā, yāvajīvaṃ tadā jinaṃ;</p>

<p rend="gathalast">Mettacittā paricariṃ, paṭipattīhi nāyakaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, giribbajapuruttame;</p>

<p rend="gathalast">Jātā seṭṭhikule phīte, mahāratanasañcaye.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Putto <pb ed="M" n="2.0287" /> siṅgālako nāma, mamāsi vipathe rato;</p>

<p rend="gathalast">Diṭṭhigahanapakkhando, disāpūjanatapparo.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Nānādisā namassantaṃ <note>namassati (syā.)</note>, piṇḍāya nagaraṃ vajaṃ;</p>

<p rend="gathalast">Taṃ disvā ovadī buddho, magge ṭhatvā vināyako.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Tassa desayato dhammaṃ, panādo vimhayo ahu;</p>

<p rend="gathalast">Dvekoṭinaranārīnaṃ, dhammābhisamayo ahu.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Tadāhaṃ <pb ed="T" n="2.0387" /> parisaṃ gantvā, sutvā sugatabhāsitaṃ;</p>

<p rend="gathalast">Sotāpattiphalaṃ pattā, pabbajiṃ anagāriyaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Na <pb ed="V" n="2.0275" /><pb ed="P" n="2.0605" /> cireneva kālena, buddhadassanalālasā;</p>

<p rend="gathalast">Anussatiṃ taṃ bhāvetvā, arahattamapāpuṇiṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Dassanatthāya buddhassa, sabbadā ca vajāmahaṃ;</p>

<p rend="gathalast">Atittāyeva passāmi, rūpaṃ nayananandanaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Sabbapāramisambhūtaṃ, lakkhīnilayanaṃ varaṃ;</p>

<p rend="gathalast">Rūpaṃ sabbasubhākiṇṇaṃ, atittā viharāmahaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Jino tasmiṃ guṇe tuṭṭho, etadagge ṭhapesi maṃ;</p>

<p rend="gathalast">Siṅgālakassa yā mātā, aggā saddhādhimuttikā <note>saṃghavimuttikā (pī.), mamādhimuttikā (ka.)</note>.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Iddhīsu ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmuni.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ mama mahāvīra, uppannaṃ tava santike.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0388" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ siṅgālamātā bhikkhunī imā gāthāyo abhāsitthāti.</p>

<p rend="centre">Siṅgālamātutheriyāpadānaṃ catutthaṃ.</p>

<p rend="subhead">5. Sukkātherīapadānaṃ</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="2.0288" /> kappe, vipassī nāma nāyako;</p>

<p rend="gathalast">Uppajji cārudassano, sabbadhammavipassako.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Tadāhaṃ bandhumatiyaṃ, jātā aññatare kule;</p>

<p rend="gathalast">Dhammaṃ sutvāna munino, pabbajiṃ anagāriyaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Bahussutā <pb ed="V" n="2.0276" /> dhammadharā, paṭibhānavatī tathā;</p>

<p rend="gathalast">Vicittakathikā cāpi, jinasāsanakārikā.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Tadā <pb ed="P" n="2.0606" /> dhammakathaṃ katvā, hitāya janataṃ bahuṃ <note>janatāya hitaṃ bahuṃ (sī.) … sadā (syā.), hitāya janasaṃsariṃ (pī.)</note>;</p>

<p rend="gathalast">Tato cutāhaṃ tusitaṃ, upapannā yasassinī.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, sikhī viya sikhī jino;</p>

<p rend="gathalast">Tapanto yasasā loke <note>lokaṃ (syā. pī.)</note>, uppajji vadataṃ varo.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Tadāpi pabbajitvāna, buddhasāsanakovidā;</p>

<p rend="gathalast">Jotetvā jinavākyāni, tatopi tidivaṃ gatā.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Ekatiṃseva kappamhi, vessabhū nāma nāyako;</p>

<p rend="gathalast">Uppajjittha mahāñāṇī, tadāpi ca tathevahaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Pabbajitvā <pb ed="T" n="2.0389" /> dhammadharā, jotayiṃ jinasāsanaṃ;</p>

<p rend="gathalast">Gantvā marupuraṃ rammaṃ, anubhosiṃ mahāsukhaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, kakusandho jinuttamo;</p>

<p rend="gathalast">Uppajji narasaraṇo <note>narasaddūlo (sī. syā. pī.)</note>, tadāpi ca tathevahaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Pabbajitvā munimataṃ, jotayitvā yathāyukaṃ;</p>

<p rend="gathalast">Tato cutāhaṃ tidivaṃ, agaṃ sabhavanaṃ yathā.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, koṇāgamananāyako;</p>

<p rend="gathalast">Uppajji lokasaraṇo, araṇo amataṅgato <note>vadataṃ varo, sabbasattānamuttamo (syā.)</note>.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Tadāpi pabbajitvāna, sāsane tassa tādino;</p>

<p rend="gathalast">Bahussutā dhammadharā, jotayiṃ jinasāsanaṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Imasmiṃyeva <pb ed="M" n="2.0289" /> kappamhi, kassapo munimuttamo;</p>

<p rend="gathalast">Uppajji lokasaraṇo, araṇo maraṇantagū.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Tassāpi naravīrassa, pabbajitvāna sāsane;</p>

<p rend="gathalast">Pariyāpuṭasaddhammā, paripucchāvisāradā.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Susīlā lajjinī ceva, tīsu sikkhāsu kovidā;</p>

<p rend="gathalast">Bahuṃ dhammakathaṃ katvā, yāvajīvaṃ mahāmune.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Tena <pb ed="P" n="2.0607" /> kammavipākena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Pacchime <pb ed="V" n="2.0277" /> ca bhave dāni, giribbajapuruttame;</p>

<p rend="gathalast">Jātā seṭṭhikule phīte, mahāratanasañcaye.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Yadā <pb ed="T" n="2.0390" /> bhikkhusahassena, parivuto lokanāyako;</p>

<p rend="gathalast">Upāgami rājagahaṃ, sahassakkhena vaṇṇito.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘‘Danto dantehi saha purāṇajaṭilehi, vippamutto vippamuttehi;</p>

<p rend="gathalast">Siṅgīnikkhasavaṇṇo, rājagahaṃ pāvisi bhagavā’.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Disvā buddhānubhāvaṃ taṃ, sutvāva guṇasañcayaṃ;</p>

<p rend="gathalast">Buddhe cittaṃ pasādetvā, pūjayiṃ taṃ yathābalaṃ.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Aparena ca kālena, dhammadinnāya santike;</p>

<p rend="gathalast">Agārā nikkhamitvāna, pabbajiṃ anagāriyaṃ.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Kesesu chijjamānesu, kilese jhāpayiṃ ahaṃ;</p>

<p rend="gathalast">Uggahiṃ sāsanaṃ sabbaṃ, pabbajitvācirenahaṃ.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Tato dhammamadesesiṃ, mahājanasamāgame;</p>

<p rend="gathalast">Dhamme desiyamānamhi, dhammābhisamayo ahu.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Nekapāṇasahassānaṃ, taṃ viditvātivimhito;</p>

<p rend="gathalast">Abhippasanno me yakkho, bhamitvāna giribbajaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Kiṃ me katā rājagahe manussā, madhuṃ pītāva acchare;</p>

<p rend="gathalast">Ye sukkaṃ na upāsanti, desentiṃ amataṃ padaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Tañca <pb ed="M" n="2.0290" /> appaṭivānīyaṃ, asecanakamojavaṃ;</p>

<p rend="gathalast">Pivanti maññe sappaññā, valāhakamivaddhagū.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Iddhīsu <pb ed="T" n="2.0391" /> ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Atthadhammaniruttīsu <pb ed="P" n="2.0608" />, paṭibhāne tatheva ca;</p>

<p rend="gathalast">Ñāṇaṃ mama mahāvīra, uppannaṃ tava santike.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0278" /> jhāpitā mayhaṃ…pe… viharāmi anāsavā.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ sukkā bhikkhunī imā gāthāyo abhāsitthāti.</p>

<p rend="centre">Sukkātheriyāpadānaṃ pañcamaṃ.</p>

<p rend="centre">Pañcamaṃ bhāṇavāraṃ.</p>

<p rend="subhead">6. Abhirūpanandātherīapadānaṃ</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Ekanavutito kappe, vipassī nāma nāyako;</p>

<p rend="gathalast">Uppajji cārudassano, sabbadhammesu cakkhumā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Tadāhaṃ bandhumatiyaṃ, iddhe phīte mahākule;</p>

<p rend="gathalast">Jātā <pb ed="T" n="2.0392" /> surūpā dayitā, pūjanīyā janassa ca.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Upagantvā mahāvīraṃ, vipassiṃ lokanāyakaṃ;</p>

<p rend="gathalast">Dhammaṃ suṇitvā saraṇaṃ, upesiṃ naranāyakaṃ.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Sīlesu saṃvutā hutvā, nibbute ca naruttame;</p>

<p rend="gathalast">Dhātuthūpassa upari, soṇṇacchattamapūjayiṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Muttacāgā sīlavatī, yāvajīvaṃ tato cutā;</p>

<p rend="gathalast">Jahitvā mānusaṃ dehaṃ, tāvatiṃsūpagā ahaṃ.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Tadā <pb ed="M" n="2.0291" /> dasahi ṭhānehi, adhibhotvāna sesake <note>adhibhotvā asesato (syā.)</note>;</p>

<p rend="gathalast">Rūpasaddehi gandhehi, rasehi phusanehi ca.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Āyunāpi ca vaṇṇena, sukhena yasasāpi ca;</p>

<p rend="gathalast">Tathevādhipateyyena, adhigayha virocahaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Pacchime ca bhave dāni, jātāhaṃ kapilavhaye;</p>

<p rend="gathalast">Dhītā khemakasakkassa, nandā nāmāti vissutā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Abhirūpasampadampi <note>abhirupaṃ upapadaṃ (sī.), abhirupaṃ uppādaṃ (pī.)</note>, ahu me kantisūcakaṃ;</p>

<p rend="gathalast">Yadāhaṃ yobbanappattā, rūpalāvaññabhūsitā.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Tadā <pb ed="V" n="2.0279" /><pb ed="P" n="2.0609" /><note>tadā mamatthaṃ (sī.), idha mamatte (syā. ka.)</note> matthe sakyānaṃ, vivādo sumahā ahu;</p>

<p rend="gathalast">Pabbājesi tato tāto, mā sakyā vinassiṃsuti.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Pabbajitvā tathāgataṃ, rūpadessiṃ naruttamaṃ;</p>

<p rend="gathalast">Sutvāna nopagacchāmi, mama rūpena gabbitā.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘Ovādampi <pb ed="T" n="2.0393" /> na gacchāmi, buddhadassanabhīrutā;</p>

<p rend="gathalast">Tadā jino upāyena, upanetvā sasantikaṃ.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Tissitthiyo <note>tisso thīyo (sī. pī.)</note> nidassesi, iddhiyā maggakovido;</p>

<p rend="gathalast">Accharārūpasadisaṃ, taruṇiṃ jaritaṃ <note>jarikaṃ (syā. ka.)</note> mataṃ.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Tāyo disvā susaṃviggā, virattāse kaḷevare;</p>

<p rend="gathalast">Aṭṭhāsiṃ bhavanibbindā, tadā maṃ āha nāyako.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘‘Āturaṃ asuciṃ pūtiṃ, passa nande samussayaṃ;</p>

<p rend="gathalast">Uggharantaṃ paggharantaṃ, bālānaṃ abhinanditaṃ.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘‘Asubhāya cittaṃ bhāvehi, ekaggaṃ susamāhitaṃ;</p>

<p rend="gathalast">Yathā idaṃ tathā etaṃ, yathā etaṃ tathā idaṃ.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘‘Evametaṃ avekkhantī, rattindivamatanditā;</p>

<p rend="gathalast">Tato sakāya paññāya, abhinibbijjha vacchasi’.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Tassā <pb ed="M" n="2.0292" /> me appamattāya, vicarantiyā <note>vicarantvādha (sī.), vicinantīdha (syā. pī.)</note> yoniso;</p>

<p rend="gathalast">Yathābhūtaṃ ayaṃ kāyo, diṭṭho santarabāhiro.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Atha nibbindahaṃ kāye, ajjhattañca virajjahaṃ;</p>

<p rend="gathalast">Appamattā visaṃyuttā, upasantāmhi nibbutā.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Iddhīsu ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā <pb ed="T" n="2.0394" />, natthi dāni punabbhavo.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ mama mahāvīra, uppannaṃ tava santike.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0280" /><pb ed="P" n="2.0610" /> jhāpitā mayhaṃ…pe… viharāmi anāsavā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ abhirūpanandā bhikkhunī imā gāthāyo abhāsitthāti.</p>

<p rend="centre">Abhirūpanandātheriyāpadānaṃ chaṭṭhaṃ.</p>

<p rend="subhead">7. Aḍḍhakāsitherīapadānaṃ</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Tadāhaṃ pabbajitvāna, tassa buddhassa sāsane;</p>

<p rend="gathalast">Saṃvutā pātimokkhamhi, indriyesu ca pañcasu.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Mattaññunī ca asane, yuttā jāgariyepi ca;</p>

<p rend="gathalast">Vasantī yuttayogāhaṃ, bhikkhuniṃ vigatāsavaṃ.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Akkosiṃ duṭṭhacittāhaṃ, gaṇiketi bhaṇiṃ tadā;</p>

<p rend="gathalast">Tena pāpena kammena, nirayamhi apaccisaṃ.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Tena <pb ed="T" n="2.0395" /><pb ed="M" n="2.0293" /> kammāvasesena, ajāyiṃ gaṇikākule;</p>

<p rend="gathalast">Bahusova parādhīnā, pacchimāya ca jātiyaṃ.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Kāsīsu seṭṭhikulajā, brahmacārībalenahaṃ;</p>

<p rend="gathalast">Accharā viya devesu, ahosiṃ rūpasampadā.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Disvāna dassanīyaṃ maṃ, giribbajapuruttame;</p>

<p rend="gathalast">Gaṇikatte nivesesuṃ, akkosanabalena me.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Sāhaṃ sutvāna saddhammaṃ, buddhaseṭṭhena desitaṃ;</p>

<p rend="gathalast">Pubbavāsanasampannā, pabbajiṃ anagāriyaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Tadūpasampadatthāya, gacchantī jinasantikaṃ;</p>

<p rend="gathalast">Magge dhutte ṭhite sutvā, labhiṃ dūtopasampadaṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Sabbakammaṃ <pb ed="V" n="2.0281" /><pb ed="P" n="2.0611" /> parikkhīṇaṃ, puññaṃ pāpaṃ tatheva ca;</p>

<p rend="gathalast">Sabbasaṃsāramuttiṇṇā, gaṇikattañca khepitaṃ.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Iddhīsu ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ mama mahāvīra, uppannaṃ tava santike.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0396" /> vata me āsi…pe… kataṃ buddhassa sāsanaṃ.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ aḍḍhakāsi bhikkhunī imā gāthāyo abhāsitthāti.</p>

<p rend="centre">Aḍḍhakāsitheriyāpadānaṃ sattamaṃ.</p>

<p rend="subhead">8. Puṇṇikātherīapadānaṃ</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Vipassino bhagavato, sikhino vessabhussa ca;</p>

<p rend="gathalast">Kakusandhassa munino, koṇāgamanatādino.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Kassapassa <pb ed="M" n="2.0294" /> ca buddhassa, pabbajitvāna sāsane;</p>

<p rend="gathalast">Bhikkhunī sīlasampannā, nipakā saṃvutindriyā.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘Bahussutā dhammadharā, dhammatthapaṭipucchikā;</p>

<p rend="gathalast">Uggahetā ca dhammānaṃ, sotā payirupāsitā.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Desentī janamajjhehaṃ, ahosiṃ jinasāsane;</p>

<p rend="gathalast">Bāhusaccena tenāhaṃ, pesalā atimaññisaṃ.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Pacchime <pb ed="V" n="2.0282" /> ca bhave dāni, sāvatthiyaṃ puruttame;</p>

<p rend="gathalast">Anāthapiṇḍino gehe, jātāhaṃ kumbhadāsiyā.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘Gatā udakahāriyaṃ, sotthiyaṃ dijamaddasaṃ;</p>

<p rend="gathalast">Sītaṭṭaṃ toyamajjhamhi, taṃ disvā idamabraviṃ.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> ‘‘‘Udahārī <pb ed="T" n="2.0397" /><pb ed="P" n="2.0612" /> ahaṃ sīte, sadā udakamotariṃ;</p>

<p rend="gathalast">Ayyānaṃ daṇḍabhayabhītā, vācādosabhayaṭṭitā <note>vācārosabhayaṭṭitā (syā.)</note>.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ‘‘‘Kassa brāhmaṇa tvaṃ bhīto, sadā udakamotari;</p>

<p rend="gathalast">Vedhamānehi gattehi, sītaṃ vedayase bhusaṃ’.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> ‘‘‘Jānantī vata maṃ bhoti, puṇṇike paripucchasi;</p>

<p rend="gathalast">Karontaṃ kusalaṃ kammaṃ, rundhantaṃ <note>niddhantaṃ (sī. pī.), nudantaṃ (syā.)</note> katapāpakaṃ.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> ‘‘‘Yo ce vuḍḍho daharo vā, pāpakammaṃ pakubbati;</p>

<p rend="gathalast">Dakābhisiñcanā sopi <note>bhoti (sī. ka.) therīgā. 239</note>, pāpakammā pamuccati’.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> ‘‘Uttarantassa akkhāsiṃ, dhammatthasaṃhitaṃ padaṃ;</p>

<p rend="gathalast">Tañca sutvā sa saṃviggo <note>susaṃviggo (syā.)</note>, pabbajitvārahā ahu.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> ‘‘Pūrentī ūnakasataṃ, jātā dāsikule yato;</p>

<p rend="gathalast">Tato puṇṇāti nāmaṃ me, bhujissaṃ maṃ akaṃsu te.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> ‘‘Seṭṭhiṃ tatonujānetvā <note>tato anumodetvā (sī. syā.), tato anumānetvā (pī.)</note>, pabbajiṃ anagāriyaṃ;</p>

<p rend="gathalast">Na cireneva kālena, arahattamapāpuṇiṃ.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> ‘‘Iddhīsu <pb ed="M" n="2.0295" /> ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ <pb ed="T" n="2.0398" /> me vimalaṃ suddhaṃ, buddhaseṭṭhassa vāhasā.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘Bhāvanāya mahāpaññā, suteneva sutāvinī;</p>

<p rend="gathalast">Mānena nīcakulajā, na hi kammaṃ vinassati <note>panassati (syā.)</note>.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0283" /> jhāpitā mayhaṃ…pe… viharāmi anāsavā.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ puṇṇikā bhikkhunī imā gāthāyo abhāsitthāti.</p>

<p rend="centre">Puṇṇikātheriyāpadānaṃ aṭṭhamaṃ.</p>

<p rend="subhead">9. Ambapālitherīapadānaṃ</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> ‘‘Yo <pb ed="P" n="2.0613" /> raṃsiphusitāveḷo, phusso nāma mahāmuni;</p>

<p rend="gathalast">Tassāhaṃ bhaginī āsiṃ, ajāyiṃ khattiye kule.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> ‘‘Tassa dhammaṃ suṇitvāhaṃ, vippasannena cetasā;</p>

<p rend="gathalast">Mahādānaṃ daditvāna, patthayiṃ rūpasampadaṃ.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, sikhī lokagganāyako;</p>

<p rend="gathalast">Uppanno lokapajjoto, tilokasaraṇo jino.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> ‘‘Tadāruṇapure ramme, brāhmaññakulasambhavā;</p>

<p rend="gathalast">Vimuttacittaṃ kupitā, bhikkhuniṃ abhisāpayiṃ.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ‘‘Vesikāva <pb ed="T" n="2.0399" /> anācārā, jinasāsanadūsikā;</p>

<p rend="gathalast">Evaṃ akkosayitvāna, tena pāpena kammunā.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> ‘‘Dāruṇaṃ <pb ed="M" n="2.0296" /> nirayaṃ gantvā, mahādukkhasamappitā;</p>

<p rend="gathalast">Tato cutā manussesu, upapannā tapassinī.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> ‘‘Dasajātisahassāni, gaṇikattamakārayiṃ;</p>

<p rend="gathalast">Tamhā pāpā na muccissaṃ, bhutvā duṭṭhavisaṃ yathā.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ‘‘Brahmacariyamasevissaṃ <note>brahmavesamasevissaṃ (syā.), brahmaceramasevissaṃ (pī.)</note>, kassape jinasāsane;</p>

<p rend="gathalast">Tena kammavipākena, ajāyiṃ tidase pure.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> ‘‘Pacchime bhave sampatte, ahosiṃ opapātikā;</p>

<p rend="gathalast">Ambasākhantare jātā, ambapālīti tenahaṃ.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ‘‘Parivutā <pb ed="V" n="2.0284" /> pāṇakoṭīhi, pabbajiṃ jinasāsane;</p>

<p rend="gathalast">Pattāhaṃ acalaṃ ṭhānaṃ, dhītā buddhassa orasā.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> ‘‘Iddhīsu ca vasī homi, sotadhātuvisuddhiyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ me vimalaṃ suddhaṃ, buddhaseṭṭhassa vāhasā.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0614" /> jhāpitā mayhaṃ…pe… viharāmi anāsavā.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0400" /> vata me āsi…pe… kataṃ buddhassa sāsanaṃ.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ ambapāli bhikkhunī imā gāthāyo</p>

<p rend="bodytext">Abhāsitthāti.</p>

<p rend="centre">Ambapālitheriyāpadānaṃ navamaṃ.</p>

<p rend="subhead">10. Pesalātherīapadānaṃ</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> ‘‘Sāvatthiyaṃ <pb ed="M" n="2.0297" /> pure vare, upāsakakule ahaṃ;</p>

<p rend="gathalast">Pasūtā taṃ <note>naṃ (syā.)</note> jinavaraṃ, disvā sutvā ca desanaṃ.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> ‘‘Taṃ vīraṃ saraṇaṃ gantvā, sīlāni ca samādiyiṃ;</p>

<p rend="gathalast">Kadāci so mahāvīro, mahājanasamāgame.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> ‘‘Attano abhisambodhiṃ, pakāsesi narāsabho;</p>

<p rend="gathalast">Ananussutadhammesu, pubbe dukkhādikesu ca.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> ‘‘Cakkhu ñāṇañca paññā ca, vijjāloko ca āsi me;</p>

<p rend="gathalast">Taṃ sutvā uggahetvāna, paripucchiñca bhikkhavo.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> ‘‘Tena <pb ed="V" n="2.0285" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> ‘‘Pacchime <pb ed="T" n="2.0401" /> ca bhave dāni, jātā seṭṭhimahākule;</p>

<p rend="gathalast">Upecca buddhaṃ saddhammaṃ, sutvā saccūpasaṃhitaṃ.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> ‘‘Pabbajitvācireneva, saccatthāni <note>sabbatthāni (syā. ka.)</note> vicintayaṃ;</p>

<p rend="gathalast">Khepetvā āsave sabbe, arahattamapāpuṇiṃ.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> ‘‘Iddhīsu ca vasī homi, dibbāya sotadhātuyā;</p>

<p rend="gathalast">Cetopariyañāṇassa, vasī homi mahāmune.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> ‘‘Pubbenivāsaṃ jānāmi, dibbacakkhu visodhitaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> ‘‘Atthadhammaniruttīsu, paṭibhāne tatheva ca;</p>

<p rend="gathalast">Ñāṇaṃ me vimalaṃ suddhaṃ, buddhaseṭṭhassa vāhasā.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgīva bandhanaṃ chetvā, viharāmi anāsavā.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="P" n="2.0615" /> vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0298" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ pesalā <note>selā (syā. pī.)</note> bhikkhunī imā gāthāyo abhāsitthāti.</p>

<p rend="centre">Pesalātheriyāpadānaṃ dasamaṃ.</p>

<p rend="centre">Khattiyāvaggo catuttho.</p>

<p rend="bodytext">Tassuddānaṃ –</p>

<p rend="gatha1">Khattiyā <pb ed="T" n="2.0402" /> brāhmaṇī ceva, tathā uppaladāyikā;</p>

<p rend="gathalast">Siṅgālamātā sukkā ca, abhirūpā aḍḍhakāsikā.</p>

<p rend="gatha1">Puṇṇā ca ambapālī ca, pesalāti ca tā dasa;</p>

<p rend="gathalast">Gāthāyo dvisatānettha, dvicattālīsa cuttari.</p>

<p rend="bodytext">Atha <pb ed="V" n="2.0286" /> vagguddānaṃ –</p>

<p rend="gatha1">Sumedhā ekūposathā, kuṇḍalakesī khattiyā;</p>

<p rend="gathalast">Sahassaṃ tisatā gāthā, sattatālīsa piṇḍitā.</p>

<p rend="gatha1">Saha uddānagāthāhi, gaṇitāyo vibhāvibhi;</p>

<p rend="gathalast">Sahassaṃ tisataṃ gāthā, sattapaññāsameva cāti.</p>

<p rend="centre">Therikāpadānaṃ samattaṃ.</p>

<p rend="centre">Apadānapāḷi samattā.</p>
</body>
<back></back>
</text>
</TEI.2>