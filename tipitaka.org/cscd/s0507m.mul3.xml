<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Mahāvaggo</p>

<p rend="subhead">1. Ambasakkarapetavatthu</p>

<p rend="hangnum" n="517"><hi rend="paranum">517</hi><hi rend="dot">.</hi></p>

<p rend="gatha1"> Vesālī <pb ed="T" n="0.0223" /><pb ed="M" n="0.0181" /><pb ed="V" n="0.0137" /><pb ed="P" n="0.0065" /> nāma nagaratthi vajjīnaṃ, tattha ahu licchavi ambasakkaro <note>ambasakkharo (sī. syā.), appasakkaro (ka.)</note>;</p>

<p rend="gathalast">Disvāna petaṃ nagarassa bāhiraṃ, tattheva pucchittha taṃ kāraṇatthiko.</p>

<p rend="hangnum" n="518"><hi rend="paranum">518</hi><hi rend="dot">.</hi></p>

<p rend="gatha1"> ‘‘Seyyā nisajjā nayimassa atthi, abhikkamo natthi paṭikkamo ca;</p>

<p rend="gathalast">Asitapītakhāyitavatthabhogā, paricārikā <note>paricāraṇā (sī. pī.)</note> sāpi imassa natthi.</p>

<p rend="hangnum" n="519"><hi rend="paranum">519</hi><hi rend="dot">.</hi></p>

<p rend="gatha1"> ‘‘Ye ñātakā diṭṭhasutā suhajjā, anukampakā yassa ahesuṃ pubbe;</p>

<p rend="gathalast">Daṭṭhumpi te dāni na taṃ labhanti, virājitatto <note>virādhitatto (sī. pī.)</note> hi janena tena.</p>

<p rend="hangnum" n="520"><hi rend="paranum">520</hi><hi rend="dot">.</hi></p>

<p rend="gatha1"> ‘‘Na oggatattassa bhavanti mittā, jahanti mittā vikalaṃ viditvā;</p>

<p rend="gathalast">Atthañca disvā parivārayanti, bahū mittā uggatattassa honti.</p>

<p rend="hangnum" n="521"><hi rend="paranum">521</hi><hi rend="dot">.</hi></p>

<p rend="gatha1"> ‘‘Nihīnatto sabbabhogehi kiccho, sammakkhito <pb ed="T" n="0.0224" /> samparibhinnagatto;</p>

<p rend="gathalast">Ussāvabindūva palimpamāno, ajja suve jīvitassūparodho.</p>

<p rend="hangnum" n="522"><hi rend="paranum">522</hi><hi rend="dot">.</hi></p>

<p rend="gatha1"> ‘‘Etādisaṃ uttamakicchappattaṃ, uttāsitaṃ pucimandassa sūle;</p>

<p rend="gathalast">‘Atha tvaṃ kena vaṇṇena vadesi yakkha, jīva bho jīvitameva seyyo’’’ti.</p>

<p rend="hangnum" n="523"><hi rend="paranum">523</hi><hi rend="dot">.</hi></p>

<p rend="gatha1"> ‘‘Sālohito <pb ed="M" n="0.0182" /><pb ed="P" n="0.0066" /> esa ahosi mayhaṃ, ahaṃ sarāmi purimāya jātiyā;</p>

<p rend="gathalast">Disvā ca me kāruññamahosi rāja, mā pāpadhammo nirayaṃ patāyaṃ <note>pati + ayaṃ = patāyaṃ</note>.</p>

<p rend="hangnum" n="524"><hi rend="paranum">524</hi><hi rend="dot">.</hi></p>

<p rend="gatha1"> ‘‘Ito cuto licchavi esa poso, sattussadaṃ nirayaṃ ghorarūpaṃ;</p>

<p rend="gathalast">Upapajjati dukkaṭakammakārī, mahābhitāpaṃ kaṭukaṃ bhayānakaṃ.</p>

<p rend="hangnum" n="525"><hi rend="paranum">525</hi><hi rend="dot">.</hi></p>

<p rend="gatha1"> ‘‘Anekabhāgena guṇena seyyo, ayameva sūlo nirayena tena;</p>

<p rend="gathalast">Ekantadukkhaṃ kaṭukaṃ bhayānakaṃ, ekantatibbaṃ nirayaṃ patāyaṃ <note>pate + ayaṃ = patāyaṃ</note>.</p>

<p rend="hangnum" n="526"><hi rend="paranum">526</hi><hi rend="dot">.</hi></p>

<p rend="gatha1"> ‘‘Idañca <pb ed="T" n="0.0225" /> sutvā vacanaṃ mameso, dukkhūpanīto vijaheyya pāṇaṃ;</p>

<p rend="gathalast">Tasmā ahaṃ santike na bhaṇāmi, mā me kato jīvitassūparodho’’.</p>

<p rend="hangnum" n="527"><hi rend="paranum">527</hi><hi rend="dot">.</hi></p>

<p rend="gatha1"> ‘‘Aññāto eso <note>ajjhito esa (ka.)</note> purisassa attho, aññampi icchāmase pucchituṃ tuvaṃ;</p>

<p rend="gathalast">Okāsakammaṃ sace no karosi, pucchāma taṃ no na ca kujjhitabba’’nti.</p>

<p rend="hangnum" n="528"><hi rend="paranum">528</hi><hi rend="dot">.</hi></p>

<p rend="gatha1"> ‘‘Addhā paṭiññā me tadā ahu <note>paṭiññātametaṃ tadāhu (ka.), paṭiññā na mete tadā ahu (?)</note>, nācikkhanā appasannassa hoti;</p>

<p rend="gathalast">Akāmā saddheyyavacoti katvā, pucchassu maṃ kāmaṃ yathā visayha’’nti <note>visayaṃ (ka.)</note>.</p>

<p rend="hangnum" n="529"><hi rend="paranum">529</hi><hi rend="dot">.</hi></p>

<p rend="gatha1"> ‘‘Yaṃ <pb ed="V" n="0.0138" /> kiñcahaṃ cakkhunā passissāmi <note>passāmi (ka.)</note>, sabbampi tāhaṃ abhisaddaheyyaṃ;</p>

<p rend="gathalast">Disvāva taṃ nopi ce saddaheyyaṃ, kareyyāsi <note>karohi (katthaci)</note> me yakkha niyassakamma’’nti.</p>

<p rend="hangnum" n="530"><hi rend="paranum">530</hi><hi rend="dot">.</hi></p>

<p rend="gatha1"> ‘‘Saccappaṭiññā <pb ed="M" n="0.0183" /> tava mesā hotu, sutvāna dhammaṃ labha suppasādaṃ;</p>

<p rend="gatha2">Aññatthiko <pb ed="T" n="0.0226" /> no ca paduṭṭhacitto, yaṃ te sutaṃ asutañcāpi dhammaṃ;</p>

<p rend="gathalast">Sabbampi akkhissaṃ <note>sabbaṃ ācikkhissaṃ (sī.)</note> yathā pajānanti.</p>

<p rend="hangnum" n="531"><hi rend="paranum">531</hi><hi rend="dot">.</hi></p>

<p rend="gatha1"> ‘‘Setena assena alaṅkatena, upayāsi sūlāvutakassa santike;</p>

<p rend="gathalast">Yānaṃ idaṃ abbhutaṃ dassaneyyaṃ, kissetaṃ kammassa ayaṃ vipāko’’ti.</p>

<p rend="hangnum" n="532"><hi rend="paranum">532</hi><hi rend="dot">.</hi></p>

<p rend="gatha1"> ‘‘Vesāliyā <pb ed="P" n="0.0067" /> nagarassa <note>tassa nagarassa (sī. syā. pī.)</note> majjhe, cikkhallamagge narakaṃ ahosi;</p>

<p rend="gathalast">Gosīsamekāhaṃ pasannacitto, setaṃ <note>setuṃ (syā. ka.)</note> gahetvā narakasmiṃ nikkhipiṃ.</p>

<p rend="hangnum" n="533"><hi rend="paranum">533</hi><hi rend="dot">.</hi></p>

<p rend="gatha1"> ‘‘Etasmiṃ pādāni patiṭṭhapetvā, mayañca aññe ca atikkamimhā;</p>

<p rend="gathalast">Yānaṃ idaṃ abbhutaṃ dassaneyyaṃ, tasseva kammassa ayaṃ vipāko’’ti.</p>

<p rend="hangnum" n="534"><hi rend="paranum">534</hi><hi rend="dot">.</hi></p>

<p rend="gatha1"> ‘‘Vaṇṇo ca te sabbadisā pabhāsati, gandho ca te sabbadisā pavāyati;</p>

<p rend="gathalast">Yakkhiddhipattosi mahānubhāvo, naggo cāsi kissa ayaṃ vipāko’’ti.</p>

<p rend="hangnum" n="535"><hi rend="paranum">535</hi><hi rend="dot">.</hi></p>

<p rend="gatha1"> ‘‘Akkodhano <pb ed="T" n="0.0227" /> niccapasannacitto, saṇhāhi vācāhi janaṃ upemi;</p>

<p rend="gathalast">Tasseva kammassa ayaṃ vipāko, dibbo me vaṇṇo satataṃ pabhāsati.</p>

<p rend="hangnum" n="536"><hi rend="paranum">536</hi><hi rend="dot">.</hi></p>

<p rend="gatha1"> ‘‘Yasañca kittiñca dhamme ṭhitānaṃ, disvāna mantemi <note>disvā samantemi (ka.)</note> pasannacitto;</p>

<p rend="gathalast">Tasseva kammassa ayaṃ vipāko, dibbo me gandho satataṃ pavāyati.</p>

<p rend="hangnum" n="537"><hi rend="paranum">537</hi><hi rend="dot">.</hi></p>

<p rend="gatha1"> ‘‘Sahāyānaṃ <pb ed="M" n="0.0184" /> titthasmiṃ nhāyantānaṃ, thale gahetvā nidahissa dussaṃ;</p>

<p rend="gathalast">Khiḍḍatthiko no ca paduṭṭhacitto, tenamhi naggo kasirā ca vuttī’’ti.</p>

<p rend="hangnum" n="538"><hi rend="paranum">538</hi><hi rend="dot">.</hi></p>

<p rend="gatha1"> ‘‘Yo kīḷamāno pakaroti pāpaṃ, tassedisaṃ kammavipākamāhu;</p>

<p rend="gathalast">Akīḷamāno pana yo karoti, kiṃ tassa kammassa vipākamāhū’’ti.</p>

<p rend="hangnum" n="539"><hi rend="paranum">539</hi><hi rend="dot">.</hi></p>

<p rend="gatha1"> ‘‘Ye duṭṭhasaṅkappamanā manussā, kāyena vācāya ca saṅkiliṭṭhā;</p>

<p rend="gathalast">Kāyassa bhedā abhisamparāyaṃ, asaṃsayaṃ te nirayaṃ upenti.</p>

<p rend="hangnum" n="540"><hi rend="paranum">540</hi><hi rend="dot">.</hi></p>

<p rend="gatha1"> ‘‘Apare <pb ed="T" n="0.0228" /> pana sugatimāsamānā, dāne ratā saṅgahitattabhāvā;</p>

<p rend="gathalast">Kāyassa bhedā abhisamparāyaṃ, asaṃsayaṃ te sugatiṃ upentī’’ti.</p>

<p rend="hangnum" n="541"><hi rend="paranum">541</hi><hi rend="dot">.</hi></p>

<p rend="gatha1"> ‘‘Taṃ kinti jāneyyamahaṃ avecca, kalyāṇapāpassa ayaṃ vipāko;</p>

<p rend="gathalast">Kiṃ vāhaṃ disvā abhisaddaheyyaṃ, ko vāpi maṃ saddahāpeyya eta’’nti.</p>

<p rend="hangnum" n="542"><hi rend="paranum">542</hi><hi rend="dot">.</hi></p>

<p rend="gatha1"> ‘‘Disvā <pb ed="P" n="0.0068" /> ca sutvā abhisaddahassu, kalyāṇapāpassa ayaṃ vipāko;</p>

<p rend="gathalast">Kalyāṇapāpe ubhaye asante, siyā nu sattā sugatā duggatā vā.</p>

<p rend="hangnum" n="543"><hi rend="paranum">543</hi><hi rend="dot">.</hi></p>

<p rend="gatha1"> ‘‘No <pb ed="V" n="0.0139" /> cettha kammāni kareyyuṃ maccā, kalyāṇapāpāni manussaloke;</p>

<p rend="gathalast">Nāhesuṃ sattā sugatā duggatā vā, hīnā paṇītā ca manussaloke.</p>

<p rend="hangnum" n="544"><hi rend="paranum">544</hi><hi rend="dot">.</hi></p>

<p rend="gatha1"> ‘‘Yasmā <pb ed="M" n="0.0185" /> ca kammāni karonti maccā, kalyāṇapāpāni manussaloke;</p>

<p rend="gathalast">Tasmā hi sattā sugatā duggatā vā, hīnā <pb ed="T" n="0.0229" /> paṇītā ca manussaloke.</p>

<p rend="hangnum" n="545"><hi rend="paranum">545</hi><hi rend="dot">.</hi></p>

<p rend="gatha1"> ‘‘Dvayajja kammānaṃ vipākamāhu, sukhassa dukkhassa ca vedanīyaṃ;</p>

<p rend="gathalast">Tā devatāyo paricārayanti, paccanti bālā dvayataṃ apassino.</p>

<p rend="hangnum" n="546"><hi rend="paranum">546</hi><hi rend="dot">.</hi></p>

<p rend="gatha1"> ‘‘Na matthi kammāni sayaṃkatāni, datvāpi me natthi yo <note>so (sabbattha)</note> ādiseyya;</p>

<p rend="gathalast">Acchādanaṃ sayanamathannapānaṃ, tenamhi naggo kasirā ca vuttī’’ti.</p>

<p rend="hangnum" n="547"><hi rend="paranum">547</hi><hi rend="dot">.</hi></p>

<p rend="gatha1"> ‘‘Siyā nu kho kāraṇaṃ kiñci yakkha, acchādanaṃ yena tuvaṃ labhetha;</p>

<p rend="gathalast">Ācikkha me tvaṃ yadatthi hetu, saddhāyikaṃ <note>saddhāyitaṃ (sī. pī.)</note> hetuvaco suṇomā’’ti.</p>

<p rend="hangnum" n="548"><hi rend="paranum">548</hi><hi rend="dot">.</hi></p>

<p rend="gatha1"> ‘‘Kappitako <note>kappinako (sī.)</note> nāma idhatthi bhikkhu, jhāyī susīlo arahā vimutto;</p>

<p rend="gathalast">Guttindriyo saṃvutapātimokkho, sītibhūto uttamadiṭṭhipatto.</p>

<p rend="hangnum" n="549"><hi rend="paranum">549</hi><hi rend="dot">.</hi></p>

<p rend="gatha1"> ‘‘Sakhilo vadaññū suvaco sumukho, svāgamo suppaṭimuttako ca;</p>

<p rend="gathalast">Puññassa khettaṃ araṇavihārī, devamanussānañca <pb ed="T" n="0.0230" /> dakkhiṇeyyo.</p>

<p rend="hangnum" n="550"><hi rend="paranum">550</hi><hi rend="dot">.</hi></p>

<p rend="gatha1"> ‘‘Santo vidhūmo anīgho nirāso, mutto visallo amamo avaṅko;</p>

<p rend="gathalast">Nirūpadhī sabbapapañcakhīṇo, tisso vijjā anuppatto jutimā.</p>

<p rend="hangnum" n="551"><hi rend="paranum">551</hi><hi rend="dot">.</hi></p>

<p rend="gatha1"> ‘‘Appaññāto <pb ed="M" n="0.0186" /> disvāpi na ca sujāno, munīti naṃ vajjisu voharanti;</p>

<p rend="gathalast">Jānanti taṃ yakkhabhūtā anejaṃ, kalyāṇadhammaṃ vicarantaṃ loke.</p>

<p rend="hangnum" n="552"><hi rend="paranum">552</hi><hi rend="dot">.</hi></p>

<p rend="gatha1"> ‘‘Tassa <pb ed="P" n="0.0069" /> tuvaṃ ekayugaṃ duve vā, mamuddisitvāna sace dadetha;</p>

<p rend="gathalast">Paṭiggahītāni ca tāni assu, mamañca passetha sannaddhadussa’’nti.</p>

<p rend="hangnum" n="553"><hi rend="paranum">553</hi><hi rend="dot">.</hi></p>

<p rend="gatha1"> ‘‘Kasmiṃ padese samaṇaṃ vasantaṃ, gantvāna passemu mayaṃ idāni;</p>

<p rend="gathalast">Yo majja <note>sa majja (sī.)</note> kaṅkhaṃ vicikicchitañca, diṭṭhīvisūkāni vinodayeyyā’’ti.</p>

<p rend="hangnum" n="554"><hi rend="paranum">554</hi><hi rend="dot">.</hi></p>

<p rend="gatha1"> ‘‘Eso nisinno kapinaccanāyaṃ, parivārito devatāhi bahūhi;</p>

<p rend="gathalast">Dhammiṃ <pb ed="T" n="0.0231" /> kathaṃ bhāsati saccanāmo, sakasmimācerake appamatto’’ti.</p>

<p rend="hangnum" n="555"><hi rend="paranum">555</hi><hi rend="dot">.</hi></p>

<p rend="gatha1"> ‘‘Tathāhaṃ <note>yathāhaṃ (ka.)</note> kassāmi gantvā idāni, acchādayissaṃ samaṇaṃ yugena;</p>

<p rend="gathalast">Paṭiggahitāni ca tāni assu, tuvañca passemu sannaddhadussa’’nti.</p>

<p rend="hangnum" n="556"><hi rend="paranum">556</hi><hi rend="dot">.</hi></p>

<p rend="gatha1"> ‘‘Mā akkhaṇe pabbajitaṃ upāgami, sādhu vo licchavi nesa dhammo;</p>

<p rend="gathalast">Tato ca kāle upasaṅkamitvā, tattheva passāhi raho nisinna’’nti.</p>

<p rend="hangnum" n="557"><hi rend="paranum">557</hi><hi rend="dot">.</hi></p>

<p rend="gatha1"> Tathāti vatvā agamāsi tattha, parivārito dāsagaṇena licchavi;</p>

<p rend="gathalast">So taṃ nagaraṃ upasaṅkamitvā, vāsūpagacchittha sake nivesane.</p>

<p rend="hangnum" n="558"><hi rend="paranum">558</hi><hi rend="dot">.</hi></p>

<p rend="gatha1"> Tato <pb ed="M" n="0.0187" /><pb ed="V" n="0.0140" /> ca kāle gihikiccāni katvā, nhatvā pivitvā ca khaṇaṃ labhitvā;</p>

<p rend="gathalast">Viceyya peḷāto ca yugāni aṭṭha, gāhāpayī dāsagaṇena licchavi.</p>

<p rend="hangnum" n="559"><hi rend="paranum">559</hi><hi rend="dot">.</hi></p>

<p rend="gatha1"> So taṃ padesaṃ upasaṅkamitvā, taṃ addasa samaṇaṃ santacittaṃ;</p>

<p rend="gathalast">Paṭikkantaṃ <pb ed="T" n="0.0232" /> gocarato nivattaṃ, sītibhūtaṃ rukkhamūle nisinnaṃ.</p>

<p rend="hangnum" n="560"><hi rend="paranum">560</hi><hi rend="dot">.</hi></p>

<p rend="gatha1"> Tamenamavoca upasaṅkamitvā, appābādhaṃ phāsuvihārañca pucchi;</p>

<p rend="gatha1">‘‘Vesāliyaṃ licchavihaṃ bhadante, jānanti maṃ licchavi ambasakkaro.</p>

<p rend="hangnum" n="561"><hi rend="paranum">561</hi><hi rend="dot">.</hi></p>

<p rend="gatha1"> ‘‘Imāni me aṭṭha yugā subhāni <note>yugāni bhante (syā. ka.)</note>, paṭigaṇha bhante padadāmi tuyhaṃ;</p>

<p rend="gathalast">Teneva atthena idhāgatosmi, yathā ahaṃ attamano bhaveyya’’nti.</p>

<p rend="hangnum" n="562"><hi rend="paranum">562</hi><hi rend="dot">.</hi></p>

<p rend="gatha1"> ‘‘Dūratova <pb ed="P" n="0.0070" /> samaṇabrāhmaṇā ca, nivesanaṃ te parivajjayanti;</p>

<p rend="gathalast">Pattāni bhijjanti ca te <note>bhijjanti tava (syā. ka.)</note> nivesane, saṅghāṭiyo cāpi vidālayanti <note>vipāṭayanti (sī.), vipātayanti (ka.)</note>.</p>

<p rend="hangnum" n="563"><hi rend="paranum">563</hi><hi rend="dot">.</hi></p>

<p rend="gatha1"> ‘‘Athāpare pādakuṭhārikāhi, avaṃsirā samaṇā pātayanti;</p>

<p rend="gathalast">Etādisaṃ pabbajitā vihesaṃ, tayā kataṃ samaṇā pāpuṇanti.</p>

<p rend="hangnum" n="564"><hi rend="paranum">564</hi><hi rend="dot">.</hi></p>

<p rend="gatha1"> ‘‘Tiṇena telampi na tvaṃ adāsi, mūḷhassa <pb ed="T" n="0.0233" /> maggampi na pāvadāsi;</p>

<p rend="gatha2">Andhassa daṇḍaṃ sayamādiyāsi, etādiso kadariyo asaṃvuto tuvaṃ;</p>

<p rend="gatha3">Atha tvaṃ kena vaṇṇena kimeva disvā,</p>

<p rend="gathalast">Amhehi saha saṃvibhāgaṃ karosī’’ti.</p>

<p rend="hangnum" n="565"><hi rend="paranum">565</hi><hi rend="dot">.</hi></p>

<p rend="gatha1"> ‘‘Paccemi <pb ed="M" n="0.0188" /> bhante yaṃ tvaṃ vadesi, vihesayiṃ samaṇe brāhmaṇe ca;</p>

<p rend="gathalast">Khiḍḍatthiko no ca paduṭṭhacitto, etampi me dukkaṭameva bhante.</p>

<p rend="hangnum" n="566"><hi rend="paranum">566</hi><hi rend="dot">.</hi></p>

<p rend="gatha1"> ‘‘Khiḍḍāya yakkho pasavitvā pāpaṃ, vedeti dukkhaṃ asamattabhogī;</p>

<p rend="gathalast">Daharo yuvā nagganiyassa bhāgī, kiṃ su tato dukkhatarassa hoti.</p>

<p rend="hangnum" n="567"><hi rend="paranum">567</hi><hi rend="dot">.</hi></p>

<p rend="gatha1"> ‘‘Taṃ disvā saṃvegamalatthaṃ bhante, tappaccayā vāpi <note>tappaccayā tāhaṃ (sī.), tappaccayā cāhaṃ (pī.)</note> dadāmi dānaṃ;</p>

<p rend="gathalast">Paṭigaṇha bhante vatthayugāni aṭṭha, yakkhassimā gacchantu dakkhiṇāyo’’ti.</p>

<p rend="hangnum" n="568"><hi rend="paranum">568</hi><hi rend="dot">.</hi></p>

<p rend="gatha1"> ‘‘Addhā hi dānaṃ bahudhā pasatthaṃ, dadato ca te akkhayadhammamatthu;</p>

<p rend="gathalast">Paṭigaṇhāmi <pb ed="T" n="0.0234" /> te vatthayugāni aṭṭha, yakkhassimā gacchantu dakkhiṇāyo’’ti.</p>

<p rend="hangnum" n="569"><hi rend="paranum">569</hi><hi rend="dot">.</hi></p>

<p rend="gatha1"> Tato hi so ācamayitvā licchavi, therassa datvāna yugāni aṭṭha;</p>

<p rend="gathalast">‘Paṭiggahitāni ca tāni assu, yakkhañca passetha sannaddhadussaṃ’.</p>

<p rend="hangnum" n="570"><hi rend="paranum">570</hi><hi rend="dot">.</hi></p>

<p rend="gatha1"> Tamaddasā candanasāralittaṃ, ājaññamārūḷhamuḷāravaṇṇaṃ;</p>

<p rend="gathalast">Alaṅkataṃ sādhunivatthadussaṃ, parivāritaṃ yakkhamahiddhipattaṃ.</p>

<p rend="hangnum" n="571"><hi rend="paranum">571</hi><hi rend="dot">.</hi></p>

<p rend="gatha1"> So <pb ed="P" n="0.0071" /> taṃ disvā attamanā udaggo, pahaṭṭhacitto ca subhaggarūpo;</p>

<p rend="gathalast">Kammañca disvāna mahāvipākaṃ, sandiṭṭhikaṃ cakkhunā sacchikatvā.</p>

<p rend="hangnum" n="572"><hi rend="paranum">572</hi><hi rend="dot">.</hi></p>

<p rend="gatha1"> Tamenamavoca <pb ed="M" n="0.0189" /><pb ed="V" n="0.0141" /> upasaṅkamitvā, ‘‘dassāmi dānaṃ samaṇabrāhmaṇānaṃ;</p>

<p rend="gathalast">Na cāpi me kiñci adeyyamatthi, tuvañca me yakkha bahūpakāro’’ti.</p>

<p rend="hangnum" n="573"><hi rend="paranum">573</hi><hi rend="dot">.</hi></p>

<p rend="gatha1"> ‘‘Tuvañca me licchavi ekadesaṃ, adāsi dānāni amoghametaṃ;</p>

<p rend="gathalast">Svāhaṃ <pb ed="T" n="0.0235" /> karissāmi tayāva sakkhiṃ, amānuso mānusakena saddhi’’nti.</p>

<p rend="hangnum" n="574"><hi rend="paranum">574</hi><hi rend="dot">.</hi></p>

<p rend="gatha1"> ‘‘Gatī ca bandhū ca parāyaṇañca <note>parāyanañca (syā. ka.)</note>, mitto mamāsi atha devatā me <note>devatāsi (sī. syā.)</note>;</p>

<p rend="gathalast">Yācāmi taṃ <note>yācāmahaṃ (sī.)</note> pañjaliko bhavitvā, icchāmi taṃ yakkha punāpi daṭṭhu’’nti.</p>

<p rend="hangnum" n="575"><hi rend="paranum">575</hi><hi rend="dot">.</hi></p>

<p rend="gatha1"> ‘‘Sace tuvaṃ assaddho bhavissasi, kadariyarūpo vippaṭipannacitto;</p>

<p rend="gathalast">Tvaṃ neva maṃ lacchasi <note>teneva maṃ na lacchasī (sī.), teneva maṃ licchavi (syā.), teneva maṃ lacchasi (ka.)</note> dassanāya, disvā ca taṃ nopi ca ālapissaṃ.</p>

<p rend="hangnum" n="576"><hi rend="paranum">576</hi><hi rend="dot">.</hi></p>

<p rend="gatha1"> ‘‘Sace pana tvaṃ bhavissasi dhammagāravo, dāne rato saṅgahitattabhāvo;</p>

<p rend="gathalast">Opānabhūto samaṇabrāhmaṇānaṃ, evaṃ mamaṃ lacchasi dassanāya.</p>

<p rend="hangnum" n="577"><hi rend="paranum">577</hi><hi rend="dot">.</hi></p>

<p rend="gatha1"> ‘‘Disvā ca taṃ ālapissaṃ bhadante, imañca sūlato lahuṃ pamuñca;</p>

<p rend="gathalast">Yato nidānaṃ akarimha sakkhiṃ, maññāmi sūlāvutakassa kāraṇā.</p>

<p rend="hangnum" n="578"><hi rend="paranum">578</hi><hi rend="dot">.</hi></p>

<p rend="gatha1"> ‘‘Te <pb ed="M" n="0.0190" /> aññamaññaṃ akarimha sakkhiṃ, ayañca <pb ed="T" n="0.0236" /> sūlato <note>sūlāvuto (sī. syā.)</note> lahuṃ pamutto;</p>

<p rend="gatha2">Sakkacca dhammāni samācaranto, mucceyya so nirayā ca tamhā;</p>

<p rend="gathalast">Kammaṃ siyā aññatra vedanīyaṃ.</p>

<p rend="hangnum" n="579"><hi rend="paranum">579</hi><hi rend="dot">.</hi></p>

<p rend="gatha1"> ‘‘Kappitakañca upasaṅkamitvā, teneva <note>tena (syā. ka.)</note> saha saṃvibhajitvā kāle;</p>

<p rend="gathalast">Sayaṃ mukhenūpanisajja puccha, so te akkhissati etamatthaṃ.</p>

<p rend="hangnum" n="580"><hi rend="paranum">580</hi><hi rend="dot">.</hi></p>

<p rend="gatha1"> ‘‘Tameva bhikkhuṃ upasaṅkamitvā, pucchassu aññatthiko no ca paduṭṭhacitto;</p>

<p rend="gatha2">So te sutaṃ asutañcāpi dhammaṃ,</p>

<p rend="gathalast">Sabbampi <pb ed="P" n="0.0072" /> akkhissati yathā pajāna’’nti.</p>

<p rend="hangnum" n="581"><hi rend="paranum">581</hi><hi rend="dot">.</hi></p>

<p rend="gatha1"> So tattha rahassaṃ samullapitvā, sakkhiṃ karitvāna amānusena;</p>

<p rend="gathalast">Pakkāmi so licchavīnaṃ sakāsaṃ, atha bravi parisaṃ sannisinnaṃ.</p>

<p rend="hangnum" n="582"><hi rend="paranum">582</hi><hi rend="dot">.</hi></p>

<p rend="gatha1"> ‘‘Suṇantu bhonto mama ekavākyaṃ, varaṃ varissaṃ labhissāmi atthaṃ;</p>

<p rend="gathalast">Sūlāvuto <pb ed="T" n="0.0237" /> puriso luddakammo, paṇīhitadaṇḍo <note>paṇītanaṇḍo (ka.)</note> anusattarūpo <note>anupakkarūpo (ka.)</note>.</p>

<p rend="hangnum" n="583"><hi rend="paranum">583</hi><hi rend="dot">.</hi></p>

<p rend="gatha1"> ‘‘Ettāvatā vīsatirattimattā, yato āvuto neva jīvati na mato;</p>

<p rend="gathalast">Tāhaṃ mocayissāmi dāni, yathāmatiṃ anujānātu saṅgho’’ti.</p>

<p rend="hangnum" n="584"><hi rend="paranum">584</hi><hi rend="dot">.</hi></p>

<p rend="gatha1"> ‘‘Etañca aññañca lahuṃ pamuñca, ko taṃ vadetha <note>vadethāti (ka.), vadetha ca (syā.)</note> tathā karontaṃ;</p>

<p rend="gathalast">Yathā pajānāsi tathā karohi, yathāmatiṃ anujānāti saṅgho’’ti.</p>

<p rend="hangnum" n="585"><hi rend="paranum">585</hi><hi rend="dot">.</hi></p>

<p rend="gatha1"> So <pb ed="M" n="0.0191" /> taṃ padesaṃ upasaṅkamitvā, sūlāvutaṃ mocayi khippameva;</p>

<p rend="gathalast">‘Mā bhāyi sammā’ti ca taṃ avoca, tikicchakānañca upaṭṭhapesi.</p>

<p rend="hangnum" n="586"><hi rend="paranum">586</hi><hi rend="dot">.</hi></p>

<p rend="gatha1"> ‘‘Kappitakañca <pb ed="V" n="0.0142" /> upasaṅkamitvā, teneva saha <note>tena samaṃ (sī.), tena saha (syā. ka.)</note> saṃvibhajitvā kāle;</p>

<p rend="gathalast">Sayaṃ mukhenūpanisajja licchavi, tatheva pucchittha naṃ kāraṇatthiko.</p>

<p rend="hangnum" n="587"><hi rend="paranum">587</hi><hi rend="dot">.</hi></p>

<p rend="gatha1"> ‘‘Sūlāvuto puriso luddakammo, paṇītadaṇḍo <pb ed="T" n="0.0238" /> anusattarūpo;</p>

<p rend="gathalast">Ettāvatā vīsatirattimattā, yato āvuto neva jīvati na mato.</p>

<p rend="hangnum" n="588"><hi rend="paranum">588</hi><hi rend="dot">.</hi></p>

<p rend="gatha1"> ‘‘So mocito gantvā mayā idāni, etassa yakkhassa vaco hi bhante;</p>

<p rend="gathalast">Siyā nu kho kāraṇaṃ kiñcideva, yena so nirayaṃ no vajeyya.</p>

<p rend="hangnum" n="589"><hi rend="paranum">589</hi><hi rend="dot">.</hi></p>

<p rend="gatha1"> ‘‘Ācikkha bhante yadi atthi hetu, saddhāyikaṃ hetuvaco suṇoma;</p>

<p rend="gathalast">Na tesaṃ kammānaṃ vināsamatthi, avedayitvā idha byantibhāvo’’ti.</p>

<p rend="hangnum" n="590"><hi rend="paranum">590</hi><hi rend="dot">.</hi></p>

<p rend="gatha1"> ‘‘Sace <pb ed="P" n="0.0073" /> sa dhammāni samācareyya, sakkacca rattindivamappamatto;</p>

<p rend="gathalast">Mucceyya so nirayā ca tamhā, kammaṃ siyā aññatra vedanīya’’nti.</p>

<p rend="hangnum" n="591"><hi rend="paranum">591</hi><hi rend="dot">.</hi></p>

<p rend="gatha1"> ‘‘Aññāto <note>ñātomhi (ka.)</note> eso purisassa attho, mamampi dāni anukampa bhante;</p>

<p rend="gathalast">Anusāsa maṃ ovada bhūripañña, yathā ahaṃ no nirayaṃ vajeyya’’nti.</p>

<p rend="hangnum" n="592"><hi rend="paranum">592</hi><hi rend="dot">.</hi></p>

<p rend="gatha1"> ‘‘Ajjeva <pb ed="T" n="0.0239" /><pb ed="M" n="0.0192" /> buddhaṃ saraṇaṃ upehi, dhammañca saṅghañca pasannacitto;</p>

<p rend="gathalast">Tatheva sikkhāya padāni pañca, akhaṇḍaphullāni samādiyassu.</p>

<p rend="hangnum" n="593"><hi rend="paranum">593</hi><hi rend="dot">.</hi></p>

<p rend="gatha1"> ‘‘Pāṇātipātā viramassu khippaṃ, loke adinnaṃ parivajjayassu;</p>

<p rend="gatha2">Amajjapo mā ca musā abhāṇī, sakena dārena ca hohi tuṭṭho;</p>

<p rend="gathalast">Imañca ariyaṃ <note>imañca (syā.)</note> aṭṭhaṅgavarenupetaṃ, samādiyāhi kusalaṃ sukhudrayaṃ.</p>

<p rend="hangnum" n="594"><hi rend="paranum">594</hi><hi rend="dot">.</hi></p>

<p rend="gatha1"> ‘‘Cīvaraṃ piṇḍapātañca, paccayaṃ sayanāsanaṃ;</p>

<p rend="gatha2">Annaṃ pānaṃ khādanīyaṃ, vatthasenāsanāni ca;</p>

<p rend="gathalast">Dadāhi ujubhūtesu, vippasannena cetasā <note>sadā puññaṃ pavaḍḍhati (syā. ka.)</note>.</p>

<p rend="hangnum" n="595"><hi rend="paranum">595</hi><hi rend="dot">.</hi></p>

<p rend="gatha1"> ‘‘Bhikkhūpi sīlasampanne, vītarāge bahussute;</p>

<p rend="gathalast">Tappehi annapānena, sadā puññaṃ pavaḍḍhati.</p>

<p rend="hangnum" n="596"><hi rend="paranum">596</hi><hi rend="dot">.</hi></p>

<p rend="gatha1"> ‘‘Evañca dhammāni <note>kammāni (sī. syā.)</note> samācaranto, sakkacca rattindivamappamatto;</p>

<p rend="gathalast">Muñca tuvaṃ <note>mucceyya so tvaṃ (ka.)</note> nirayā ca tamhā, kammaṃ <pb ed="T" n="0.0240" /> siyā aññatra vedanīya’’nti.</p>

<p rend="hangnum" n="597"><hi rend="paranum">597</hi><hi rend="dot">.</hi></p>

<p rend="gatha1"> ‘‘Ajjeva buddhaṃ saraṇaṃ upemi, dhammañca saṅghañca pasannacitto;</p>

<p rend="gathalast">Tatheva sikkhāya padāni pañca, akhaṇḍaphullāni samādiyāmi.</p>

<p rend="hangnum" n="598"><hi rend="paranum">598</hi><hi rend="dot">.</hi></p>

<p rend="gatha1"> ‘‘Pāṇātipātā viramāmi khippaṃ, loke adinnaṃ parivajjayāmi;</p>

<p rend="gatha2">Amajjapo no ca musā bhaṇāmi, sakena dārena ca homi tuṭṭho;</p>

<p rend="gathalast">Imañca ariyaṃ aṭṭhaṅgavarenupetaṃ, samādiyāmi kusalaṃ sukhudrayaṃ.</p>

<p rend="hangnum" n="599"><hi rend="paranum">599</hi><hi rend="dot">.</hi></p>

<p rend="gatha1"> ‘‘Cīvaraṃ <pb ed="M" n="0.0193" /><pb ed="V" n="0.0143" /> piṇḍapātañca, paccayaṃ sayanāsanaṃ;</p>

<p rend="gathalast">Annaṃ pānaṃ khādanīyaṃ, vatthasenāsanāni ca.</p>

<p rend="hangnum" n="600"><hi rend="paranum">600</hi><hi rend="dot">.</hi></p>

<p rend="gatha1"> ‘‘Bhikkhū <pb ed="P" n="0.0074" /> ca sīlasampanne, vītarāge bahussute;</p>

<p rend="gathalast">Dadāmi na vikampāmi <note>vikappāmi (sī. syā.)</note>, buddhānaṃ sāsane rato’’ti.</p>

<p rend="hangnum" n="601"><hi rend="paranum">601</hi><hi rend="dot">.</hi></p>

<p rend="gatha1"> Etādisā licchavi ambasakkaro, vesāliyaṃ aññataro upāsako;</p>

<p rend="gathalast">Saddho mudū kārakaro ca bhikkhu, saṅghañca sakkacca tadā upaṭṭhahi.</p>

<p rend="hangnum" n="602"><hi rend="paranum">602</hi><hi rend="dot">.</hi></p>

<p rend="gatha1"> Sūlāvuto ca arogo hutvā, serī <pb ed="T" n="0.0241" /> sukhī pabbajjaṃ upāgami <note>pabbajjamupagacchi (ka.)</note>;</p>

<p rend="gathalast">Bhikkhuñca āgamma kappitakuttamaṃ, ubhopi sāmaññaphalāni ajjhaguṃ.</p>

<p rend="hangnum" n="603"><hi rend="paranum">603</hi><hi rend="dot">.</hi></p>

<p rend="gatha1"> Etādisā sappurisāna sevanā, mahapphalā hoti sataṃ vijānataṃ;</p>

<p rend="gathalast">Sūlāvuto aggaphalaṃ aphassayi <note>phussayi (syā. ka.)</note>, phalaṃ kaniṭṭhaṃ pana ambasakkaro’’ti.</p>

<p rend="centre">Ambasakkarapetavatthu paṭhamaṃ.</p>

<p rend="subhead">2. Serīsakapetavatthu</p>

<p rend="hangnum" n="604"><hi rend="paranum">604</hi><hi rend="dot">.</hi></p>

<p rend="gatha1"><note>vi. va. 1228</note> Suṇotha yakkhassa vāṇijāna ca, samāgamo yattha tadā ahosi;</p>

<p rend="gathalast">Yathā kathaṃ itaritarena cāpi, subhāsitaṃ tañca suṇātha sabbe.</p>

<p rend="hangnum" n="605"><hi rend="paranum">605</hi><hi rend="dot">.</hi></p>

<p rend="gatha1"> Yo so ahu rājā pāyāsi nāma <note>nāmo (sī.)</note>, bhummānaṃ sahabyagato yasassī;</p>

<p rend="gathalast">So modamānova sake vimāne, amānuso mānuse ajjhabhāsīti.</p>

<p rend="hangnum" n="606"><hi rend="paranum">606</hi><hi rend="dot">.</hi></p>

<p rend="gatha1"> ‘‘Vaṅke <pb ed="M" n="0.0194" /> araññe amanussaṭṭhāne, kantāre appodake appabhakkhe;</p>

<p rend="gathalast">Suduggame vaṇṇupathassa majjhe, vaṅkaṃbhayā naṭṭhamanā manussā.</p>

<p rend="hangnum" n="607"><hi rend="paranum">607</hi><hi rend="dot">.</hi></p>

<p rend="gatha1"> ‘‘Nayidha phalā mūlamayā ca santi, upādānaṃ natthi kutodha bhakkho <note>bhikkho (ka.)</note>;</p>

<p rend="gathalast">Aññatra paṃsūhi ca vālukāhi ca, tatāhi uṇhāhi ca dāruṇāhi ca.</p>

<p rend="hangnum" n="608"><hi rend="paranum">608</hi><hi rend="dot">.</hi></p>

<p rend="gatha1"> ‘‘Ujjaṅgalaṃ tattamivaṃ kapālaṃ, anāyasaṃ paralokena tulyaṃ;</p>

<p rend="gathalast">Luddānamāvāsamidaṃ purāṇaṃ, bhūmippadeso abhisattarūpo.</p>

<p rend="hangnum" n="609"><hi rend="paranum">609</hi><hi rend="dot">.</hi></p>

<p rend="gatha1"> ‘‘‘Atha tumhe kena vaṇṇena, kimāsamānā imaṃ padesaṃ hi;</p>

<p rend="gathalast">Anupaviṭṭhā sahasā samacca, lobhā bhayā atha vā sampamūḷhā’’’ti.</p>

<p rend="hangnum" n="610"><hi rend="paranum">610</hi><hi rend="dot">.</hi></p>

<p rend="gatha1"> ‘‘Magadhesu aṅgesu ca satthavāhā, āropayitvā paṇiyaṃ puthuttaṃ;</p>

<p rend="gathalast">Te yāmase sindhusovīrabhūmiṃ, dhanatthikā uddayaṃ patthayānā.</p>

<p rend="hangnum" n="611"><hi rend="paranum">611</hi><hi rend="dot">.</hi></p>

<p rend="gatha1"> ‘‘Divā pipāsaṃ nadhivāsayantā, yoggānukampañca samekkhamānā;</p>

<p rend="gathalast">Etena vegena āyāma sabbe, rattiṃ maggaṃ paṭipannā vikāle.</p>

<p rend="hangnum" n="612"><hi rend="paranum">612</hi><hi rend="dot">.</hi></p>

<p rend="gatha1"> ‘‘Te <pb ed="V" n="0.0144" /> duppayātā aparaddhamaggā, andhākulā vippanaṭṭhā araññe;</p>

<p rend="gathalast">Suduggame vaṇṇupathassa majjhe, disaṃ na jānāma pamūḷhacittā.</p>

<p rend="hangnum" n="613"><hi rend="paranum">613</hi><hi rend="dot">.</hi></p>

<p rend="gatha1"> ‘‘Idañca <pb ed="M" n="0.0195" /> disvāna adiṭṭhapubbaṃ, vimānaseṭṭhañca tavañca yakkha;</p>

<p rend="gathalast">Tatuttariṃ jīvitamāsamānā, disvā patītā sumanā udaggā’’ti.</p>

<p rend="hangnum" n="614"><hi rend="paranum">614</hi><hi rend="dot">.</hi></p>

<p rend="gatha1"> ‘‘Pāraṃ samuddassa imañca vaṇṇuṃ, vettācaraṃ <note>vettaṃ paraṃ (syā.), vettācāraṃ (ka.)</note> saṅkupathañca maggaṃ;</p>

<p rend="gathalast">Nadiyo pana pabbatānañca duggā, puthuddisā gacchatha bhogahetu.</p>

<p rend="hangnum" n="615"><hi rend="paranum">615</hi><hi rend="dot">.</hi></p>

<p rend="gatha1"> ‘‘Pakkhandiyāna vijitaṃ paresaṃ, verajjake mānuse pekkhamānā;</p>

<p rend="gathalast">Yaṃ vo sutaṃ vā atha vāpi diṭṭhaṃ, accherakaṃ taṃ vo suṇoma tātā’’ti.</p>

<p rend="hangnum" n="616"><hi rend="paranum">616</hi><hi rend="dot">.</hi></p>

<p rend="gatha1"> ‘‘Itopi accherataraṃ kumāra, na no sutaṃ vā atha vāpi diṭṭhaṃ;</p>

<p rend="gathalast">Atītamānussakameva sabbaṃ, disvā na tappāma anomavaṇṇaṃ.</p>

<p rend="hangnum" n="617"><hi rend="paranum">617</hi><hi rend="dot">.</hi></p>

<p rend="gatha1"> ‘‘Vehāyasaṃ pokkharañño savanti, pahūtamalyā <note>pahūtamālyā (syā.)</note> bahupuṇḍarīkā;</p>

<p rend="gathalast">Dumā cime niccaphalūpapannā, atīva gandhā surabhiṃ pavāyanti.</p>

<p rend="hangnum" n="618"><hi rend="paranum">618</hi><hi rend="dot">.</hi></p>

<p rend="gatha1"> ‘‘Veḷūriyathambhā satamussitāse, silāpavāḷassa ca āyataṃsā;</p>

<p rend="gathalast">Masāragallā sahalohitaṅgā, thambhā ime jotirasāmayāse.</p>

<p rend="hangnum" n="619"><hi rend="paranum">619</hi><hi rend="dot">.</hi></p>

<p rend="gatha1"> ‘‘Sahassathambhaṃ atulānubhāvaṃ, tesūpari sādhumidaṃ vimānaṃ;</p>

<p rend="gathalast">Ratanantaraṃ kañcanavedimissaṃ, tapanīyapaṭṭehi ca sādhuchannaṃ.</p>

<p rend="hangnum" n="620"><hi rend="paranum">620</hi><hi rend="dot">.</hi></p>

<p rend="gatha1"> ‘‘Jambonaduttattamidaṃ <pb ed="M" n="0.0196" /> sumaṭṭho, pāsādasopāṇaphalūpapanno;</p>

<p rend="gathalast">Daḷho ca vaggu ca susaṅgato ca <note>vaggu sumukho susaṅgato (sī.)</note>, atīva nijjhānakhamo manuñño.</p>

<p rend="hangnum" n="621"><hi rend="paranum">621</hi><hi rend="dot">.</hi></p>

<p rend="gatha1"> ‘‘Ratanantarasmiṃ bahuannapānaṃ, parivārito accharāsaṅgaṇena;</p>

<p rend="gathalast">Murajaālambaratūriyaghuṭṭho, abhivanditosi thutivandanāya.</p>

<p rend="hangnum" n="622"><hi rend="paranum">622</hi><hi rend="dot">.</hi></p>

<p rend="gatha1"> ‘‘So modasi nārigaṇappabodhano, vimānapāsādavare manorame;</p>

<p rend="gathalast">Acintiyo sabbaguṇūpapanno, rājā yathā vessavaṇo naḷinyā <note>naḷiññaṃ (ka.)</note>.</p>

<p rend="hangnum" n="623"><hi rend="paranum">623</hi><hi rend="dot">.</hi></p>

<p rend="gatha1"> ‘‘Devo nu āsi udavāsi yakkho, udāhu devindo manussabhūto;</p>

<p rend="gathalast">Pucchanti taṃ vāṇijā satthavāhā, ācikkha ko nāma tuvaṃsi yakkho’’ti.</p>

<p rend="hangnum" n="624"><hi rend="paranum">624</hi><hi rend="dot">.</hi></p>

<p rend="gatha1"> ‘‘Serīsako nāma ahamhi yakkho, kantāriyo vaṇṇupathamhi gutto;</p>

<p rend="gathalast">Imaṃ padesaṃ abhipālayāmi, vacanakaro vessavaṇassa rañño’’ti.</p>

<p rend="hangnum" n="625"><hi rend="paranum">625</hi><hi rend="dot">.</hi></p>

<p rend="gatha1"> ‘‘Adhiccaladdhaṃ pariṇāmajaṃ te, sayaṃ kataṃ udāhu devehi dinnaṃ;</p>

<p rend="gathalast">Pucchanti taṃ vāṇijā satthavāhā, kathaṃ tayā laddhamidaṃ manuñña’’nti.</p>

<p rend="hangnum" n="626"><hi rend="paranum">626</hi><hi rend="dot">.</hi></p>

<p rend="gatha1"> ‘‘Nādhiccaladdhaṃ na pariṇāmajaṃ me, na sayaṃ kataṃ na hi devehi dinnaṃ;</p>

<p rend="gathalast">Sakehi kammehi apāpakehi, puññehi me laddhamidaṃ manuñña’’nti.</p>

<p rend="hangnum" n="627"><hi rend="paranum">627</hi><hi rend="dot">.</hi></p>

<p rend="gatha1"> ‘‘Kiṃ <pb ed="M" n="0.0197" /> te vataṃ kiṃ pana brahmacariyaṃ, kissa suciṇṇassa ayaṃ vipāko;</p>

<p rend="gathalast">Pucchanti taṃ vāṇijā satthavāhā, kathaṃ tayā laddhamidaṃ vimāna’’nti.</p>

<p rend="hangnum" n="628"><hi rend="paranum">628</hi><hi rend="dot">.</hi></p>

<p rend="gatha1"> ‘‘Mamaṃ <pb ed="V" n="0.0145" /> pāyāsīti ahu samaññā, rajjaṃ yadā kārayiṃ kosalānaṃ;</p>

<p rend="gathalast">Natthikadiṭṭhi kadariyo pāpadhammo, ucchedavādī ca tadā ahosiṃ.</p>

<p rend="hangnum" n="629"><hi rend="paranum">629</hi><hi rend="dot">.</hi></p>

<p rend="gatha1"> ‘‘Samaṇo ca kho āsi kumārakassapo, bahussuto cittakathī uḷāro;</p>

<p rend="gathalast">So me tadā dhammakathaṃ abhāsi, diṭṭhivisūkāni vinodayī me.</p>

<p rend="hangnum" n="630"><hi rend="paranum">630</hi><hi rend="dot">.</hi></p>

<p rend="gatha1"> ‘‘Tāhaṃ tassa dhammakathaṃ suṇitvā, upāsakattaṃ paṭidevayissaṃ;</p>

<p rend="gatha2">Pāṇātipātā virato ahosiṃ, loke adinnaṃ parivajjayissaṃ;</p>

<p rend="gathalast">Amajjapo no ca musā abhāṇiṃ, sakena dārena ca ahosi tuṭṭho.</p>

<p rend="hangnum" n="631"><hi rend="paranum">631</hi><hi rend="dot">.</hi></p>

<p rend="gatha1"> ‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko;</p>

<p rend="gathalast">Teheva kammehi apāpakehi, puññehi me laddhamidaṃ vimāna’’nti.</p>

<p rend="hangnum" n="632"><hi rend="paranum">632</hi><hi rend="dot">.</hi></p>

<p rend="gatha1"> ‘‘Saccaṃ kirāhaṃsu narā sapaññā, anaññathā vacanaṃ paṇḍitānaṃ;</p>

<p rend="gathalast">Yahiṃ yahiṃ gacchati puññakammo, tahiṃ tahiṃ modati kāmakāmī.</p>

<p rend="hangnum" n="633"><hi rend="paranum">633</hi><hi rend="dot">.</hi></p>

<p rend="gatha1"> ‘‘Yahiṃ yahiṃ sokapariddavo ca, vadho ca bandho ca parikkileso;</p>

<p rend="gathalast">Tahiṃ tahiṃ gacchati pāpakammo, na muccati duggatiyā kadācī’’ti.</p>

<p rend="hangnum" n="634"><hi rend="paranum">634</hi><hi rend="dot">.</hi></p>

<p rend="gatha1"> ‘‘Sammūḷharūpova <pb ed="M" n="0.0198" /> jano ahosi, asmiṃ muhutte kalalīkatova;</p>

<p rend="gathalast">Janassimassa tuyhañca kumāra, appaccayo kena nu kho ahosī’’ti.</p>

<p rend="hangnum" n="635"><hi rend="paranum">635</hi><hi rend="dot">.</hi></p>

<p rend="gatha1"> ‘‘Ime ca sirīsavanā <note>ime sirīsūpavanā ca (sī.), imepi sirīsavanā ca (pī. ka.)</note> tātā, dibbā gandhā surabhī sampavanti;</p>

<p rend="gathalast">Te sampavāyanti imaṃ vimānaṃ, divā ca ratto ca tamaṃ nihantvā.</p>

<p rend="hangnum" n="636"><hi rend="paranum">636</hi><hi rend="dot">.</hi></p>

<p rend="gatha1"> ‘‘Imesañca kho vassasataccayena, sipāṭikā phalati ekamekā;</p>

<p rend="gathalast">Mānussakaṃ vassasataṃ atītaṃ, yadagge kāyamhi idhūpapanno.</p>

<p rend="hangnum" n="637"><hi rend="paranum">637</hi><hi rend="dot">.</hi></p>

<p rend="gatha1"> ‘‘Disvānahaṃ vassasatāni pañca, asmiṃ vimāne ṭhatvāna tātā;</p>

<p rend="gathalast">Āyukkhayā puññakkhayā cavissaṃ, teneva sokena pamucchitosmī’’ti.</p>

<p rend="hangnum" n="638"><hi rend="paranum">638</hi><hi rend="dot">.</hi></p>

<p rend="gatha1"> ‘‘Kathaṃ nu soceyya tathāvidho so, laddhā vimānaṃ atulaṃ cirāya;</p>

<p rend="gathalast">Ye cāpi kho ittaramupapannā, te nūna soceyyuṃ parittapuññā’’ti.</p>

<p rend="hangnum" n="639"><hi rend="paranum">639</hi><hi rend="dot">.</hi></p>

<p rend="gatha1"> ‘‘Anucchaviṃ ovadiyañca me taṃ, yaṃ maṃ tumhe peyyavācaṃ vadetha;</p>

<p rend="gathalast">Tumhe ca kho tātā mayānuguttā, yenicchakaṃ tena paletha sotthi’’nti.</p>

<p rend="hangnum" n="640"><hi rend="paranum">640</hi><hi rend="dot">.</hi></p>

<p rend="gatha1"> ‘‘Gantvā mayaṃ sindhusovīrabhūmiṃ, dhannatthikā uddayaṃ patthayānā;</p>

<p rend="gathalast">Yathāpayogā paripuṇṇacāgā, kāhāma serīsamahaṃ uḷāra’’nti.</p>

<p rend="hangnum" n="641"><hi rend="paranum">641</hi><hi rend="dot">.</hi></p>

<p rend="gatha1"> ‘‘Mā <pb ed="M" n="0.0199" /> ceva serīsamahaṃ akattha, sabbañca vo bhavissati yaṃ vadetha;</p>

<p rend="gathalast">Pāpāni kammāni vivajjayātha, dhammānuyogañca adhiṭṭhahātha.</p>

<p rend="hangnum" n="642"><hi rend="paranum">642</hi><hi rend="dot">.</hi></p>

<p rend="gatha1"> ‘‘Upāsako atthi imamhi saṅghe, bahussuto sīlavatūpapanno;</p>

<p rend="gathalast">Saddho ca cāgī ca supesalo ca, vicakkhaṇo santusito mutīmā.</p>

<p rend="hangnum" n="643"><hi rend="paranum">643</hi><hi rend="dot">.</hi></p>

<p rend="gatha1"> ‘‘Sañjānamāno <pb ed="V" n="0.0146" /> na musā bhaṇeyya, parūpaghātāya ca cetayeyya;</p>

<p rend="gathalast">Vebhūtikaṃ pesuṇaṃ no kareyya, saṇhañca vācaṃ sakhilaṃ bhaṇeyya.</p>

<p rend="hangnum" n="644"><hi rend="paranum">644</hi><hi rend="dot">.</hi></p>

<p rend="gatha1"> ‘‘Sagāravo sappaṭisso vinīto, apāpako adhisīle visuddho;</p>

<p rend="gathalast">So mātaraṃ pitarañcāpi jantu, dhammena poseti ariyavutti.</p>

<p rend="hangnum" n="645"><hi rend="paranum">645</hi><hi rend="dot">.</hi></p>

<p rend="gatha1"> ‘‘Maññe so mātāpitūnaṃ kāraṇā, bhogāni pariyesati na attahetu;</p>

<p rend="gathalast">Mātāpitūnañca yo accayena, nekkhammapoṇo carissati brahmacariyaṃ.</p>

<p rend="hangnum" n="646"><hi rend="paranum">646</hi><hi rend="dot">.</hi></p>

<p rend="gatha1"> ‘‘Ujū avaṅko asaṭho amāyo, na lesakappena ca vohareyya;</p>

<p rend="gathalast">So tādiso sukatakammakārī, dhamme ṭhito kinti labhetha dukkhaṃ.</p>

<p rend="hangnum" n="647"><hi rend="paranum">647</hi><hi rend="dot">.</hi></p>

<p rend="gatha1"> ‘‘Taṃ kāraṇā pātukatomhi attanā, tasmā dhammaṃ passatha vāṇijāse;</p>

<p rend="gatha2">Aññatra teniha bhasmī <note>bhasmi (syā.), bhasma (ka.)</note> bhavetha, andhākulā vippanaṭṭhā araññe;</p>

<p rend="gathalast">Taṃ khippamānena lahuṃ parena, sukho have sappurisena saṅgamo’’ti.</p>

<p rend="hangnum" n="648"><hi rend="paranum">648</hi><hi rend="dot">.</hi></p>

<p rend="gatha1"> ‘‘Kiṃ <pb ed="M" n="0.0200" /> nāma so kiñca karoti kammaṃ, kiṃ nāmadheyyaṃ kiṃ pana tassa gottaṃ;</p>

<p rend="gatha2">Mayampi naṃ daṭṭhukāmamha yakkha, yassānukampāya idhāgatosi;</p>

<p rend="gathalast">Lābhā hi tassa yassa tuvaṃ pihesī’’ti.</p>

<p rend="hangnum" n="649"><hi rend="paranum">649</hi><hi rend="dot">.</hi></p>

<p rend="gatha1"> ‘‘Yo kappako sambhavanāmadheyyo, upāsako kocchaphalūpajīvī;</p>

<p rend="gathalast">Jānātha naṃ tumhākaṃ pesiyo so, mā kho naṃ hīḷittha supesalo so’’ti.</p>

<p rend="hangnum" n="650"><hi rend="paranum">650</hi><hi rend="dot">.</hi></p>

<p rend="gatha1"> ‘‘Jānāmase yaṃ tvaṃ pavadesi yakkha, na kho naṃ jānāma sa edisoti;</p>

<p rend="gathalast">Mayampi naṃ pūjayissāma yakkha, sutvāna tuyhaṃ vacanaṃ uḷāra’’nti.</p>

<p rend="hangnum" n="651"><hi rend="paranum">651</hi><hi rend="dot">.</hi></p>

<p rend="gatha1"> ‘‘Ye keci imasmiṃ satthe manussā, daharā mahantā athavāpi majjhimā;</p>

<p rend="gathalast">Sabbeva te ālambantu vimānaṃ, passantu puññānaṃ phalaṃ kadariyā’’ti.</p>

<p rend="hangnum" n="652"><hi rend="paranum">652</hi><hi rend="dot">.</hi></p>

<p rend="gatha1"> Te tattha sabbeva ‘ahaṃ pure’ti, taṃ kappakaṃ tattha purakkhatvā <note>purakkhipitvā (sī.)</note>;</p>

<p rend="gathalast">Sabbeva te ālambiṃsu vimānaṃ, masakkasāraṃ viya vāsavassa.</p>

<p rend="hangnum" n="653"><hi rend="paranum">653</hi><hi rend="dot">.</hi></p>

<p rend="gatha1"> Te tattha sabbeva ‘ahaṃ pure’ti, upāsakattaṃ paṭivedayiṃsu;</p>

<p rend="gatha2">Pāṇātipātā paṭiviratā ahesuṃ, loke adinnaṃ parivajjayiṃsu;</p>

<p rend="gathalast">Amajjapā no ca musā bhaṇiṃsu, sakena dārena ca ahesuṃ tuṭṭhā.</p>

<p rend="hangnum" n="654"><hi rend="paranum">654</hi><hi rend="dot">.</hi></p>

<p rend="gatha1"> Te <pb ed="M" n="0.0201" /> tattha sabbeva ‘ahaṃ pure’ti, upāsakattaṃ paṭivedayitvā;</p>

<p rend="gathalast">Pakkāmi sattho anumodamāno, yakkhiddhiyā anumato punappunaṃ.</p>

<p rend="hangnum" n="655"><hi rend="paranum">655</hi><hi rend="dot">.</hi></p>

<p rend="gatha1"> Gantvāna te sindhusovīrabhūmiṃ, dhanatthikā uddayaṃ <note>udaya (pī. ka.)</note> patthayānā;</p>

<p rend="gathalast">Yathāpayogā paripuṇṇalābhā, paccāgamuṃ pāṭaliputtamakkhataṃ.</p>

<p rend="hangnum" n="656"><hi rend="paranum">656</hi><hi rend="dot">.</hi></p>

<p rend="gatha1"> Gantvāna te saṅgharaṃ sotthivanto, puttehi dārehi samaṅgibhūtā;</p>

<p rend="gatha2">Ānandī vittā sumanā patītā, akaṃsu serīsamahaṃ uḷāraṃ;</p>

<p rend="gathalast">Serīsakaṃ te pariveṇaṃ māpayiṃsu.</p>

<p rend="hangnum" n="657"><hi rend="paranum">657</hi><hi rend="dot">.</hi></p>

<p rend="gatha1"> Etādisā <pb ed="V" n="0.0147" /> sappurisāna sevanā, mahatthikā dhammaguṇāna sevanā;</p>

<p rend="gathalast">Ekassa atthāya upāsakassa, sabbeva sattā sukhitā <note>sukhino (pī. ka.)</note> ahesunti.</p>

<p rend="centre">Serīsakapetavatthu dutiyaṃ.</p>

<p rend="centre">Bhāṇavāraṃ tatiyaṃ niṭṭhitaṃ.</p>

<p rend="subhead">3. Nandakapetavatthu</p>

<p rend="hangnum" n="658"><hi rend="paranum">658</hi><hi rend="dot">.</hi></p>

<p rend="gatha1"> Rājā <pb ed="P" n="0.0079" /> piṅgalako nāma, suraṭṭhānaṃ adhipati ahu;</p>

<p rend="gathalast">Moriyānaṃ upaṭṭhānaṃ gantvā, suraṭṭhaṃ punarāgamā.</p>

<p rend="hangnum" n="659"><hi rend="paranum">659</hi><hi rend="dot">.</hi></p>

<p rend="gatha1"> Uṇhe majjhanhike <note>majjhantike (sabbattha)</note> kāle, rājā paṅkaṃ <note>vaṅkaṃ (ka.)</note> upāgami;</p>

<p rend="gathalast">Addasa maggaṃ ramaṇīyaṃ, petānaṃ taṃ vaṇṇupathaṃ <note>vaṇṇanāpathaṃ (sī. syā.)</note>.</p>

<p rend="hangnum" n="660"><hi rend="paranum">660</hi><hi rend="dot">.</hi></p>

<p rend="gatha1"> Sārathiṃ <pb ed="M" n="0.0202" /> āmantayī rājā –</p>

<p rend="gatha1">‘‘Ayaṃ maggo ramaṇīyo, khemo sovatthiko sivo;</p>

<p rend="gathalast">Iminā sārathi yāma, suraṭṭhānaṃ santike ito’’.</p>

<p rend="hangnum" n="661"><hi rend="paranum">661</hi><hi rend="dot">.</hi></p>

<p rend="gatha1"> Tena <pb ed="T" n="0.0242" /> pāyāsi soraṭṭho, senāya caturaṅginiyā;</p>

<p rend="gathalast">Ubbiggarūpo puriso, soraṭṭhaṃ etadabravi.</p>

<p rend="hangnum" n="662"><hi rend="paranum">662</hi><hi rend="dot">.</hi></p>

<p rend="gatha1"> ‘‘Kummaggaṃ paṭipannamhā, bhiṃsanaṃ lomahaṃsanaṃ;</p>

<p rend="gathalast">Purato dissati maggo, pacchato ca na dissati.</p>

<p rend="hangnum" n="663"><hi rend="paranum">663</hi><hi rend="dot">.</hi></p>

<p rend="gatha1"> ‘‘Kummaggaṃ paṭipannamhā, yamapurisāna santike;</p>

<p rend="gathalast">Amānuso vāyati gandho, ghoso suyyati <note>sūyati (sī. syā.)</note> dāruṇo’’.</p>

<p rend="hangnum" n="664"><hi rend="paranum">664</hi><hi rend="dot">.</hi></p>

<p rend="gatha1"> Saṃviggo rājā soraṭṭho, sārathiṃ etadabravi;</p>

<p rend="gatha2">‘‘Kummaggaṃ paṭipannamhā, bhiṃsanaṃ lomahaṃsanaṃ;</p>

<p rend="gathalast">Purato dissati maggo, pacchato ca na dissati.</p>

<p rend="hangnum" n="665"><hi rend="paranum">665</hi><hi rend="dot">.</hi></p>

<p rend="gatha1"> ‘‘Kummaggaṃ paṭipannamhā, yamapurisāna santike;</p>

<p rend="gathalast">Amānuso vāyati gandho, ghoso suyyati dāruṇo’’.</p>

<p rend="hangnum" n="666"><hi rend="paranum">666</hi><hi rend="dot">.</hi></p>

<p rend="gatha1"> Hatthikkhandhaṃ samāruyha, olokento catuddisaṃ <note>catuddissā (ka.)</note>;</p>

<p rend="gatha2">Addasa nigrodhaṃ ramaṇīyaṃ <note>rukkhaṃ nigrodhaṃ (syā. ka.)</note>, pādapaṃ chāyāsampannaṃ;</p>

<p rend="gathalast">Nīlabbhavaṇṇasadisaṃ, meghavaṇṇasirīnibhaṃ.</p>

<p rend="hangnum" n="667"><hi rend="paranum">667</hi><hi rend="dot">.</hi></p>

<p rend="gatha1"> Sārathiṃ <pb ed="V" n="0.0148" /><pb ed="P" n="0.0080" /> āmantayī rājā, ‘‘kiṃ eso dissati brahā;</p>

<p rend="gathalast">Nīlabbhavaṇṇasadiso, meghavaṇṇasirīnibho’’.</p>

<p rend="hangnum" n="668"><hi rend="paranum">668</hi><hi rend="dot">.</hi></p>

<p rend="gatha1"> ‘‘Nigrodho so mahārāja, pādapo chāyāsampanno;</p>

<p rend="gathalast">Nīlabbhavaṇṇasadiso <pb ed="T" n="0.0243" />, meghavaṇṇasirīnibho’’.</p>

<p rend="hangnum" n="669"><hi rend="paranum">669</hi><hi rend="dot">.</hi></p>

<p rend="gatha1"> Tena pāyāsi soraṭṭho, yena so dissate brahā;</p>

<p rend="gathalast">Nīlabbhavaṇṇasadiso, meghavaṇṇasirīnibho.</p>

<p rend="hangnum" n="670"><hi rend="paranum">670</hi><hi rend="dot">.</hi></p>

<p rend="gatha1"> Hatthikkhandhato oruyha, rājā rukkhaṃ upāgami;</p>

<p rend="gatha2">Nisīdi rukkhamūlasmiṃ, sāmacco saparijjano;</p>

<p rend="gathalast">Pūraṃ pānīyasarakaṃ, pūve vitte ca addasa.</p>

<p rend="hangnum" n="671"><hi rend="paranum">671</hi><hi rend="dot">.</hi></p>

<p rend="gatha1"> Puriso <pb ed="M" n="0.0203" /> ca devavaṇṇī, sabbābharaṇabhūsito;</p>

<p rend="gathalast">Upasaṅkamitvā rājānaṃ, soraṭṭhaṃ etadabravi.</p>

<p rend="hangnum" n="672"><hi rend="paranum">672</hi><hi rend="dot">.</hi></p>

<p rend="gatha1"> ‘‘Svāgataṃ te mahārāja, atho te adurāgataṃ;</p>

<p rend="gathalast">Pivatu devo pānīyaṃ, pūve khāda arindama’’.</p>

<p rend="hangnum" n="673"><hi rend="paranum">673</hi><hi rend="dot">.</hi></p>

<p rend="gatha1"> Pivitvā rājā pānīyaṃ, sāmacco saparijjano;</p>

<p rend="gathalast">Pūve khāditvā pitvā ca, soraṭṭho etadabravi.</p>

<p rend="hangnum" n="674"><hi rend="paranum">674</hi><hi rend="dot">.</hi></p>

<p rend="gatha1"> ‘‘Devatā nusi gandhabbo, adu sakko purindado;</p>

<p rend="gathalast">Ajānantā taṃ pucchāma, kathaṃ jānemu taṃ maya’’nti.</p>

<p rend="hangnum" n="675"><hi rend="paranum">675</hi><hi rend="dot">.</hi></p>

<p rend="gatha1"> ‘‘Nāmhi devo na gandhabbo, nāpi <note>namhi (ka.)</note> sakko purindado;</p>

<p rend="gathalast">Peto ahaṃ mahārāja, suraṭṭhā idha māgato’’ti.</p>

<p rend="hangnum" n="676"><hi rend="paranum">676</hi><hi rend="dot">.</hi></p>

<p rend="gatha1"> ‘‘Kiṃsīlo kiṃsamācāro, suraṭṭhasmiṃ pure tuvaṃ;</p>

<p rend="gathalast">Kena te brahmacariyena, ānubhāvo ayaṃ tavā’’ti.</p>

<p rend="hangnum" n="677"><hi rend="paranum">677</hi><hi rend="dot">.</hi></p>

<p rend="gatha1"> ‘‘Taṃ suṇohi mahārāja, arindama raṭṭhavaḍḍhana;</p>

<p rend="gathalast">Amaccā pārisajjā ca, brāhmaṇo ca purohito.</p>

<p rend="hangnum" n="678"><hi rend="paranum">678</hi><hi rend="dot">.</hi></p>

<p rend="gatha1"> ‘‘Suraṭṭhasmiṃ ahaṃ deva, puriso pāpacetaso;</p>

<p rend="gathalast">Micchādiṭṭhi ca dussīlo, kadariyo paribhāsako.</p>

<p rend="hangnum" n="679"><hi rend="paranum">679</hi><hi rend="dot">.</hi></p>

<p rend="gatha1"> ‘‘‘Dadantānaṃ <pb ed="T" n="0.0244" /> karontānaṃ, vārayissaṃ bahujjanaṃ;</p>

<p rend="gathalast">Aññesaṃ dadamānānaṃ, antarāyakaro ahaṃ.</p>

<p rend="hangnum" n="680"><hi rend="paranum">680</hi><hi rend="dot">.</hi></p>

<p rend="gatha1"> ‘‘‘Vipāko natthi dānassa, saṃyamassa kuto phalaṃ;</p>

<p rend="gathalast">Natthi ācariyo nāma, adantaṃ ko damessati.</p>

<p rend="hangnum" n="681"><hi rend="paranum">681</hi><hi rend="dot">.</hi></p>

<p rend="gatha1"> ‘‘‘Samatulyāni <pb ed="V" n="0.0149" /> bhūtāni, kuto <note>kule (syā. ka.)</note> jeṭṭhāpacāyiko;</p>

<p rend="gathalast">Natthi balaṃ vīriyaṃ vā, kuto uṭṭhānaporisaṃ.</p>

<p rend="hangnum" n="682"><hi rend="paranum">682</hi><hi rend="dot">.</hi></p>

<p rend="gatha1"> ‘‘‘Natthi dānaphalaṃ nāma, na visodheti verinaṃ;</p>

<p rend="gathalast">Laddheyyaṃ labhate macco, niyatipariṇāmajaṃ <note>pariṇāmajā (sī. ka.)</note>.</p>

<p rend="hangnum" n="683"><hi rend="paranum">683</hi><hi rend="dot">.</hi></p>

<p rend="gatha1"> ‘‘‘Natthi <pb ed="P" n="0.0081" /> mātā pitā bhātā, loko natthi ito paraṃ;</p>

<p rend="gathalast">Natthi dinnaṃ natthi hutaṃ, sunihitaṃ na vijjati.</p>

<p rend="hangnum" n="684"><hi rend="paranum">684</hi><hi rend="dot">.</hi></p>

<p rend="gatha1"> ‘‘‘Yopi <pb ed="M" n="0.0204" /> haneyya purisaṃ, parassa chindate <note>purisassa chinde (syā. ka.)</note> siraṃ;</p>

<p rend="gathalast">Na koci kañci hanati, sattannaṃ vivaramantare.</p>

<p rend="hangnum" n="685"><hi rend="paranum">685</hi><hi rend="dot">.</hi></p>

<p rend="gatha1"> ‘‘‘Acchejjābhejjo hi <note>bhejjo (sī.), abhejjo (syā.), bhejjāsi (ka.)</note> jīvo, aṭṭhaṃso guḷaparimaṇḍalo;</p>

<p rend="gathalast">Yojanānaṃ sataṃ pañca, ko jīvaṃ chettumarahati.</p>

<p rend="hangnum" n="686"><hi rend="paranum">686</hi><hi rend="dot">.</hi></p>

<p rend="gatha1"> ‘‘‘Yathā suttaguḷe khitte, nibbeṭhentaṃ palāyati;</p>

<p rend="gathalast">Evameva ca so jīvo, nibbeṭhento palāyati.</p>

<p rend="hangnum" n="687"><hi rend="paranum">687</hi><hi rend="dot">.</hi></p>

<p rend="gatha1"> ‘‘‘Yathā gāmato nikkhamma, aññaṃ gāmaṃ pavisati;</p>

<p rend="gathalast">Evameva ca so jīvo, aññaṃ bondiṃ pavisati.</p>

<p rend="hangnum" n="688"><hi rend="paranum">688</hi><hi rend="dot">.</hi></p>

<p rend="gatha1"> ‘‘‘Yathā <pb ed="T" n="0.0245" /> gehato nikkhamma, aññaṃ gehaṃ pavisati;</p>

<p rend="gathalast">Evameva ca so jīvo, aññaṃ bondiṃ pavisati.</p>

<p rend="hangnum" n="689"><hi rend="paranum">689</hi><hi rend="dot">.</hi></p>

<p rend="gatha1"> ‘‘‘Cullāsīti <note>cuḷāsīti (sī. syā. ka.)</note> mahākappino <note>mahākappuno (sī.)</note>, satasahassāni hi;</p>

<p rend="gatha2">Ye bālā ye ca paṇḍitā, saṃsāraṃ khepayitvāna;</p>

<p rend="gathalast">Dukkhassantaṃ karissare.</p>

<p rend="hangnum" n="690"><hi rend="paranum">690</hi><hi rend="dot">.</hi></p>

<p rend="gatha1"> ‘‘‘Mitāni sukhadukkhāni, doṇehi piṭakehi ca;</p>

<p rend="gathalast">Jino sabbaṃ pajānāti’, sammūḷhā itarā pajā.</p>

<p rend="hangnum" n="691"><hi rend="paranum">691</hi><hi rend="dot">.</hi></p>

<p rend="gatha1"> ‘‘Evaṃdiṭṭhi pure āsiṃ, sammūḷho mohapāruto;</p>

<p rend="gathalast">Micchādiṭṭhi ca dussīlo, kadariyo paribhāsako.</p>

<p rend="hangnum" n="692"><hi rend="paranum">692</hi><hi rend="dot">.</hi></p>

<p rend="gatha1"> ‘‘Oraṃ me chahi māsehi, kālaṅkiriyā bhavissati;</p>

<p rend="gathalast">Ekantakaṭukaṃ ghoraṃ, nirayaṃ papatissahaṃ.</p>

<p rend="hangnum" n="693"><hi rend="paranum">693</hi><hi rend="dot">.</hi></p>

<p rend="gatha1"><note>pe. va. 70</note> ‘‘Catukkaṇṇaṃ catudvāraṃ, vibhattaṃ bhāgaso mitaṃ;</p>

<p rend="gathalast">Ayopākārapariyantaṃ, ayasā paṭikujjitaṃ.</p>

<p rend="hangnum" n="694"><hi rend="paranum">694</hi><hi rend="dot">.</hi></p>

<p rend="gatha1"><note>pe. va. 71</note> ‘‘Tassa ayomayā bhūmi, jalitā tejasā yutā;</p>

<p rend="gathalast">Samantā yojanasataṃ, pharitvā tiṭṭhati sabbadā.</p>

<p rend="hangnum" n="695"><hi rend="paranum">695</hi><hi rend="dot">.</hi></p>

<p rend="gatha1"> ‘‘Vassāni <pb ed="V" n="0.0150" /> satasahassāni, ghoso suyyati tāvade;</p>

<p rend="gathalast">Lakkho eso mahārāja, satabhāgavassakoṭiyo.</p>

<p rend="hangnum" n="696"><hi rend="paranum">696</hi><hi rend="dot">.</hi></p>

<p rend="gatha1"> ‘‘Koṭisatasahassāni <pb ed="M" n="0.0205" />, niraye paccare janā;</p>

<p rend="gathalast">Micchādiṭṭhī ca dussīlā, ye ca ariyūpavādino.</p>

<p rend="hangnum" n="697"><hi rend="paranum">697</hi><hi rend="dot">.</hi></p>

<p rend="gatha1"> ‘‘Tatthāhaṃ dīghamaddhānaṃ, dukkhaṃ vedissa vedanaṃ;</p>

<p rend="gathalast">Phalaṃ pāpassa kammassa, tasmā socāmahaṃ bhusaṃ.</p>

<p rend="hangnum" n="698"><hi rend="paranum">698</hi><hi rend="dot">.</hi></p>

<p rend="gatha1"> ‘‘Taṃ <pb ed="T" n="0.0246" /><pb ed="P" n="0.0082" /> suṇohi mahārāja, arindama raṭṭhavaḍḍhana;</p>

<p rend="gathalast">Dhītā mayhaṃ mahārāja, uttarā bhaddamatthu te.</p>

<p rend="hangnum" n="699"><hi rend="paranum">699</hi><hi rend="dot">.</hi></p>

<p rend="gatha1"> ‘‘Karoti bhaddakaṃ kammaṃ, sīlesuposathe ratā;</p>

<p rend="gathalast">Saññatā saṃvibhāgī ca, vadaññū vītamaccharā.</p>

<p rend="hangnum" n="700"><hi rend="paranum">700</hi><hi rend="dot">.</hi></p>

<p rend="gatha1"> ‘‘Akhaṇḍakārī sikkhāya, suṇhā parakulesu ca;</p>

<p rend="gathalast">Upāsikā sakyamunino, sambuddhassa sirīmato.</p>

<p rend="hangnum" n="701"><hi rend="paranum">701</hi><hi rend="dot">.</hi></p>

<p rend="gatha1"> ‘‘Bhikkhu ca sīlasampanno, gāmaṃ piṇḍāya pāvisi;</p>

<p rend="gathalast">Okkhittacakkhu satimā, guttadvāro susaṃvuto.</p>

<p rend="hangnum" n="702"><hi rend="paranum">702</hi><hi rend="dot">.</hi></p>

<p rend="gatha1"> ‘‘Sapadānaṃ caramāno, agamā taṃ nivesanaṃ;</p>

<p rend="gathalast">‘Tamaddasa mahārāja, uttarā bhaddamatthu te’.</p>

<p rend="hangnum" n="703"><hi rend="paranum">703</hi><hi rend="dot">.</hi></p>

<p rend="gatha1"> ‘‘Pūraṃ pānīyasarakaṃ, pūve vitte ca sā adā;</p>

<p rend="gathalast">‘Pitā me kālaṅkato, bhante tassetaṃ upakappatu’.</p>

<p rend="hangnum" n="704"><hi rend="paranum">704</hi><hi rend="dot">.</hi></p>

<p rend="gatha1"> ‘‘Samanantarānuddiṭṭhe, vipāko udapajjatha;</p>

<p rend="gathalast">Bhuñjāmi kāmakāmīhaṃ, rājā vessavaṇo yathā.</p>

<p rend="hangnum" n="705"><hi rend="paranum">705</hi><hi rend="dot">.</hi></p>

<p rend="gatha1"> ‘‘Taṃ suṇohi mahārāja, arindama raṭṭhavaḍḍhana;</p>

<p rend="gatha2">Sadevakassa lokassa, buddho aggo pavuccati;</p>

<p rend="gathalast">Taṃ buddhaṃ saraṇaṃ gaccha, saputtadāro arindama.</p>

<p rend="hangnum" n="706"><hi rend="paranum">706</hi><hi rend="dot">.</hi></p>

<p rend="gatha1"> ‘‘Aṭṭhaṅgikena maggena, phusanti amataṃ padaṃ;</p>

<p rend="gathalast">Taṃ dhammaṃ saraṇaṃ gaccha, saputtadāro arindama.</p>

<p rend="hangnum" n="707"><hi rend="paranum">707</hi><hi rend="dot">.</hi></p>

<p rend="gatha1"> ‘‘Cattāro <pb ed="T" n="0.0247" /> ca paṭipannā <note>maggapaṭipannā (sī. syā.)</note>, cattāro ca phale ṭhitā;</p>

<p rend="gatha2">Esa saṅgho ujubhūto, paññāsīlasamāhito;</p>

<p rend="gathalast">Taṃ saṅghaṃ saraṇaṃ gaccha, saputtadāro arindama.</p>

<p rend="hangnum" n="708"><hi rend="paranum">708</hi><hi rend="dot">.</hi></p>

<p rend="gatha1"> ‘‘Pāṇātipātā <pb ed="M" n="0.0206" /><pb ed="V" n="0.0151" /> viramassu khippaṃ, loke adinnaṃ parivajjayassu;</p>

<p rend="gathalast">Amajjapo mā ca musā abhāṇī, sakena dārena ca hohi tuṭṭho’’ti.</p>

<p rend="hangnum" n="709"><hi rend="paranum">709</hi><hi rend="dot">.</hi></p>

<p rend="gatha1"> ‘‘Atthakāmosi me yakkha, hitakāmosi devate;</p>

<p rend="gathalast">Karomi tuyhaṃ vacanaṃ, tvaṃsi ācariyo mama.</p>

<p rend="hangnum" n="710"><hi rend="paranum">710</hi><hi rend="dot">.</hi></p>

<p rend="gatha1"> ‘‘Upemi saraṇaṃ buddhaṃ, dhammañcāpi anuttaraṃ;</p>

<p rend="gathalast">Saṅghañca naradevassa, gacchāmi saraṇaṃ ahaṃ.</p>

<p rend="hangnum" n="711"><hi rend="paranum">711</hi><hi rend="dot">.</hi></p>

<p rend="gatha1"> ‘‘Pāṇātipātā viramāmi khippaṃ, loke adinnaṃ parivajjayāmi;</p>

<p rend="gathalast">Amajjapo no ca musā bhaṇāmi, sakena dārena ca homi tuṭṭho.</p>

<p rend="hangnum" n="712"><hi rend="paranum">712</hi><hi rend="dot">.</hi></p>

<p rend="gatha1"> ‘‘Ophuṇāmi <pb ed="P" n="0.0083" /><note>opuṇāmi (sī.), ophunāmi (syā. ka.), opunāmi (?)</note> mahāvāte, nadiyā sīghagāmiyā;</p>

<p rend="gathalast">Vamāmi pāpikaṃ diṭṭhiṃ, buddhānaṃ sāsane rato’’.</p>

<p rend="hangnum" n="713"><hi rend="paranum">713</hi><hi rend="dot">.</hi></p>

<p rend="gatha1"> Idaṃ vatvāna soraṭṭho, viramitvā pāpadassanā <note>pāpadassanaṃ (syā. ka.)</note>;</p>

<p rend="gathalast">Namo <pb ed="T" n="0.0248" /> bhagavato katvā, pāmokkho rathamāruhīti.</p>

<p rend="centre">Nandakapetavatthu tatiyaṃ.</p>

<p rend="subhead">4. Revatīpetavatthu</p>

<p rend="hangnum" n="714"><hi rend="paranum">714</hi><hi rend="dot">.</hi></p>

<p rend="gatha1"><note>vi. va. 863</note> ‘‘Uṭṭhehi revate supāpadhamme, apārutadvāre adānasīle;</p>

<p rend="gathalast">Nessāma taṃ yattha thunanti duggatā, samappitā <note>samajjatā (sī.)</note> nerayikā dukhenā’’ti.</p>

<p rend="hangnum" n="715"><hi rend="paranum">715</hi><hi rend="dot">.</hi></p>

<p rend="gatha1"> Icceva <note>iccevaṃ (syā. ka.)</note> vatvāna yamassa dūtā, te dve yakkhā lohitakkhā brahantā;</p>

<p rend="gathalast">Paccekabāhāsu gahetvā revataṃ, pakkāmayuṃ devagaṇassa santike.</p>

<p rend="hangnum" n="716"><hi rend="paranum">716</hi><hi rend="dot">.</hi></p>

<p rend="gatha1"> ‘‘Ādiccavaṇṇaṃ <pb ed="M" n="0.0207" /> ruciraṃ pabhassaraṃ, byamhaṃ subhaṃ kañcanajālachannaṃ;</p>

<p rend="gathalast">Kassetamākiṇṇajanaṃ vimānaṃ, suriyassa raṃsīriva jotamānaṃ.</p>

<p rend="hangnum" n="717"><hi rend="paranum">717</hi><hi rend="dot">.</hi></p>

<p rend="gatha1"> ‘‘Nārīgaṇā candanasāralittā <note>candanasārānulittā (syā.)</note>, ubhato vimānaṃ upasobhayanti;</p>

<p rend="gathalast">Taṃ dissati suriyasamānavaṇṇaṃ, ko modati saggapatto vimāne’’ti.</p>

<p rend="hangnum" n="718"><hi rend="paranum">718</hi><hi rend="dot">.</hi></p>

<p rend="gatha1"> ‘‘Bārāṇasiyaṃ nandiyo nāmāsi, upāsako amaccharī dānapati vadaññū;</p>

<p rend="gathalast">Tassetamākiṇṇajanaṃ vimānaṃ, suriyassa raṃsīriva jotamānaṃ.</p>

<p rend="hangnum" n="719"><hi rend="paranum">719</hi><hi rend="dot">.</hi></p>

<p rend="gatha1"> ‘‘Nārīgaṇā candanasāralittā, ubhato vimānaṃ upasobhayanti;</p>

<p rend="gathalast">Taṃ dissati suriyasamānavaṇṇaṃ, so modati saggapatto vimāne’’ti.</p>

<p rend="hangnum" n="720"><hi rend="paranum">720</hi><hi rend="dot">.</hi></p>

<p rend="gatha1"> ‘‘Nandiyassāhaṃ <pb ed="V" n="0.0152" /> bhariyā, agārinī sabbakulassa issarā;</p>

<p rend="gathalast">Bhattu vimāne ramissāmi dānahaṃ, na patthaye nirayadassanāyā’’ti.</p>

<p rend="hangnum" n="721"><hi rend="paranum">721</hi><hi rend="dot">.</hi></p>

<p rend="gatha1"> ‘‘Eso te nirayo supāpadhamme, puññaṃ tayā akataṃ jīvaloke;</p>

<p rend="gathalast">Na hi maccharī rosako pāpadhammo, saggūpagānaṃ labhati sahabyata’’nti.</p>

<p rend="hangnum" n="722"><hi rend="paranum">722</hi><hi rend="dot">.</hi></p>

<p rend="gatha1"> ‘‘Kiṃ nu gūthañca muttañca, asucī paṭidissati;</p>

<p rend="gathalast">Duggandhaṃ kimidaṃ mīḷhaṃ, kimetaṃ upavāyatī’’ti.</p>

<p rend="hangnum" n="723"><hi rend="paranum">723</hi><hi rend="dot">.</hi></p>

<p rend="gatha1"> ‘‘Esa saṃsavako nāma, gambhīro sataporiso;</p>

<p rend="gathalast">Yattha vassasahassāni, tuvaṃ paccasi revate’’ti.</p>

<p rend="hangnum" n="724"><hi rend="paranum">724</hi><hi rend="dot">.</hi></p>

<p rend="gatha1"> ‘‘Kiṃ <pb ed="M" n="0.0208" /> nu kāyena vācāya, manasā dukkaṭaṃ kataṃ;</p>

<p rend="gathalast">Kena saṃsavako laddho, gambhīro sataporiso’’ti.</p>

<p rend="hangnum" n="725"><hi rend="paranum">725</hi><hi rend="dot">.</hi></p>

<p rend="gatha1"> ‘‘Samaṇe brāhmaṇe cāpi, aññe vāpi vanibbake;</p>

<p rend="gathalast">Musāvādena vañcesi, taṃ pāpaṃ pakataṃ tayā.</p>

<p rend="hangnum" n="726"><hi rend="paranum">726</hi><hi rend="dot">.</hi></p>

<p rend="gatha1"> ‘‘Tena saṃsavako laddho, gambhīro sataporiso;</p>

<p rend="gathalast">Tattha vassasahassāni, tuvaṃ paccasi revate.</p>

<p rend="hangnum" n="727"><hi rend="paranum">727</hi><hi rend="dot">.</hi></p>

<p rend="gatha1"> ‘‘Hatthepi chindanti athopi pāde, kaṇṇepi chindanti athopi nāsaṃ;</p>

<p rend="gathalast">Athopi kākoḷagaṇā samecca, saṅgamma khādanti viphandamāna’’nti.</p>

<p rend="hangnum" n="728"><hi rend="paranum">728</hi><hi rend="dot">.</hi></p>

<p rend="gatha1"> ‘‘Sādhu kho maṃ paṭinetha, kāhāmi kusalaṃ bahuṃ;</p>

<p rend="gatha2">Dānena samacariyāya, saṃyamena damena ca;</p>

<p rend="gathalast">Yaṃ katvā sukhitā honti, na ca pacchānutappare’’ti.</p>

<p rend="hangnum" n="729"><hi rend="paranum">729</hi><hi rend="dot">.</hi></p>

<p rend="gatha1"> ‘‘Pure tuvaṃ pamajjitvā, idāni paridevasi;</p>

<p rend="gathalast">Sayaṃ katānaṃ kammānaṃ, vipākaṃ anubhossasī’’ti.</p>

<p rend="hangnum" n="730"><hi rend="paranum">730</hi><hi rend="dot">.</hi></p>

<p rend="gatha1"> ‘‘Ko devalokato manussalokaṃ, gantvāna puṭṭho me evaṃ vadeyya;</p>

<p rend="gatha2">‘Nikkhittadaṇḍesu dadātha dānaṃ, acchādanaṃ seyya <note>sayana (sī.)</note> mathannapānaṃ;</p>

<p rend="gathalast">Na hi maccharī rosako pāpadhammo, saggūpagānaṃ labhati sahabyataṃ’.</p>

<p rend="hangnum" n="731"><hi rend="paranum">731</hi><hi rend="dot">.</hi></p>

<p rend="gatha1"> ‘‘Sāhaṃ nūna ito gantvā, yoniṃ laddhāna mānusiṃ;</p>

<p rend="gatha2">Vadaññū sīlasampannā, kāhāmi kusalaṃ bahuṃ;</p>

<p rend="gathalast">Dānena samacariyāya, saṃyamena damena ca.</p>

<p rend="hangnum" n="732"><hi rend="paranum">732</hi><hi rend="dot">.</hi></p>

<p rend="gatha1"> ‘‘Ārāmāni ca ropissaṃ, dugge saṅkamanāni ca;</p>

<p rend="gathalast">Papañca udapānañca, vippasannena cetasā.</p>

<p rend="hangnum" n="733"><hi rend="paranum">733</hi><hi rend="dot">.</hi></p>

<p rend="gatha1"> ‘‘Cātuddasiṃ <pb ed="M" n="0.0209" /> pañcadasiṃ, yā ca pakkhassa aṭṭhamī;</p>

<p rend="gathalast">Pāṭihāriyapakkhañca, aṭṭhaṅgasusamāgataṃ.</p>

<p rend="hangnum" n="734"><hi rend="paranum">734</hi><hi rend="dot">.</hi></p>

<p rend="gatha1"> ‘‘Uposathaṃ upavasissaṃ, sadā sīlesu saṃvutā;</p>

<p rend="gathalast">Na ca dāne pamajjissaṃ, sāmaṃ diṭṭhamidaṃ mayā’’ti.</p>

<p rend="hangnum" n="735"><hi rend="paranum">735</hi><hi rend="dot">.</hi></p>

<p rend="gatha1"> Iccevaṃ <pb ed="V" n="0.0153" /> vippalapantiṃ, phandamānaṃ tato tato;</p>

<p rend="gathalast">Khipiṃsu niraye ghore, uddhaṃpādaṃ avaṃsiraṃ.</p>

<p rend="hangnum" n="736"><hi rend="paranum">736</hi><hi rend="dot">.</hi></p>

<p rend="gatha1"> ‘‘Ahaṃ pure maccharinī ahosiṃ, paribhāsikā samaṇabrāhmaṇānaṃ;</p>

<p rend="gathalast">Vitathena ca sāmikaṃ vañcayitvā, paccāmahaṃ niraye ghorarūpe’’ti.</p>

<p rend="centre">Revatīpetavatthu catutthaṃ.</p>

<p rend="subhead">5. Ucchupetavatthu</p>

<p rend="hangnum" n="737"><hi rend="paranum">737</hi><hi rend="dot">.</hi></p>

<p rend="gatha1"> ‘‘Idaṃ <pb ed="P" n="0.0085" /> mama ucchuvanaṃ mahantaṃ, nibbattati puññaphalaṃ anappakaṃ;</p>

<p rend="gathalast">Taṃ dāni me na <note>na dāni me taṃ (sī. ka.)</note> paribhogameti, ācikkha bhante kissa ayaṃ vipāko.</p>

<p rend="hangnum" n="738"><hi rend="paranum">738</hi><hi rend="dot">.</hi></p>

<p rend="gatha1"> ‘‘Haññāmi <note>vihaññāmi (ka.)</note> khajjāmi ca vāyamāmi, parisakkāmi paribhuñjituṃ kiñci;</p>

<p rend="gathalast">Svāhaṃ chinnathāmo kapaṇo lālapāmi, kissa <note>kissassa (sī.), kissassu (?)</note> kammassa ayaṃ vipāko.</p>

<p rend="hangnum" n="739"><hi rend="paranum">739</hi><hi rend="dot">.</hi></p>

<p rend="gatha1"> ‘‘Vighāto cāhaṃ paripatāmi chamāyaṃ, parivattāmi vāricarova ghamme;</p>

<p rend="gatha2">Rudato ca me <note>dūrato ca me (syā. ka.)</note> assukā niggalanti, ācikkha bhante kissa ayaṃ vipāko.</p>

<p rend="hangnum" n="740"><hi rend="paranum">740</hi><hi rend="dot">.</hi></p>

<p rend="gatha1"> ‘‘Chāto <pb ed="M" n="0.0210" /> kilanto ca pipāsito ca, santassito <pb ed="T" n="0.0249" /> sātasukhaṃ na vinde;</p>

<p rend="gathalast">Pucchāmi taṃ etamatthaṃ bhadante, kathaṃ nu ucchuparibhogaṃ labheyya’’nti.</p>

<p rend="hangnum" n="741"><hi rend="paranum">741</hi><hi rend="dot">.</hi></p>

<p rend="gatha1"> ‘‘Pure tuvaṃ kammamakāsi attanā, manussabhūto purimāya jātiyā;</p>

<p rend="gathalast">Ahañca taṃ etamatthaṃ vadāmi, sutvāna tvaṃ etamatthaṃ vijāna.</p>

<p rend="hangnum" n="742"><hi rend="paranum">742</hi><hi rend="dot">.</hi></p>

<p rend="gatha1"> ‘‘Ucchuṃ <pb ed="P" n="0.0086" /> tuvaṃ khādamāno payāto, puriso ca te piṭṭhito anvagacchi;</p>

<p rend="gathalast">So ca taṃ paccāsanto kathesi, tassa tuvaṃ na kiñci ālapittha.</p>

<p rend="hangnum" n="743"><hi rend="paranum">743</hi><hi rend="dot">.</hi></p>

<p rend="gatha1"> ‘‘So ca taṃ abhaṇantaṃ ayāci, ‘dehayya ucchu’nti ca taṃ avoca;</p>

<p rend="gathalast">Tassa tuvaṃ piṭṭhito ucchuṃ adāsi, tassetaṃ kammassa ayaṃ vipāko.</p>

<p rend="hangnum" n="744"><hi rend="paranum">744</hi><hi rend="dot">.</hi></p>

<p rend="gatha1"> ‘‘Iṅgha tvaṃ gantvāna piṭṭhito gaṇheyyāsi <note>iṅgha tvaṃ piṭṭhito gaṇha ucchuṃ (sī.)</note>, gahetvāna taṃ khādassu yāvadatthaṃ;</p>

<p rend="gathalast">Teneva tvaṃ attamano bhavissasi, haṭṭho cudaggo ca pamodito cā’’ti.</p>

<p rend="hangnum" n="745"><hi rend="paranum">745</hi><hi rend="dot">.</hi></p>

<p rend="gatha1"> Gantvāna <pb ed="T" n="0.0250" /> so piṭṭhito aggahesi, gahetvāna taṃ khādi yāvadatthaṃ;</p>

<p rend="gathalast">Teneva so attamano ahosi, haṭṭho cudaggo ca pamodito cāti.</p>

<p rend="centre">Ucchupetavatthu pañcamaṃ.</p>

<p rend="subhead">6. Kumārapetavatthu</p>

<p rend="hangnum" n="746"><hi rend="paranum">746</hi><hi rend="dot">.</hi></p>

<p rend="gatha1"> ‘‘Sāvatthi <pb ed="V" n="0.0154" /><pb ed="P" n="0.0087" /> nāma nagaraṃ, himavantassa passato;</p>

<p rend="gathalast">Tattha āsuṃ dve kumārā, rājaputtāti me sutaṃ.</p>

<p rend="hangnum" n="747"><hi rend="paranum">747</hi><hi rend="dot">.</hi></p>

<p rend="gatha1"> ‘‘Sammattā <pb ed="M" n="0.0211" /><note>pamattā (ka.)</note> rajanīyesu, kāmassādābhinandino;</p>

<p rend="gathalast">Paccuppannasukhe giddhā, na te passiṃsunāgataṃ.</p>

<p rend="hangnum" n="748"><hi rend="paranum">748</hi><hi rend="dot">.</hi></p>

<p rend="gatha1"> ‘‘Te cutā ca manussattā, paralokaṃ ito gatā;</p>

<p rend="gathalast">Tedha ghosentyadissantā, pubbe dukkaṭamattano.</p>

<p rend="hangnum" n="749"><hi rend="paranum">749</hi><hi rend="dot">.</hi></p>

<p rend="gatha1"> ‘‘‘Bahūsu vata <note>bahussutesu (sī. ka.)</note> santesu, deyyadhamme upaṭṭhite;</p>

<p rend="gathalast">Nāsakkhimhā ca attānaṃ, parittaṃ kātuṃ sukhāvahaṃ.</p>

<p rend="hangnum" n="750"><hi rend="paranum">750</hi><hi rend="dot">.</hi></p>

<p rend="gatha1"> ‘‘‘Kiṃ tato pāpakaṃ assa, yaṃ no rājakulā cutā;</p>

<p rend="gathalast">Upapannā pettivisayaṃ, khuppipāsasamappitā <note>khuppipāsāsamappitā (sī. pī.)</note>.</p>

<p rend="hangnum" n="751"><hi rend="paranum">751</hi><hi rend="dot">.</hi></p>

<p rend="gatha1"> ‘‘Sāmino idha hutvāna, honti asāmino tahiṃ;</p>

<p rend="gathalast">Bhamanti <note>caranti (sī. pī.), maranti (syā.)</note> khuppipāsāya, manussā unnatonatā.</p>

<p rend="hangnum" n="752"><hi rend="paranum">752</hi><hi rend="dot">.</hi></p>

<p rend="gatha1"> ‘‘Etamādīnavaṃ ñatvā, issaramadasambhavaṃ;</p>

<p rend="gatha2">Pahāya <pb ed="T" n="0.0251" /> issaramadaṃ, bhave saggagato naro;</p>

<p rend="gathalast">Kāyassa bhedā sappañño, saggaṃ so upapajjatī’’ti.</p>

<p rend="centre">Kumārapetavatthu chaṭṭhaṃ.</p>

<p rend="subhead">7. Rājaputtapetavatthu</p>

<p rend="hangnum" n="753"><hi rend="paranum">753</hi><hi rend="dot">.</hi></p>

<p rend="gatha1"> Pubbe <pb ed="P" n="0.0088" /> katānaṃ kammānaṃ, vipāko mathaye manaṃ;</p>

<p rend="gathalast">Rūpe sadde rase gandhe, phoṭṭhabbe ca manorame.</p>

<p rend="hangnum" n="754"><hi rend="paranum">754</hi><hi rend="dot">.</hi></p>

<p rend="gatha1"> Naccaṃ gītaṃ ratiṃ khiḍḍaṃ, anubhutvā anappakaṃ;</p>

<p rend="gathalast">Uyyāne paricaritvā, pavisanto giribbajaṃ.</p>

<p rend="hangnum" n="755"><hi rend="paranum">755</hi><hi rend="dot">.</hi></p>

<p rend="gatha1"> Isiṃ sunetta <note>sunita (ka.)</note> maddakkhi, attadantaṃ samāhitaṃ;</p>

<p rend="gathalast">Appicchaṃ hirisampannaṃ, uñche pattagate rataṃ.</p>

<p rend="hangnum" n="756"><hi rend="paranum">756</hi><hi rend="dot">.</hi></p>

<p rend="gatha1"> Hatthikkhandhato oruyha, laddhā bhanteti cābravi;</p>

<p rend="gathalast">Tassa pattaṃ gahetvāna, uccaṃ paggayha khattiyo.</p>

<p rend="hangnum" n="757"><hi rend="paranum">757</hi><hi rend="dot">.</hi></p>

<p rend="gatha1"> Thaṇḍile <pb ed="V" n="0.0155" /> pattaṃ bhinditvā, hasamāno apakkami;</p>

<p rend="gathalast">‘‘Rañño kitavassāhaṃ putto, kiṃ maṃ bhikkhu karissasi’’.</p>

<p rend="hangnum" n="758"><hi rend="paranum">758</hi><hi rend="dot">.</hi></p>

<p rend="gatha1"> Tassa <pb ed="M" n="0.0212" /> kammassa pharusassa, vipāko kaṭuko ahu;</p>

<p rend="gathalast">Yaṃ rājaputto vedesi, nirayamhi samappito.</p>

<p rend="hangnum" n="759"><hi rend="paranum">759</hi><hi rend="dot">.</hi></p>

<p rend="gatha1"> Chaḷeva caturāsīti, vassāni navutāni ca;</p>

<p rend="gathalast">Bhusaṃ dukkhaṃ nigacchittho, niraye katakibbiso.</p>

<p rend="hangnum" n="760"><hi rend="paranum">760</hi><hi rend="dot">.</hi></p>

<p rend="gatha1"> Uttānopi ca paccittha, nikujjo vāmadakkhiṇo;</p>

<p rend="gathalast">Uddhaṃpādo ṭhito ceva, ciraṃ bālo apaccatha.</p>

<p rend="hangnum" n="761"><hi rend="paranum">761</hi><hi rend="dot">.</hi></p>

<p rend="gatha1"> Bahūni <pb ed="T" n="0.0252" /> vassasahassāni, pūgāni nahutāni ca;</p>

<p rend="gathalast">Bhusaṃ dukkhaṃ nigacchittho, niraye katakibbiso.</p>

<p rend="hangnum" n="762"><hi rend="paranum">762</hi><hi rend="dot">.</hi></p>

<p rend="gatha1"> Etādisaṃ kho kaṭukaṃ, appaduṭṭhappadosinaṃ;</p>

<p rend="gathalast">Paccanti pāpakammantā, isimāsajja subbataṃ.</p>

<p rend="hangnum" n="763"><hi rend="paranum">763</hi><hi rend="dot">.</hi></p>

<p rend="gatha1"> So tattha bahuvassāni, vedayitvā bahuṃ dukhaṃ;</p>

<p rend="gathalast">Khuppipāsahato nāma <note>khuppipāsāhato nāma (sī. pī)</note>, peto āsi tato cuto.</p>

<p rend="hangnum" n="764"><hi rend="paranum">764</hi><hi rend="dot">.</hi></p>

<p rend="gatha1"> Etamādīnavaṃ ñatvā <note>disvā (sī.)</note>, issaramadasambhavaṃ;</p>

<p rend="gathalast">Pahāya issaramadaṃ, nivātamanuvattaye.</p>

<p rend="hangnum" n="765"><hi rend="paranum">765</hi><hi rend="dot">.</hi></p>

<p rend="gatha1"> Diṭṭheva dhamme pāsaṃso, yo buddhesu sagāravo;</p>

<p rend="gathalast">Kāyassa bhedā sappañño, saggaṃ so upapajjatīti.</p>

<p rend="centre">Rājaputtapetavatthu sattamaṃ.</p>

<p rend="subhead">8. Gūthakhādakapetavatthu</p>

<p rend="hangnum" n="766"><hi rend="paranum">766</hi><hi rend="dot">.</hi></p>

<p rend="gatha1"> ‘‘Gūthakūpato <pb ed="P" n="0.0089" /> uggantvā, ko nu dīno patiṭṭhasi <note>dīno hi tiṭṭhasi (sī.)</note>;</p>

<p rend="gathalast">Nissaṃsayaṃ pāpakammanto, kiṃ nu saddahase tuva’’nti.</p>

<p rend="hangnum" n="767"><hi rend="paranum">767</hi><hi rend="dot">.</hi></p>

<p rend="gatha1"> ‘‘Ahaṃ bhadante petomhi, duggato yamalokiko;</p>

<p rend="gathalast">Pāpakammaṃ karitvāna, petalokaṃ ito gato’’.</p>

<p rend="hangnum" n="768"><hi rend="paranum">768</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, idaṃ dukkhaṃ nigacchasī’’ti.</p>

<p rend="hangnum" n="769"><hi rend="paranum">769</hi><hi rend="dot">.</hi></p>

<p rend="gatha1"> ‘‘Ahu <pb ed="V" n="0.0156" /> āvāsiko mayhaṃ, issukī kulamaccharī;</p>

<p rend="gathalast">Ajjhosito mayhaṃ ghare, kadariyo paribhāsako.</p>

<p rend="hangnum" n="770"><hi rend="paranum">770</hi><hi rend="dot">.</hi></p>

<p rend="gatha1"> ‘‘Tassāhaṃ <pb ed="T" n="0.0253" /><pb ed="M" n="0.0213" /> vacanaṃ sutvā, bhikkhavo paribhāsisaṃ;</p>

<p rend="gathalast">Tassa kammavipākena, petalokaṃ ito gato’’ti.</p>

<p rend="hangnum" n="771"><hi rend="paranum">771</hi><hi rend="dot">.</hi></p>

<p rend="gatha1"> ‘‘Amitto mittavaṇṇena, yo te āsi kulūpako;</p>

<p rend="gathalast">Kāyassa bhedā duppañño, kiṃ nu pecca gatiṃ gato’’ti.</p>

<p rend="hangnum" n="772"><hi rend="paranum">772</hi><hi rend="dot">.</hi></p>

<p rend="gatha1"> ‘‘Tassevāhaṃ pāpakammassa, sīse tiṭṭhāmi matthake;</p>

<p rend="gathalast">So ca paravisayaṃ patto, mameva paricārako.</p>

<p rend="hangnum" n="773"><hi rend="paranum">773</hi><hi rend="dot">.</hi></p>

<p rend="gatha1"> ‘‘Yaṃ bhadante hadantaññe, etaṃ me hoti bhojanaṃ;</p>

<p rend="gathalast">Ahañca kho yaṃ hadāmi, etaṃ so upajīvatī’’ti.</p>

<p rend="centre">Gūthakhādakapetavatthu aṭṭhamaṃ.</p>

<p rend="subhead">9. Gūthakhādakapetivatthu</p>

<p rend="hangnum" n="774"><hi rend="paranum">774</hi><hi rend="dot">.</hi></p>

<p rend="gatha1"> ‘‘Gūthakūpato <pb ed="P" n="0.0090" /> uggantvā, kā nu dīnā patiṭṭhasi;</p>

<p rend="gathalast">Nissaṃsayaṃ pāpakammantā, kiṃ nu saddahase tuva’’nti.</p>

<p rend="hangnum" n="775"><hi rend="paranum">775</hi><hi rend="dot">.</hi></p>

<p rend="gatha1"> ‘‘Ahaṃ bhadante petīmhi, duggatā yamalokikā;</p>

<p rend="gathalast">Pāpakammaṃ karitvāna, petalokaṃ ito gatā’’ti.</p>

<p rend="hangnum" n="776"><hi rend="paranum">776</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, idaṃ dukkhaṃ nigacchasī’’ti.</p>

<p rend="hangnum" n="777"><hi rend="paranum">777</hi><hi rend="dot">.</hi></p>

<p rend="gatha1"> ‘‘Ahu āvāsiko mayhaṃ, issukī kulamaccharī;</p>

<p rend="gathalast">Ajjhosito mayhaṃ ghare, kadariyo paribhāsako.</p>

<p rend="hangnum" n="778"><hi rend="paranum">778</hi><hi rend="dot">.</hi></p>

<p rend="gatha1"> ‘‘Tassāhaṃ vacanaṃ sutvā, bhikkhavo paribhāsisaṃ;</p>

<p rend="gathalast">Tassa kammavipākena, petalokaṃ ito gatā’’ti.</p>

<p rend="hangnum" n="779"><hi rend="paranum">779</hi><hi rend="dot">.</hi></p>

<p rend="gatha1"> ‘‘Amitto <pb ed="T" n="0.0254" /> mittavaṇṇena, yo te āsi kulūpako;</p>

<p rend="gathalast">Kāyassa bhedā duppañño, kiṃ nu pecca gatiṃ gato’’ti.</p>

<p rend="hangnum" n="780"><hi rend="paranum">780</hi><hi rend="dot">.</hi></p>

<p rend="gatha1"> ‘‘Tassevāhaṃ pāpakammassa, sīse tiṭṭhāmi matthake;</p>

<p rend="gathalast">So ca paravisayaṃ patto, mameva paricārako.</p>

<p rend="hangnum" n="781"><hi rend="paranum">781</hi><hi rend="dot">.</hi></p>

<p rend="gatha1"> ‘‘Yaṃ <pb ed="V" n="0.0157" /> bhadante hadantaññe, etaṃ me hoti bhojanaṃ;</p>

<p rend="gathalast">Ahañca kho yaṃ hadāmi, etaṃ so upajīvatī’’ti.</p>

<p rend="centre">Gūthakhādakapetivatthu navamaṃ.</p>

<p rend="subhead">10. Gaṇapetavatthu</p>

<p rend="hangnum" n="782"><hi rend="paranum">782</hi><hi rend="dot">.</hi></p>

<p rend="gatha1"> ‘‘Naggā <pb ed="M" n="0.0214" /> dubbaṇṇarūpāttha, kisā dhamanisanthatā;</p>

<p rend="gathalast">Upphāsulikā <note>uppāsuḷikā (ka.)</note> kisikā, ke nu tumhettha mārisā’’ti.</p>

<p rend="hangnum" n="783"><hi rend="paranum">783</hi><hi rend="dot">.</hi></p>

<p rend="gatha1"> ‘‘Mayaṃ bhadante petāmhā, duggatā yamalokikā;</p>

<p rend="gathalast">Pāpakammaṃ karitvāna, petalokaṃ ito gatā’’ti.</p>

<p rend="hangnum" n="784"><hi rend="paranum">784</hi><hi rend="dot">.</hi></p>

<p rend="gatha1"> ‘‘Kiṃ <pb ed="P" n="0.0091" /> nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, petalokaṃ ito gatā’’ti.</p>

<p rend="hangnum" n="785"><hi rend="paranum">785</hi><hi rend="dot">.</hi></p>

<p rend="gatha1"> ‘‘Anāvaṭesu titthesu, vicinimhaddhamāsakaṃ;</p>

<p rend="gathalast">Santesu deyyadhammesu, dīpaṃ nākamha attano.</p>

<p rend="hangnum" n="786"><hi rend="paranum">786</hi><hi rend="dot">.</hi></p>

<p rend="gatha1"> ‘‘Nadiṃ upema tasitā, rittakā parivattati;</p>

<p rend="gathalast">Chāyaṃ upema uṇhesu, ātapo parivattati.</p>

<p rend="hangnum" n="787"><hi rend="paranum">787</hi><hi rend="dot">.</hi></p>

<p rend="gatha1"> ‘‘Aggivaṇṇo ca no vāto, ḍahanto upavāyati;</p>

<p rend="gathalast">Etañca bhante arahāma, aññañca pāpakaṃ tato.</p>

<p rend="hangnum" n="788"><hi rend="paranum">788</hi><hi rend="dot">.</hi></p>

<p rend="gatha1"> ‘‘Api yojanāni <note>adhiyojanāni (sī. ka.)</note> gacchāma, chātā āhāragedhino;</p>

<p rend="gathalast">Aladdhāva <pb ed="T" n="0.0255" /> nivattāma, aho no appapuññatā.</p>

<p rend="hangnum" n="789"><hi rend="paranum">789</hi><hi rend="dot">.</hi></p>

<p rend="gatha1"> ‘‘Chātā pamucchitā bhantā, bhūmiyaṃ paṭisumbhitā;</p>

<p rend="gathalast">Uttānā paṭikirāma, avakujjā patāmase.</p>

<p rend="hangnum" n="790"><hi rend="paranum">790</hi><hi rend="dot">.</hi></p>

<p rend="gatha1"> ‘‘Te ca tattheva patitā <note>tattha papahitā (ka.)</note>, bhūmiyaṃ paṭisumbhitā;</p>

<p rend="gathalast">Uraṃ sīsañca ghaṭṭema, aho no appapuññatā.</p>

<p rend="hangnum" n="791"><hi rend="paranum">791</hi><hi rend="dot">.</hi></p>

<p rend="gatha1"> ‘‘Etañca bhante arahāma, aññañca pāpakaṃ tato;</p>

<p rend="gathalast">Santesu deyyadhammesu, dīpaṃ nākamha attano.</p>

<p rend="hangnum" n="792"><hi rend="paranum">792</hi><hi rend="dot">.</hi></p>

<p rend="gatha1"> ‘‘Te hi nūna ito gantvā, yoniṃ laddhāna mānusiṃ;</p>

<p rend="gathalast">Vadaññū sīlasampannā, kāhāma kusalaṃ bahu’’nti.</p>

<p rend="centre">Gaṇapetavatthu dasamaṃ.</p>

<p rend="subhead">11. Pāṭaliputtapetavatthu</p>

<p rend="hangnum" n="793"><hi rend="paranum">793</hi><hi rend="dot">.</hi></p>

<p rend="gatha1"> ‘‘Diṭṭhā <pb ed="M" n="0.0215" /><pb ed="V" n="0.0158" /><pb ed="P" n="0.0092" /> tayā nirayā tiracchānayoni,</p>

<p rend="gatha2">Petā asurā athavāpi mānusā devā; Sayamaddasa kammavipākamattano,</p>

<p rend="gathalast">Nessāmi taṃ pāṭaliputtamakkhataṃ; Tattha gantvā kusalaṃ karohi kammaṃ’’.</p>

<p rend="hangnum" n="794"><hi rend="paranum">794</hi><hi rend="dot">.</hi></p>

<p rend="gatha1"> ‘‘Atthakāmosi me yakkha, hitakāmosi devate;</p>

<p rend="gathalast">Karomi tuyhaṃ vacanaṃ, tvaṃsi ācariyo mama.</p>

<p rend="hangnum" n="795"><hi rend="paranum">795</hi><hi rend="dot">.</hi></p>

<p rend="gatha1"> ‘‘Diṭṭhā mayā nirayā tiracchānayoni, petā asurā athavāpi mānusā devā;</p>

<p rend="gathalast">Sayamaddasaṃ <pb ed="T" n="0.0256" /> kammavipākamattano, kāhāmi puññāni anappakānī’’ti.</p>

<p rend="centre">Pāṭaliputtapetavatthu ekādasamaṃ.</p>

<p rend="subhead">12. Ambavanapetavatthu</p>

<p rend="hangnum" n="796"><hi rend="paranum">796</hi><hi rend="dot">.</hi></p>

<p rend="gatha1"> ‘‘Ayañca te pokkharaṇī surammā, samā sutitthā ca mahodakā ca;</p>

<p rend="gathalast">Supupphitā bhamaragaṇānukiṇṇā, kathaṃ tayā laddhā ayaṃ manuññā.</p>

<p rend="hangnum" n="797"><hi rend="paranum">797</hi><hi rend="dot">.</hi></p>

<p rend="gatha1"> ‘‘Idañca te ambavanaṃ surammaṃ, sabbotukaṃ dhārayate <note>dhārayati (syā. ka.)</note> phalāni;</p>

<p rend="gathalast">Supupphitaṃ bhamaragaṇānukiṇṇaṃ, kathaṃ tayā laddhamidaṃ vimānaṃ’’.</p>

<p rend="hangnum" n="798"><hi rend="paranum">798</hi><hi rend="dot">.</hi></p>

<p rend="gatha1"> ‘‘Ambapakkaṃ dakaṃ <note>ambapakkodakaṃ (sī. syā. pī.), ambapakkūdakaṃ (ka.)</note> yāgu, sītacchāyā manoramā;</p>

<p rend="gathalast">Dhītāya dinnadānena, tena me idha labbhati’’.</p>

<p rend="hangnum" n="799"><hi rend="paranum">799</hi><hi rend="dot">.</hi></p>

<p rend="gatha1"> ‘‘Sandiṭṭhikaṃ <pb ed="M" n="0.0216" /> kammaṃ evaṃ <note>sandiṭṭhikaṃ eva (syā.)</note> passatha, dānassa damassa saṃyamassa vipākaṃ;</p>

<p rend="gathalast">Dāsī ahaṃ ayyakulesu hutvā, suṇisā homi agārassa issarā’’ti.</p>

<p rend="centre">Ambavanapetavatthu dvādasamaṃ.</p>

<p rend="subhead">13. Akkharukkhapetavatthu</p>

<p rend="hangnum" n="800"><hi rend="paranum">800</hi><hi rend="dot">.</hi></p>

<p rend="gatha1"> ‘‘Yaṃ <pb ed="T" n="0.0257" /><pb ed="P" n="0.0093" /> dadāti na taṃ hoti, detheva dānaṃ datvā ubhayaṃ tarati;</p>

<p rend="gatha2">Ubhayaṃ tena dānena <note>tena (ka.)</note> gacchati, jāgaratha māpamajjathā’’ti.</p>

<p rend="centre">Akkharukkhapetavatthu terasamaṃ.</p>

<p rend="subhead">14. Bhogasaṃharapetavatthu</p>

<p rend="hangnum" n="801"><hi rend="paranum">801</hi><hi rend="dot">.</hi></p>

<p rend="gatha1"> ‘‘Mayaṃ <pb ed="V" n="0.0159" /> bhoge saṃharimha, samena visamena ca;</p>

<p rend="gathalast">Te aññe paribhuñjanti, mayaṃ dukkhassa bhāginī’’ti.</p>

<p rend="centre">Bhogasaṃharapetavatthu cuddasamaṃ.</p>

<p rend="subhead">15. Seṭṭhiputtapetavatthu</p>

<p rend="hangnum" n="802"><hi rend="paranum">802</hi><hi rend="dot">.</hi></p>

<p rend="gatha1"><note>jā. 1.4.54 jātakepi</note> ‘‘Saṭṭhivassasahassāni, paripuṇṇāni sabbaso;</p>

<p rend="gathalast">Niraye paccamānānaṃ, kadā anto bhavissati’’.</p>

<p rend="hangnum" n="803"><hi rend="paranum">803</hi><hi rend="dot">.</hi></p>

<p rend="gatha1"><note>jā. 1.4.55 jātakepi</note> ‘‘Natthi anto kuto anto, na anto paṭidissati;</p>

<p rend="gathalast">Tathā hi pakataṃ pāpaṃ, tuyhaṃ mayhañca mārisā <note>mama tuyhañca mārisa (sī. syā. pī.)</note>.</p>

<p rend="hangnum" n="804"><hi rend="paranum">804</hi><hi rend="dot">.</hi></p>

<p rend="gatha1"><note>jā. 1.4.53 jātakepi</note> ‘‘Dujjīvitamajīvamha <pb ed="P" n="0.0094" />, ye sante na dadamhase;</p>

<p rend="gathalast">Santesu deyyadhammesu, dīpaṃ nākamha attano.</p>

<p rend="hangnum" n="805"><hi rend="paranum">805</hi><hi rend="dot">.</hi></p>

<p rend="gatha1"><note>jā. 1.4.56 jātakepi</note> ‘‘Sohaṃ nūna ito gantvā, yoniṃ laddhāna mānusiṃ;</p>

<p rend="gathalast">Vadaññū sīlasampanno, kāhāmi kusalaṃ bahu’’nti.</p>

<p rend="centre">Seṭṭhiputtapetavatthu pannarasamaṃ.</p>

<p rend="subhead">16. Saṭṭhikūṭapetavatthu</p>

<p rend="hangnum" n="806"><hi rend="paranum">806</hi><hi rend="dot">.</hi></p>

<p rend="gatha1"> ‘‘Kiṃ <pb ed="M" n="0.0217" /> nu ummattarūpova, migo bhantova dhāvasi;</p>

<p rend="gathalast">Nissaṃsayaṃ pāpakammanto <note>pāpakammaṃ (syā. pī.)</note>, kiṃ nu saddāyase tuva’’nti.</p>

<p rend="hangnum" n="807"><hi rend="paranum">807</hi><hi rend="dot">.</hi></p>

<p rend="gatha1"> ‘‘Ahaṃ <pb ed="T" n="0.0258" /> bhadante petomhi, duggato yamalokiko;</p>

<p rend="gathalast">Pāpakammaṃ karitvāna, petalokaṃ ito gato.</p>

<p rend="hangnum" n="808"><hi rend="paranum">808</hi><hi rend="dot">.</hi></p>

<p rend="gatha1"> ‘‘Saṭṭhi kūṭasahassāni, paripuṇṇāni sabbaso;</p>

<p rend="gathalast">Sīse mayhaṃ nipatanti, te bhindanti ca matthaka’’nti.</p>

<p rend="hangnum" n="809"><hi rend="paranum">809</hi><hi rend="dot">.</hi></p>

<p rend="gatha1"> ‘‘Kiṃ nu kāyena vācāya, manasā dukkaṭaṃ kataṃ;</p>

<p rend="gathalast">Kissa kammavipākena, idaṃ dukkhaṃ nigacchasi.</p>

<p rend="hangnum" n="810"><hi rend="paranum">810</hi><hi rend="dot">.</hi></p>

<p rend="gatha1"> ‘‘Saṭṭhi <pb ed="V" n="0.0160" /> kūṭasahassāni, paripuṇṇāni sabbaso;</p>

<p rend="gathalast">Sīse tuyhaṃ nipatanti, te bhindanti ca matthaka’’nti.</p>

<p rend="hangnum" n="811"><hi rend="paranum">811</hi><hi rend="dot">.</hi></p>

<p rend="gatha1"> ‘‘Athaddasāsiṃ sambuddhaṃ, sunettaṃ bhāvitindriyaṃ;</p>

<p rend="gathalast">Nisinnaṃ rukkhamūlasmiṃ, jhāyantaṃ akutobhayaṃ.</p>

<p rend="hangnum" n="812"><hi rend="paranum">812</hi><hi rend="dot">.</hi></p>

<p rend="gatha1"> ‘‘Sālittakappahārena, bhindissaṃ tassa matthakaṃ;</p>

<p rend="gathalast">Tassa kammavipākena, idaṃ dukkhaṃ nigacchisaṃ.</p>

<p rend="hangnum" n="813"><hi rend="paranum">813</hi><hi rend="dot">.</hi></p>

<p rend="gatha1"> ‘‘Saṭṭhi kūṭasahassāni, paripuṇṇāni sabbaso;</p>

<p rend="gathalast">Sīse mayhaṃ nipatanti, te bhindanti ca <note>nipatanti, vo bhindanteva (sī. dhammapadaṭṭhakathā)</note> matthaka’’nti.</p>

<p rend="hangnum" n="814"><hi rend="paranum">814</hi><hi rend="dot">.</hi></p>

<p rend="gatha1"> ‘‘Dhammena te kāpurisa, saṭṭhikūṭasahassāni, paripuṇṇāni sabbaso;</p>

<p rend="gathalast">Sīse tuyhaṃ nipatanti, te bhindanti ca matthaka’’nti.</p>

<p rend="centre">Saṭṭhikūṭapetavatthu soḷasamaṃ.</p>

<p rend="centre">Mahāvaggo catuttho niṭṭhito.</p>

<p rend="bodytext">Tassuddānaṃ <pb ed="P" n="0.0095" /> –</p>

<p rend="gatha1">Ambasakkaro <pb ed="T" n="0.0259" /><pb ed="M" n="0.0218" /> serīsako, piṅgalo revati ucchu;</p>

<p rend="gathalast">Dve kumārā duve gūthā, gaṇapāṭaliambavanaṃ.</p>

<p rend="gatha1">Akkharukkhabhogasaṃharā, seṭṭhiputtasaṭṭhikūṭā;</p>

<p rend="gathalast">Iti soḷasavatthūni, vaggo tena pavuccati.</p>

<p rend="bodytext">Atha vagguddānaṃ –</p>

<p rend="gatha1">Urago uparivaggo, cūḷamahāti catudhā;</p>

<p rend="gathalast">Vatthūni ekapaññāsaṃ, catudhā bhāṇavārato.</p>

<p rend="centre">Petavatthupāḷi niṭṭhitā.</p>
</body>
<back></back>
</text>
</TEI.2>