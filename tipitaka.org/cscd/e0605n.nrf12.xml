<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dvipādabyāsayamakagāthā</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Yasodharaṃ pīṇapayodharādharaṃ,</p>

<p rend="gatha2">Anaṅgaraṅgaddhajabhūtamaṅgaṃ;</p>

<p rend="gatha3">Devaccharāvujjalitaṃ patibbataṃ,</p>

<p rend="gathalast">Hitvā gato so sugato va nūna.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Sabhāvanicchandamatiṃ pabhāvatiṃ,</p>

<p rend="gatha2">Bhatto kuso saṃhari bhattakājaṃ;</p>

<p rend="gatha3">Tāyābhirūpaṃ pi yasodharaṃ varaṃ,</p>

<p rend="gathalast">Hitvā gato so sugato va nūna.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Pure pure saṇcari khaggahattho,</p>

<p rend="gatha2">Varaṃ paritthīnaṃ anitthigandho;</p>

<p rend="gatha3">Siriñca riñcāpi na riñci nāriṃ,</p>

<p rend="gathalast">Hitvānimandāni gato tathāgato.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Harittaco rāgabalena deviyā,</p>

<p rend="gatha2">Avatthaliṅgena na liṅganussari;</p>

<p rend="gatha3">Asevi kāmaṃ tamidāni kāmaṃ,</p>

<p rend="gathalast">Hitvā gato so sugato va nūna.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Apameyyakappesu vivekasevī,</p>

<p rend="gatha2">Hitvā gato rajjasiriṃ varitthiṃ;</p>

<p rend="gatha3">Aṇuṃ kaliṃ vaṇṇayi taṃ purāṇaṃ,</p>

<p rend="gathalast">Vatthamhi chiddaṃ viya tunnakāro.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Tathāti mantvāna idāninaṅgo,</p>

<p rend="gatha2">Yasodharaṃ paggahito dhajaṃ va;</p>

<p rend="gatha3">Matto jitomhī ti pamattabandhu,</p>

<p rend="gathalast">Na passi ñāṇāsanipātamantaraṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Disvāna dukkhānalasambhavaṃbhavaṃ,</p>

<p rend="gatha2">Katvā taduppādakanaṅgabhaṅgaṃ;</p>

<p rend="gatha3">Yasodharaṃ pīṇapayodharādharaṃ,</p>

<p rend="gathalast">Hitvā gato buddhabalappadaṃ padaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Anantasattānamanantakāle,</p>

<p rend="gatha2">Manaṅgahetvāna jito anaṅgo;</p>

<p rend="gatha3">Parājito nūna hi ekakassa,</p>

<p rend="gathalast">Tathāgato so na punāgato va.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Disvāna ñāṇāsanipātamantaraṃ,</p>

<p rend="gatha2">Tathāgato so na punāgato va;</p>

<p rend="gatha3">Tathāgato so na punāgato va,</p>

<p rend="gathalast">Disvānañāṇāsanipātamantaraṃ.</p>
</body>
<back></back>
</text>
</TEI.2>