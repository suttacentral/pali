<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre">Namo tassa bhagavato arahato sammāsambuddhassa.</p>

<p rend="book">Rasavāhinī</p>

<p rend="subhead">Paṇāmādikathā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Satthuppasatthacaraṇaṃ <pb ed="M" n="0.0001" /> saraṇaṃ janānaṃ,</p>

<p rend="gatha2">Brahmādimoḷi maṇiraṃsi samāvahantaṃ,</p>

<p rend="gatha3">Paṅkeruhābhamudukomalacāruvaṇṇaṃ;</p>

<p rend="gathalast">Vandāmi cakkavaralakkhaṇamādadhānaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Siddhaṃ jinena cirakālamatanditena,</p>

<p rend="gatha2">Yaṃ bhāvako samadhigacchati khemamaggaṃ;</p>

<p rend="gatha3">Yaṃ kapparukkha rucidāna maṇiva bhāti,</p>

<p rend="gathalast">Taṃ dhammamagga masamaṃ paṇamāmi niccaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Santindriyaṃ sugatasūnuvaraṃ visuddhaṃ,</p>

<p rend="gatha2">Yaṃ dakkhiṇeyyamatadaṃ sucipuññakhettaṃ;</p>

<p rend="gatha3">Tāṇesinaṃ saraṇamujjhitasabbadukkhaṃ,</p>

<p rend="gathalast">Vandāmi saṅgha managhaṃ sirasā mahagghaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Yampattamettha ratanattayathomanena,</p>

<p rend="gatha2">Puññena tena duritaṃ sakalaṃ paṇujja,</p>

<p rend="gatha3">Vakkhāmahaṃ sumadhuraṃ rasavāhinintaṃ,</p>

<p rend="gathalast">Bho bho suṇantu sujanā bhimudāvahā sā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tatthatatthūpapannāni, <pb ed="M" n="0.0002" /> vatthūni arahā pure;</p>

<p rend="gathalast">Abhāsuṃ dīpabhāsāya, ṭhapesuṃ taṃ purātanā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Mahāvihāre taṅgutta, vaṅkapariveṇavāsiko;</p>

<p rend="gathalast">Raṭṭhapāloti nāmena, sīlācāra guṇākaro.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Hitāya parivattesi, pajānaṃ pāḷibhāsato;</p>

<p rend="gatha2">Punaruttādidosehi, tamāsi sabbamākulaṃ;</p>

<p rend="gathalast">Anākulaṃ karissāmi, taṃ suṇātha samāhitā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Vitarāgā pure vocuṃ, yasmā tasmā hi bhāsitaṃ;</p>

<p rend="gathalast">Etamādaraṇīyañhi, sādhu sādhūhi sabbadāti.</p>

<p rend="centre">Jambudīpuppatti vatthūni.</p>
</body>
<back></back>
</text>
</TEI.2>