<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">2<hi rend="dot">.</hi> Bhūkaṇḍa</p>

<p rend="title">1<hi rend="dot">.</hi> Bhūmivaggavaṇṇanā</p>

<p rend="bodytext" n="180"><hi rend="paranum">180</hi><hi rend="dot">.</hi><hi rend="bold">Idha</hi><pb ed="M" n="0.0137" /> bhūkaṇḍe <hi rend="bold">sāṅgopāṅgehi</hi> bhūmyādīhi dasahi, pātālena cāti ekādasahi koṭṭhāsehi kamato <hi rend="bold">vaggā</hi> bhūmivaggādināmakā vaggā vuccante. Sappadhānopakārakāni aṅgāni <hi rend="bold">khārā</hi>dīni, aṅgānaṃ upakārakāni ca upaṅgāni <hi rend="bold">addhā</hi>dīni.</p>

<p rend="bodytext" n="181"><hi rend="paranum">181</hi><hi rend="dot">.</hi> Sāddhapajjena bhūmiyā nāmāni. Vasūni ratanāni dhārayatīti <hi rend="bold">vasundharā. Khamu</hi> sahane, <hi rend="bold">kha</hi>ssa <hi rend="bold">cho, chamā,</hi> atha vā <hi rend="bold">chi</hi> chedane, sattānamadhopatanaṃ chindatīti <hi rend="bold">chamā,</hi> mo, itthiyamā ca. Bhavantyassaṃ bhūtānīti <hi rend="bold">bhūmi. Bhū</hi> sattāyaṃ, mi. <hi rend="bold">Putha</hi>iti pāṭipadike ṭhite nadādi, ī, <hi rend="bold">putha</hi>ssa <hi rend="bold">puthu</hi>ādese, vuddhimhi ca kate <hi rend="bold">puthavī.</hi> Ussuvādese <hi rend="bold">puthuvī. Pathā</hi>dese tu <hi rend="bold">pathavī,</hi> imasmiṃ pakkhe <hi rend="bold">avā</hi>gamo, atha vā <hi rend="bold">thava</hi> gatiyaṃ, pathavati etthāti <hi rend="bold">pathavī,</hi> nadādi, sabbattha pattharatīti vā <hi rend="bold">pathavī, thara</hi> santharaṇe <hi rend="bold">pa</hi>pubbo, <hi rend="bold">ra</hi>ssa <hi rend="bold">vo,</hi> nadādi, <hi rend="bold">puthavī,</hi> assu.</p>

<p rend="gatha1">‘‘Madhuno keṭabhassāpi, medamaṃsapariplutā;</p>

<p rend="gathalast">Tenāyaṃ medinī devī, vuccate brahmavādibhī’’ti <note>cintāmaṇiṭīkā 11.3</note>. –</p>

<p rend="bodytext">Vacanato medayogā <hi rend="bold">medinī,</hi> ī, inī ca. <hi rend="bold">Mida</hi> snehane vā, yu, nadādi, issettañca. <hi rend="bold">Maha</hi> pūjāyaṃ, nadādi. Vitthiṇṇattā <pb ed="M" n="0.0138" /><hi rend="bold">ubbī,</hi> nadādi, avati bhūtānīti vā <hi rend="bold">ubbī,</hi> assu. Vasūni santyassaṃ <hi rend="bold">vasumatī.</hi> Gacchanti yassaṃ lokā, sā <hi rend="bold">go,</hi> pumitthiyaṃ. <hi rend="bold">Kā</hi> sadde, kāyati ettha, kāyati māravijayakāleti vā <hi rend="bold">ku,</hi> u. Vasūni dhārayatīti <hi rend="bold">vasudhā.</hi> Sabbaṃ lokaṃ dharayatīti <hi rend="bold">dharaṇī,</hi> yu, nadādi. Dharatīti <hi rend="bold">dharā,</hi> itthiyaṃ ā. <hi rend="bold">Gamu</hi> gamane, gacchantyassaṃ <hi rend="bold">jagatī, anta</hi>paccayo, <hi rend="bold">ga</hi>ssa dvittaṃ, <hi rend="bold">ja</hi>ttañca, <hi rend="bold">na</hi>lopo, nadādi. <hi rend="bold">Bhū</hi> sattāyaṃ, ri, nadādi, kvimhi <hi rend="bold">bhū.</hi> Bhūte satte dharatīti <hi rend="bold">bhūtaro. Ava</hi> rakkhaṇe, yu, nadādi, <hi rend="bold">avanī.</hi></p>

<p rend="bodytext" n="182"><hi rend="paranum">182</hi><hi rend="dot">.</hi> Khārā lavaṇarasā mattikā ūsotyuccate. Khādatīti <hi rend="bold">khārā, da</hi>ssa <hi rend="bold">ro.</hi> Padesakattā mattena pamāṇena yuttā <hi rend="bold">mattikā. Ūsa</hi> rujāyaṃ, <hi rend="bold">ūso.</hi> Ūsayogā <hi rend="bold">ūsavā,</hi> vantu. <hi rend="bold">Ra</hi>paccaye <hi rend="bold">ūsaro.</hi> Dvepi tīsu vattante.</p>

<p rend="bodytext"><hi rend="bold">Thala</hi> ṭhāne, adhikaraṇe a. Kittimaṃ thalaṃ, akittimā thalī, nadādi. Thaddhalūkhamhi <hi rend="bold">bhūbhāge</hi> bhūmippadese <hi rend="bold">jaṅgala</hi>saddo vattati. Tattha nijjalattā kakkhaḷattā <hi rend="bold">thaddho.</hi> Tikkhasakkharādividāragavādikhuragaṇḍuppādavaccādisahitattā lūkho veditabbo. <hi rend="bold">Gala</hi> cavanādhopatanādanesu. Jalaṃ galati ettha, jalena vā galanti etthāti <hi rend="bold">jaṅgalo,</hi> nijjalo deso, ‘‘jaṅgalo nijjale dese, tiliṅgo pisite thiya’’nti <note>tikaṇḍasesa 3.3.393</note> hi <hi rend="bold">tikaṇḍaseso, la</hi>ssa lopo, niggahītāgamo ca.</p>

<p rend="bodytext" n="183"><hi rend="paranum">183</hi><hi rend="dot">.</hi> Vedena <pb ed="M" n="0.0139" /> paññāya īhanti etthāti vedeho. So eva videho, imaṃ dīpamupādāya sineruno pubbadisābhāgattā pubbo ca so videho ceti <hi rend="bold">pubbavideho.</hi> Evamaparuttaresu. Gavena yantyetthāti <hi rend="bold">goyāno.</hi> Aparo ca so goyāno ceti <hi rend="bold">aparagoyāno.</hi> Jambuyā lakkhito, kappaṭṭhāyitādippabhāvena vā tappadhānodīpoti <hi rend="bold">jambudīpo.</hi> Dhammatāsiddhassa pañcasīlassa ānubhāvena kaṃ sukhaṃ uru mahantametthāti <hi rend="bold">kuru,</hi> kuṃ pāpaṃ rundhanti etthāti vā <hi rend="bold">kuru,</hi> kvi. <hi rend="bold">Dīpa</hi> dittippakāsanesu, jalamajjhe dippantīti dīpā, dippanti ettha saddhammāti vā dīpā, pamāṇato mahantā dīpā <hi rend="bold">mahādīpā.</hi></p>

<p rend="bodytext" n="184"><hi rend="paranum">184</hi><hi rend="dot">.</hi><hi rend="bold">Kuru</hi>ādayo ekavīsati <hi rend="bold">janapadantarā</hi> janapadavisesā, <hi rend="bold">ādi</hi>nā suramahapaccuggatā talakuṭā asmākādayo ca <hi rend="bold">pumbahutte</hi> pulliṅge bahutte ca siyuṃ. Kuru nāma jānapadino rājakumārā, tesaṃ nivāso ekopi janapado rūḷhīsaddena ‘‘kurū’’ti bahuvacanena vuccati, evaṃ sabbatra. Kuṃ pāpaṃ rundhatīti kuru, khattiyakumārā, tesaṃ nivāso <hi rend="bold">kurū,</hi> paccayalopato na vuddhi, sabbatrevaṃ <note>pāṇini 1.2.52 4.2.81 suttesu passitabbaṃ</note>. Arivijayalokamariyādātikkamādīsu sakkontīti <hi rend="bold">sakkā.</hi> Kosaṃ lanti gaṇhanti, kusalaṃ pucchantīti vā <hi rend="bold">kosalā.</hi> Magena saddhiṃ dhāvantīti <hi rend="bold">magadhā,</hi> kvi, maṃsesu gijjhantīti vā <hi rend="bold">magadhā. Gidha</hi> abhikaṅkhāyaṃ. Sevanti yenāti <hi rend="bold">sivi, si</hi> sevāyaṃ, vi. Sivaṃ karontīti vā <hi rend="bold">sivī,</hi> aññatthe i. <hi rend="bold">Kala</hi> sadde, <hi rend="bold">iṅga</hi>paccayo, kaliṅgā <pb ed="M" n="0.0140" />, tesaṃ nivāso <hi rend="bold">kaliṅgā,</hi> uttarāpatho <note>‘‘jagannāthā pubbabhāge kaṇhātīrantaraṃ sive kaliṅgadeso saṃvutto’’ ityuttadese (thomanidhi)</note>, kaliṃ gaṇhantīti vā <hi rend="bold">kaliṅgā,</hi> kvi, kalaṃ madhurasaddaṃ gāyantītivā <hi rend="bold">kaliṅgā,</hi> assittaṃ, kena sukhena liṅgantīti vā <hi rend="bold">kaliṅgā, liṅga</hi> gamanattho <hi rend="bold">daṇḍako</hi> dhātu. Attanā khāditaṃ lañjaṃ parājitehi yācitepi puna na vamantīti <hi rend="bold">avantī.</hi> Pañcālassa puttā <hi rend="bold">pañcālā.</hi> Vajjetabbāti <hi rend="bold">vajjī,</hi> ‘‘vajjetabbā ime’’tyādinā pavattavacanamupādāya vajjīti laddhanāmā rājāno. Vajjīraṭṭhassa vā rājāno <hi rend="bold">vajjī.</hi> Raṭṭhassa vā pana taṃsamaññā taṃnivāsirājakumāravasena veditabbā. Gaṃ pathaviṃ dhārentīti <hi rend="bold">gandhārā,</hi> kittigandhena arantīti vā <hi rend="bold">gandhārā. Cita</hi> ussāhane, cetanti ussahanti yuddhakammādīsūti <hi rend="bold">cetayo.</hi></p>

<p rend="bodytext" n="185"><hi rend="paranum">185</hi><hi rend="dot">.</hi><hi rend="bold">Vaṅga</hi> gamanattho <hi rend="bold">daṇḍako</hi> dhātu. Visiṭṭhāni dehāni yesaṃ <hi rend="bold">videhā,</hi> pubbavidehadīpato āgatattā vā <hi rend="bold">videhā. Oja</hi> dittiyaṃ, kambunā sambukena ojanti tassaṃ vohārakaraṇatoti <hi rend="bold">kambojā,</hi> kambukajo ojo balametesanti vā <hi rend="bold">kambojā. Mada</hi> maddane, maddantīti vā <hi rend="bold">maddā,</hi> maṃ sivaṃ dadantīti vā <hi rend="bold">maddā,</hi> pañcakāmaguṇādīhi modantīti vā <hi rend="bold">maddā, mada</hi> hāse. <hi rend="bold">Bhañja</hi> avamaddane, <hi rend="bold">bhaggā. Aṅga</hi> gamanattho <hi rend="bold">daṇḍako</hi> dhātu. Sīhaṃ lantīti <hi rend="bold">sīhaḷā. Kāsa</hi> dittiyaṃ, sampattiyā kāsantīti <hi rend="bold">kasmīrā,</hi> mīro. <hi rend="bold">Kāsa</hi> dittiyaṃ, i, <hi rend="bold">kāsī. Paḍi</hi> gatiyaṃ, <hi rend="bold">paṇḍu,</hi> u. Atha vā kuṃ pāpaṃ rundhati etthāti <hi rend="bold">kuru,</hi> iti ekopi janapado nissitānaṃ bahuttā bahuvacanena vuccati. Evaṃ sabbattha.</p>

<p rend="bodytext" n="186"><hi rend="paranum">186</hi><hi rend="dot">.</hi> Dvayaṃ <pb ed="M" n="0.0141" /> bhuvane. <hi rend="bold">Luja</hi> adassane, lujjatīti <hi rend="bold">loko, ga</hi>ssa <hi rend="bold">ko, ja</hi>ssa <hi rend="bold">vo.</hi> Bhavanti etthāti <hi rend="bold">bhuvanaṃ,</hi> yu. Jagati, viṭṭhapādīnipi bhuvanapariyāyāni. Dvayaṃ desasāmaññe. <hi rend="bold">Disa</hi> atisajjane, atisajjanaṃ pabodhanaṃ, ‘‘ayaṃ itthannāmo’’ti disati apadisatīti <hi rend="bold">deso. Si</hi> sevāyaṃ, saññāyaṃ a, <hi rend="bold">visayo.</hi></p>

<p rend="bodytext">Siṭṭhācārarahito milakkhadeso <hi rend="bold">kāmarūpā</hi>di paccanto nāma. <hi rend="bold">Milakkha</hi> abyattiyaṃ vācāyaṃ, milakkhanti abyattavācaṃ bhāsantīti <hi rend="bold">milakkhā.</hi> Siṭṭhācāramaggadassanatthāya paññācakkhuno abhāvā rāgādimalaṃ akkhimhi yesanti vā milakkhā, assittaṃ, tesaṃ nivāsaṭṭhānaṃ <hi rend="bold">milakkhadeso.</hi> Paccante majjhimadesassa bahiddhābhāge jāto <hi rend="bold">paccanto.</hi></p>

<p rend="gatha1">Byavatthā catuvaṇṇānaṃ, yasmiṃ dese na vijjate;</p>

<p rend="gathalast">Milakkhadeso so vutto, majjhabhūmi tato paraṃ <note>cintāmaṇiṭīkā 11.7</note>.</p>

<p rend="bodytext">Ariyācārabhūmittā majjho ca so deso ceti <hi rend="bold">majjhadeso,</hi> navayojanasataparikkhepo majjhimadeso.</p>

<p rend="bodytext" n="187"><hi rend="paranum">187</hi><hi rend="dot">.</hi><hi rend="bold">Salilappāyo</hi> bahūdako deso anūpo nāma, anugatā āpā atrāti <hi rend="bold">anūpo, āpassa</hi> ādino <pb ed="M" n="0.0142" /><hi rend="bold">u</hi>ttaṃ, paralopo vā. <hi rend="bold">Kaca</hi> bandhane, cho, <hi rend="bold">kacchaṃ.</hi> Anūpadeso ca. Abhinavoggamanena tiṇena lakkhite harite dese saddalo, <hi rend="bold">dala</hi> dittiyaṃ, bhāve a. Vijjati dalo yattha <hi rend="bold">saddalo.</hi></p>

<p rend="bodytext" n="188"><hi rend="paranum">188</hi><hi rend="dot">.</hi> Nadiyā ābhatena ambunā udakena jīvanti etthāti <hi rend="bold">nadyambujīvano</hi> deso nadī mātā assāti <hi rend="bold">nadīmātiko</hi>ti vuccati, bahubbīhimhi ko. Vuṭṭhiyā vassena nipphajjati sassametthāti <hi rend="bold">vuṭṭhinipphajjasassako</hi> deso devo mātā assāti <hi rend="bold">devamātiko</hi>ti vuccati, bahubbīhimhiyeva ko, <hi rend="bold">deva</hi>saddo cettha vuṭṭhimāha.</p>

<p rend="bodytext" n="189"><hi rend="paranum">189</hi><hi rend="dot">.</hi><hi rend="bold">Anūpā</hi>dayo <hi rend="bold">devamātikā</hi>ntā tīsu liṅgesu. <hi rend="bold">Candasūrādo</hi> candasūriyasinerupabbatādimhi <hi rend="bold">sassati</hi>saddo <hi rend="bold">īrito</hi> kathito. Sabbadā saranti gacchantīti <hi rend="bold">sassatiyo, sara</hi> gatiyaṃ, <hi rend="bold">sara</hi>saddassa <hi rend="bold">so,</hi>ti.</p>

<p rend="bodytext"><hi rend="bold">Raṭha</hi> gatiyaṃ, raṭhanti ettha nagarādayoti <hi rend="bold">raṭṭhaṃ,</hi> to. Nāgarehi vijinitabbanti <hi rend="bold">vijitaṃ.</hi> Āḷiyaṃ pavattamāno yo setu, so <hi rend="bold">purise</hi> pulliṅge vattati. <hi rend="bold">Si</hi> bandhane, tu. <hi rend="bold">Ala</hi> bhūsane, i, <hi rend="bold">āḷi,</hi> tassaṃ āḷiyaṃ.</p>

<p rend="bodytext">Nagarapabbatādino <pb ed="M" n="0.0143" /><hi rend="bold">upāntabhū</hi> samīpabhūmi <hi rend="bold">parisaro</hi> parito sarantyatrāti, ṇo.</p>

<p rend="bodytext">Tikaṃ vaje. Gāvo tiṭṭhantyatrāti <hi rend="bold">goṭṭhaṃ. Kula</hi> saṅkhyāne, gāvo kulantyetthāti <hi rend="bold">gokulaṃ,</hi> gunnaṃ kulaṃ gharanti vā <hi rend="bold">gokulaṃ. Vaja</hi> gatiyaṃ, vajanti yaṃ gāvo nivāsanatthāyāti <hi rend="bold">vajo.</hi> Goṭṭhānakaṃ, goṭṭhānantipi vajassa nāmāni.</p>

<p rend="bodytext" n="190"><hi rend="paranum">190</hi><hi rend="dot">.</hi> Silokena maggassa nāmāni. Pathikehi majjate nittiṇaṃ karīyateti <hi rend="bold">maggo, majja</hi> suddhiyaṃ, ṇo, <hi rend="bold">ja</hi>ssa <hi rend="bold">ga</hi>ttaṃ, pathikehi maggīyateti vā <hi rend="bold">maggo, magga</hi> anvesane, maṃ sivaṃ gacchati ettha, etenāti vā <hi rend="bold">maggo,</hi> ‘‘mo sive parisāyañce’’ti hi <hi rend="bold">nānatthasaṅgahe,</hi> sivaṃ gamanaṃ karotītyattho, kriyāvisesanametaṃ. <hi rend="bold">Pathi</hi> gatiyaṃ, curādi, <hi rend="bold">nā</hi>gamo. Panthayanti yantyanenāti <hi rend="bold">pantho,</hi> a, kāritalopo. Pathati yātyanenāti <hi rend="bold">patho. Ada</hi> gamane, adati yattha sā <hi rend="bold">addhā,</hi> dho, addhā maggo, <hi rend="bold">addhā</hi>saddoyaṃ kālepi, samabhāgatthavacane tu addhaṃ, tasmā <hi rend="bold">addha</hi>saddo pumanapuṃsakavasena dviliṅgo, <hi rend="bold">rājā</hi>ditte addhā, a<hi rend="bold">rājā</hi>ditte addhaṃ. <hi rend="bold">Añja</hi> gatiyaṃ, aso. <hi rend="bold">Vaja</hi> gatiyaṃ, umo, <hi rend="bold">ja</hi>ssa <hi rend="bold">ṭo. Pada</hi> gatiyaṃ, a, <hi rend="bold">da</hi>ssa <hi rend="bold">jo,</hi> dvittaṃ, <hi rend="bold">pajjo. Aya</hi> gatiyaṃ, yu, <hi rend="bold">pada</hi> gatiyaṃ, avo, nadādi. <hi rend="bold">Vatta</hi> vattane, vattanaṃ gamanādi, ani, nadādi, <hi rend="bold">vattanī.</hi> Kantanadaṇḍe punnapuṃsakaṃ. Pathikehi pādehi haññateti <hi rend="bold">paddhati. Pāda</hi>saddasamānatthena <hi rend="bold">pada</hi>saddena niyatappayogato vuttinā siddho, <hi rend="bold">pada</hi>saddūpapado <hi rend="bold">hana</hi>dhātu,ti, <hi rend="bold">hana</hi>ssa <hi rend="bold">dho, a</hi>lopo. <hi rend="bold">Paddhati</hi>sahacaraṇato <hi rend="bold">vattanī,</hi> taṃsahacaraṇato <hi rend="bold">padavī</hi> ca itthiyaṃ.</p>

<p rend="bodytext" n="191-192"><hi rend="paranum">191-192</hi><hi rend="dot">.</hi><hi rend="bold">Tabbhedā</hi><pb ed="M" n="0.0144" /> tassa maggassa visesā <hi rend="bold">jaṅghamaggā</hi>dayo <hi rend="bold">apatha</hi>ntā. Jaṅghāhi gato maggo <hi rend="bold">jaṅghamaggo.</hi> Sakaṭehi gato maggo <hi rend="bold">sakaṭamaggo. Te</hi> jaṅghamaggasakaṭamaggā mahāmagge vattanti.</p>

<p rend="bodytext">Ettha ca ‘‘tethā’’ti <hi rend="bold">atha</hi>saddo na vattabbo, ‘‘te cā’’ti pana vattabbo. ‘‘Matāddhanī’’ti pāṭhe pana sati ‘‘tethā’’ti vattabboyeva, tadā ekapadike addhani magge ekapadī matāti yojanā kātabbā. Gacchataṃ eko asahāyo pādo yassaṃ, na nisinnasseva yamakoti <hi rend="bold">ekapadī,</hi> samāsante niccamīpaccayo, <hi rend="bold">ka</hi>paccaye <hi rend="bold">ekapadiko, ī</hi>ssa rassattaṃ.</p>

<p rend="bodytext">Corakaṇṭakādidose duggame pathe kantāro, <hi rend="bold">pu</hi>nnapuṃsake, kena pānīyena taranti atikkamanti yanti <hi rend="bold">kantāro, tara</hi> taraṇe, corakantārādīsu panāyaṃ rūḷhivasena vutto, atha vā <hi rend="bold">kati</hi> chedane, sappaṭibhayattā kantati niccagamanāgamanametthāti kantāro, āro, <hi rend="bold">nā</hi>gamo ca. Dukkhena gacchantyetthāti <hi rend="bold">duggamo.</hi></p>

<p rend="bodytext" n="193"><hi rend="paranum">193</hi><hi rend="dot">.</hi> Dvayaṃ <hi rend="bold">paṭimagge.</hi> Paṭi abhimukhena gantabbo maggo, patho ca <hi rend="bold">paṭimaggo, paṭipatho</hi> ca. <hi rend="bold">Dīghamañjasaṃ</hi> atidūro maggo <pb ed="M" n="0.0145" /> addhānanti vuccate. Addhānaṃ ayanaṃ <hi rend="bold">addhānaṃ,</hi> accāyato maggo, yathā ‘‘padaṭṭhāna’’nti, <hi rend="bold">ya</hi>lopo.</p>

<p rend="bodytext">Dvayaṃ pasattheddhani. Sobhano patho, pantho cāti viggaho. Gantabbapathabhāvato apetaṃ <hi rend="bold">uppathaṃ, apathañca,</hi> abyayībhāvasamāso, <hi rend="bold">a</hi>saddo atra nipāto.</p>

<p rend="bodytext" n="194-196"><hi rend="paranum">194-196</hi><hi rend="dot">.</hi> Paramāṇūnaṃ chattiṃsa eko aṇu nāma, aṇutopi aṇutarattā paramo aṇu, aṇuto vā paramoti <hi rend="bold">paramāṇu, aṇa</hi> saddattho <hi rend="bold">daṇḍako</hi> dhātu, u. <hi rend="bold">Te</hi> aṇavo chattiṃsa tajjārī nāma, taṃ taṃ attano nissayaṃ malīnakaraṇavasena jarāpetīti <hi rend="bold">tajjārī, jara</hi> jīraṇe, <hi rend="bold">jara</hi> vayohānimhi vā, a, nadādi. <hi rend="bold">Tāpi</hi> tajjāriyo chattiṃsa rathareṇu nāma, rathānaṃ sañcaraṇavasena pavatto reṇu <hi rend="bold">rathareṇu. Te</hi> rathareṇavo chattiṃsa likkhā nāma. <hi rend="bold">Lakkha da</hi>ssane, pakaticakkhunāpi lakkhyateti <hi rend="bold">likkhā,</hi> assittaṃ.</p>

<p rend="bodytext"><hi rend="bold">Tā</hi><pb ed="M" n="0.0146" /> likkhā satta ūkā nāma, <hi rend="bold">ūkā</hi>ti vuccati sirovattakimi, tappamāṇattā <hi rend="bold">ūkā. Tā</hi> satta ūkā dhaññamāso nāma, dhañño vīhiyeva parimāṇitabbattā māso cāti <hi rend="bold">dhaññamāso, masi</hi> parimāṇe. <hi rend="bold">Te</hi> satta dhaññamāsā aṅgulaṃ nāma, <hi rend="bold">aṅga</hi> gamanattho, ulo, <hi rend="bold">aṅgulaṃ,</hi> pamāṇaṃ, <hi rend="bold">uli</hi>paccaye <hi rend="bold">aṅguli,</hi> karasākhā. <hi rend="bold">Amudvicche</hi>ti aduṃ dvādasaṅgulaṃ vidatthi nāma, kaṇiṭṭhasahitenaṅguṭṭhena vitthārīyate, vidhīyateti vā <hi rend="bold">vidatthi, vi</hi>pubbo <hi rend="bold">tanu</hi> vitthāre. <hi rend="bold">Dhā</hi> dhāraṇe, ubhayatrāpiti, pubbapakkhe tassa <hi rend="bold">tho, na</hi>ssa <hi rend="bold">to, ta</hi>ssa <hi rend="bold">do.</hi> Pacchime <hi rend="bold">dha</hi>ssa <hi rend="bold">do, ta</hi>ssa <hi rend="bold">tho,</hi> asarūpadvibhāvo ca. <hi rend="bold">Tā</hi> duve vidatthī ratanaṃ siyuṃ, <hi rend="bold">ramu</hi> kīḷāyaṃ, tano, <hi rend="bold">ma</hi>lopo. <hi rend="bold">Tāni</hi> satteva ratanāni <hi rend="bold">yaṭṭhi</hi> nāma, <hi rend="bold">yata</hi> payatane,ti, <hi rend="bold">ta</hi>ssa <hi rend="bold">ṭho, ta</hi>ssa <hi rend="bold">ṭo. Tā</hi> vīsati yaṭṭhiyo <hi rend="bold">usabhaṃ</hi> nāma, <hi rend="bold">usa</hi> dāhe, abho. Ettha pana usabhanadantaraṃ usabhaṃ. Usabhānaṃ asītippamāṇaṃ gāvutaṃ nāma, gavaṃ, gavehi vā yutaṃ <hi rend="bold">gāvutaṃ. Yuja</hi> samādhimhi, gonadantarehi gahitappamāṇasamādhānantyattho, taṃ catugāvutaṃ <hi rend="bold">yojanaṃ</hi> nāma, <hi rend="bold">yuja</hi> samādhimhi, yu, ‘‘ettakaṃ yojanaṃ nāma hotū’’ti catugāvutehi samādhānantyattho.</p>

<p rend="bodytext" n="197"><hi rend="paranum">197</hi><hi rend="dot">.</hi> Āropitānaṃ ācariyadhanūnaṃ pañcasataṃ koso nāma, anāropitānantyapare. <hi rend="bold">Kusa</hi> avhāne, ṇo, kusanaṃ avhānaṃ koso, idha pana kosappamāṇattā <hi rend="bold">koso,</hi> dvisahassakarappamāṇo. Aññattha pana –</p>

<p rend="gatha1">‘‘Catukkādhivīsatiyā <pb ed="M" n="0.0147" />, aṅgulehi karo bhave;</p>

<p rend="gathalast">Khyātamaṭṭhasahassehi, kosamānaṃ vibhāvinā’’tyuttaṃ.</p>

<p rend="bodytext"><hi rend="bold">Caturambaṇa</hi>nti caturambaṇavīhibījajātaropanayogyo bhūmippadeso karīsaṃ nāma, karonti ettha kasanaropanādikanti <hi rend="bold">karīsaṃ,</hi> īso. Caturambaṇabījajātāni ropentyetthāti <hi rend="bold">caturambaṇaṃ,</hi> ambaṇaṃ ekādasadoṇamattaṃ, aññe pana ‘‘caturambaṇaṃ catuyaṭṭhikaṃ ṭhānaṃ karīsaṃ nāmā’’ti vadanti, taṃ karīsabbhantarānaṃ pariyāyabhāvappasaṅgā na gahetabbaṃ.</p>

<p rend="bodytext">Pamāṇato hatthānamaṭṭhavīsappamāṇaṃ ṭhānaṃ abbhantaraṃ nāma, abbhantare antokoṭṭhāse jātaṃ, na bahikoṭṭhāseti <hi rend="bold">abbhantaraṃ.</hi> Yattha yattha hi yo yo ṭhito, nisinno vā, tattha tattha samantā aṭṭhavīsatihatthappamāṇaṃ ṭhānaṃ tassa tassa abbhantaraṃ ṭhānaṃ nāma. <hi rend="bold">Bhūmyā</hi>dittā <hi rend="bold">bhūmivaggo,</hi> atha vā aṅgāpekkhāya bhūmiyeva padhānaṃ, padhānena ca byappadeso bhavatīti bhūmivaggabyappadeso.</p>

<p rend="centre">Bhūmivaggavaṇṇanā niṭṭhitā.</p>

<p rend="title">2<hi rend="dot">.</hi> Puravaggavaṇṇanā</p>

<p rend="bodytext" n="198"><hi rend="paranum">198</hi><hi rend="dot">.</hi> Chakkaṃ nagare.</p>

<p rend="gatha1">‘‘Paṭṭanañca adhiṭṭhānaṃ, nagaraṃ puṭabhedanaṃ;</p>

<p rend="gathalast">Thiyo pū nagarī pūriyo, ṭhānīyaṃ kabbaṭaṃ puṭa’’nti.</p>

<p rend="bodytext">Hi silokapariyāyesu <hi rend="bold">vopālito.</hi></p>

<p rend="gatha1">‘‘Vicittadevāyatanaṃ <pb ed="M" n="0.0148" />, pāsādāpaṇamandiraṃ;</p>

<p rend="gathalast">Nagaraṃ dassaye vidvā, rājamaggopasobhita’’nti <note>cintāmaṇiṭīkā 1.2.1</note>. –</p>

<p rend="bodytext">Nagaralakkhaṇaṃ. <hi rend="bold">Pu</hi> pālane, <hi rend="bold">pura</hi> pālaneti ca, punāti pureti ca rakkhati paracakkā duggatāyāti <hi rend="bold">puraṃ,</hi> ro, a ca, <hi rend="bold">pura</hi> aggagamanetipi dhātvattho. Nagā pāsādādayo assa santi <hi rend="bold">nagaraṃ,</hi> ro. <hi rend="bold">Vā</hi>kārena <hi rend="bold">nagara</hi>saddassa pulliṅgattaṃ samuccinoti <note>nagariyo vā pattanaṃ (amara 1.2.1) pakkhe pattanasāhacariyā napuṃsakattaṃ. (cintāmaṇiṭīkā 1.2.1)</note>, <hi rend="bold">pura</hi>saddassāpītyācariyā. Akutobhayattā ṭhānāya hitaṃ <hi rend="bold">ṭhānīyaṃ,</hi> īyo. Paṇikānaṃ puṭā bhijjante atrāti <hi rend="bold">puṭabhedanaṃ.</hi></p>

<p rend="bodytext">Niccanivāsanaṭṭhānaṃ dassetvā itaraṃ dassetumāha <hi rend="bold">‘‘thiya’’</hi>miccādi. Rājā tiṭṭhati etthāti <hi rend="bold">rājaṭhānī,</hi> yu, nadādi, niccanivāsanaṭṭhānepi ‘‘caturāsītinagarasahassāni kusavatīrājaṭhānīpamukhānī’’tyādīsu <note>dī. ni. 2.263</note>. Dārukkhandhādīhi ā samantato varanti parikkhipīyanti etthāti <hi rend="bold">khandhāvāro,</hi> patthanattho <hi rend="bold">vara</hi>dhātu <hi rend="bold">ā</hi>pubbattā parikkhipanattho hoti. Pañcakaṃ nagare, ‘‘khandhāvāro’’ti pana ekameva aciranivāsanaṭṭhānassa nāmaṃ.</p>

<p rend="bodytext" n="199"><hi rend="paranum">199</hi><hi rend="dot">.</hi><hi rend="bold">Mūlapurā aññatra</hi> mūlapuraṃ vajjetvā yaṃ puramatthi yojanavitthiṇṇapākārādiparikkhittaṃ, taṃ mūlapurassa taruṭṭhāniyassa sākhāsadisattā <hi rend="bold">sākhānagaraṃ</hi> nāma.</p>

<p rend="bodytext" n="200-201"><hi rend="paranum">200-201</hi><hi rend="dot">.</hi> Sāddhapajjadvayena <pb ed="M" n="0.0149" /> mūlapurassa nāmāni. Vānarasīsaṃ, taṃsaṇṭhāno vā pāsāṇo ettha atthīti ‘‘vānarasīsa’’nti vattabbe <hi rend="bold">va</hi>ssa <hi rend="bold">ba</hi>ttaṃ, vaṇṇavipariyayaṃ, dīghaṃ, <hi rend="bold">ṇa</hi>ttaṃ, <hi rend="bold">sa</hi>ssa lopañca katvā <hi rend="bold">‘‘bārāṇasī’’</hi>ti vuttaṃ. Savatthassa isino nivāsanaṭṭhānattā <hi rend="bold">sāvatthi,</hi> sabbaṃ dhanamettha atthīti vā <hi rend="bold">sāvatthi</hi><note>ma. ni. aṭṭha. 1.14</note>, <hi rend="bold">sabbassa sāvo,</hi> dhanavācako <hi rend="bold">attha</hi>saddo, i. Tikkhattuṃ visālībhūtattā <hi rend="bold">vesālī,</hi> assatthutthe ī. <hi rend="bold">Mathi</hi> hiṃsāyaṃ, ilo, assittaṃ, <hi rend="bold">mithilā.</hi> Alaṃ bhūsanametthāti <hi rend="bold">āḷavī,</hi> vī, <hi rend="bold">ḷa</hi>ttañca. <hi rend="bold">Kusa</hi> avhāne, ‘‘khādatha pivathā’’tyādīhi dasahi saddehi kosanti etthāti <hi rend="bold">kosambī,</hi> bo, nadādi, kusambarukkhavantatāya vā <hi rend="bold">kosambī,</hi> kusambassa isino assamato avidūre māpitattāti eke <note>udā. aṭṭha. 35; ma. ni. ṭī. 1.14; 2.284</note>. Uggaṃ ripuṃ jayati yattha, sā <hi rend="bold">ujjenī,</hi> yu, nadādi. <hi rend="bold">Takka</hi> ūhe, ūho ūnapūraṇaṃ, takkanaṃ takko, so sīlaṃ sabhāvo yattha sā <hi rend="bold">takkasīlā,</hi> yo hi purisakārena ūno, so tattha gantvā tamūnaṃ pūretīti. <hi rend="bold">Cama</hi> adane, po, <hi rend="bold">campā.</hi> Sānaṃ dhanānaṃ ākaraṃ uppattiṭṭhānaṃ sākaro, so eva <hi rend="bold">sāgalaṃ.</hi> Saṃsumārasaṇṭhāno giri etthāti <hi rend="bold">saṃsumāragiraṃ,</hi> saṃsumāro gāyati etassa māpitakāleti vā <hi rend="bold">saṃsumāragiraṃ, ge</hi> sadde, iro. Rājūnameva ādhipaccavasena pariggahitabbattā <hi rend="bold">rājagahaṃ.</hi> Ādikāle kapilanāmassa isino nivāsanaṭṭhānattā <hi rend="bold">kapilavatthu,</hi> pumanapuṃsake.</p>

<p rend="bodytext">Sāko rājūnaṃ yuddhādīsu satti sañjātā etthāti <hi rend="bold">sāketaṃ,</hi> ‘‘sāko sattimhi bhūpāle, dumadīpantaresu ce’’ti <hi rend="bold">nānatthasaṅgahe.</hi> Sañjātatthe ito, sāko nāma rājā, dumo vā ettha ādikāle sañjātoti vā <hi rend="bold">sāketaṃ.</hi> Indaṃ paramissariyabhāvaṃ pāpuṇanti etthāti <hi rend="bold">indapattaṃ,</hi> indo vā <pb ed="M" n="0.0150" /> sakko devarājā, so patto etthāti <hi rend="bold">indapattaṃ.</hi> Ukkaṃ dhārayati etassa māpitakāleti <hi rend="bold">ukkaṭṭhā,</hi> vaṇṇavikāro. Yassa māpitaṭṭhāne pāṭalīnāmako eko taruṇarukkho atthīti taṃ <hi rend="bold">pāṭaliputtakaṃ,</hi> atha vā paṭali nāma eko gāmaṇī, tassa putto ettha vasatiādikāleti <hi rend="bold">pāṭaliputtakaṃ.</hi> Cetiyaraṭṭhe uttamattā <hi rend="bold">cetuttaraṃ,</hi> ‘‘jetuttara’’nti pāṭhe pana vaṇṇavikāro, verijayaṭṭhānattā jetañca taṃ uttamattā uttarañceti vā <hi rend="bold">jetuttaraṃ.</hi> Yassa māpitakāle dīpo dippati, taṃ <hi rend="bold">saṅkassaṃ, kāsa</hi> dittiyaṃ, dvittaṃ, sammā kasanti etthāti vā <hi rend="bold">saṅkassaṃ, kasa</hi> vilekhane, yassa māpitakāle nimittamolokentā brāhmaṇā kusahatthaṃ naraṃ passitvā māpenti, taṃ <hi rend="bold">kusināraṃ. Ādi</hi>nā mathura <note>madhura, mādhura (ka.)</note> pāsāṇapurasoṇikādayopyanekapuravisesā saṅgahitā.</p>

<p rend="bodytext" n="202"><hi rend="paranum">202</hi><hi rend="dot">.</hi> Catukkaṃ abbhantaragāmamagge. Rathassa hitā <hi rend="bold">racchā,</hi> pabbajjādi. Visayante pakāsayante vikkayena dabbāni yassaṃ, sā <hi rend="bold">visikhā, vi</hi>pubbo <hi rend="bold">si</hi> sevāyaṃ, kho, visanti etthāti vā <hi rend="bold">visikhā, visa</hi> pavesane, kho. Rathassa hitā <hi rend="bold">rathikā,</hi> iko. <hi rend="bold">Vī</hi> gamane, thi, <hi rend="bold">vīthi.</hi></p>

<p rend="bodytext"><hi rend="bold">Anibbiddhā</hi> racchantarena majjhe anibbiddhā racchā byūho nāma. Byūheti sampiṇḍeti jane aññatra gantumappadānavasenāti <hi rend="bold">byūho, ūha</hi> sampiṇḍane <hi rend="bold">vi</hi>pubbattā. Na nibbijjhate racchantarenāti <hi rend="bold">anibbiddho, vidha</hi> sampahāre, a. Nibbiddhā racchantarena racchā <hi rend="bold">patho, addhī</hi>ti ca vuccati. <hi rend="bold">Patha</hi> gamane, patho. <hi rend="bold">Ada</hi> gamane,ti, addhi.</p>

<p rend="bodytext" n="203"><hi rend="paranum">203</hi><hi rend="dot">.</hi> Catukkaṃ <pb ed="M" n="0.0151" /> caccare. Catunnaṃ pathānaṃ samāhāro <hi rend="bold">catukkaṃ, cara</hi> gatibhakkhanesu, caro, <hi rend="bold">ra</hi>ssa <hi rend="bold">co, caccaraṃ,</hi> aṅgaṇavācako cāyaṃ. Dvinnaṃ, catunnaṃ vā maggānaṃ sandhi <hi rend="bold">maggasandhi. Siṅgha</hi> ghāyane, āṭako.</p>

<p rend="bodytext">Dvayaṃ vappassopari iṭṭhakādiracite veṭhane. <hi rend="bold">Vappaṃ</hi> nāma dugganagare parikhāmattikaṃ kūṭaṃ <note>kuṭiṃ (ka.)</note> katvā gohi, hatthīhi ca vimaddāpetvā tiṃsahatthappamāṇaṃ pākārassa heṭṭhimatalaṃ, tathā hatthasataṃ tato uddharitvā paṃsunā vappaṃ kāraye, tassopari pākāranti, pakubbanti tanti <hi rend="bold">pākāro,</hi> samantato karīyateti vā <hi rend="bold">pākāro,</hi> akattari ca kārake saññāyaṃ ṇo, rassassa dīghatā. <hi rend="bold">Vu</hi> saṃvaraṇe, vuṇotīti <hi rend="bold">varaṇo,</hi> yu, rāgamo ca. ‘‘Sālo’’tipi pākārassa nāmaṃ.</p>

<p rend="bodytext">Dvayaṃ rājabhavanasāmaññe. Sabbagehānaṃ visesena pakāsanato <hi rend="bold">uddāpo, dīpa</hi> pakāsane, īssākāro. Saṅgamma karonti tanti <hi rend="bold">upakārikā,</hi> ṇvu. Ke paccaye thīkatākārapare pubbo <hi rend="bold">a</hi>kāro dīghaṃ <note>kātanta 2.2.65</note>, <hi rend="bold">akā</hi>desopi hi ‘‘ko’’ti vuccati, yathā devadatto ‘‘datto’’ti. <hi rend="bold">Ka</hi>paccayo vā.</p>

<p rend="bodytext" n="204"><hi rend="paranum">204</hi><hi rend="dot">.</hi> Dvayaṃ gehādino mattikeṭṭhakādimayabhittiyaṃ. <hi rend="bold">Kuṭa</hi> chedane, kuṭati chindati magganti <hi rend="bold">kuṭṭaṃ. Bhidi</hi> dvidhākaraṇe,ti, <pb ed="M" n="0.0152" /><hi rend="bold">bhitti.</hi> Gunnaṃ vācānaṃ puraṃ <hi rend="bold">gopuraṃ.</hi> Dvārasamīpe kato koṭṭhako <hi rend="bold">dvārakoṭṭhako, kusa</hi> akkose, ṭhako, <hi rend="bold">koṭṭhako</hi>ti gehaviseso.</p>

<p rend="bodytext">Dvayaṃ indakhīle. <hi rend="bold">Isa</hi> icchāyaṃ, <hi rend="bold">esa</hi> gavesane vā, iko. Indassa sakkassa khīlo kaṇṭako <hi rend="bold">indakhīlo.</hi> Dvayaṃ dvārapassopasālāyaṃ’hamyādipiṭṭhe ca vātakuṭikāyaṃ. <hi rend="bold">Aḍḍa</hi> atikkamahiṃsāsu, a. <hi rend="bold">Ālaka</hi>paccaye <hi rend="bold">aṭṭālako.</hi></p>

<p rend="bodytext" n="205"><hi rend="paranum">205</hi><hi rend="dot">.</hi> Upari mālādiyuttaṃ sobhanathambhadvayamubhayato nikhanitvā yaṃ bahidvāraṃ kappīyate, taṃ toraṇaṃ. <hi rend="bold">Tura</hi> vāraṇe, yu, thavantā vā raṇantyatrāti <hi rend="bold">toraṇaṃ, tu</hi> abhitthave. <hi rend="bold">Raṇa</hi> saddattho, vaṇṇavikāro. Dvārassa bahi <hi rend="bold">bahidvāraṃ.</hi> Pari samantato khaññateti <hi rend="bold">parikhā.</hi> Dīghabhāvena yuttā <hi rend="bold">dīghikā.</hi></p>

<p rend="bodytext" n="206-207"><hi rend="paranum">206-207</hi><hi rend="dot">.</hi><hi rend="bold">Saduma</hi>ntaṃ gehe. <hi rend="bold">Manda</hi> modanathutijaḷattesu, mandante yatthāti <hi rend="bold">mandiraṃ,</hi> iro. Sīdanti tatthāti <hi rend="bold">sadanaṃ,</hi> yu. <hi rend="bold">Sada</hi><pb ed="M" n="0.0153" /> visaraṇagatyāvasānesu. Na gacchantīti agā, thambhādayo, te rāti gaṇhātīti <hi rend="bold">agāraṃ.</hi> Rassassa dīghatte <hi rend="bold">āgāraṃ. Ci</hi> caye, nicīyate chādīyateti <hi rend="bold">nikāyo, ya</hi>mhi <hi rend="bold">ci</hi>ssa <hi rend="bold">kā</hi>deso nipātanā. <hi rend="bold">Lī</hi> silesane, ṇo, <hi rend="bold">nilayo, ālayo</hi> ca. <hi rend="bold">Vasa</hi> nivāse, āvasantyatrāti <hi rend="bold">āvāso,</hi> ṇo. <hi rend="bold">Bhū</hi> sattāyaṃ, bhavantyatrāti <hi rend="bold">bhavanaṃ.</hi> Visanti tanti <hi rend="bold">vesmaṃ,</hi> mo. <hi rend="bold">Kita</hi> nivāse, adhikaraṇe yu, <hi rend="bold">niketanaṃ.</hi> Nivisanti, nivasanti vā yatra, taṃ <hi rend="bold">nivesanaṃ. Ghara</hi> secane, gharati kilesametthāti <hi rend="bold">gharaṃ,</hi> gayhatīti <hi rend="bold">vā gharaṃ,</hi> ṇo. <hi rend="bold">Gaha</hi>ssa <hi rend="bold">gharā</hi>deso. Gaṇhāti purisena ānītaṃ dhananti <hi rend="bold">gahaṃ.</hi> Adhikaraṇe tho, <hi rend="bold">āvasatho. Sara</hi> gaticintāhiṃsāsu, saranti cintenti ettha subhāsubhakammāni, sarati vā sūriyasantāpādikanti <hi rend="bold">saraṇaṃ. Si</hi> sevāyaṃ, ṇo, <hi rend="bold">patissayo. Uca</hi> samavāye, <hi rend="bold">okaṃ. Sala</hi> gamane, ‘‘itthiyamatiyavo vā’’ti a, <hi rend="bold">sālā, sara</hi>dhātumhi sati <hi rend="bold">la</hi>ttameva viseso. <hi rend="bold">Ci</hi> caye, kammani ṇo, <hi rend="bold">cayo. Kuṭa</hi> chedane, i. <hi rend="bold">Vasa</hi> nivāse,ti. Upadhassa <hi rend="bold">e</hi>tte <hi rend="bold">gehaṃ. Sada</hi>dhātumhā umo, <hi rend="bold">sadumaṃ.</hi></p>

<p rend="bodytext">Dvayaṃ mukharahitadevakulasadise yaññāyatane. <hi rend="bold">Cita</hi> pūjāyaṃ, kammani iyo. <hi rend="bold">Yata</hi> yatane, āyatanti vāyamanti ettha phalakāmāti <hi rend="bold">āyatanaṃ,</hi> atha vā āyantīti āyāni, tāni tanotīti <hi rend="bold">āyatanaṃ,</hi> phalakārakantyattho. Ettha <hi rend="bold">tu</hi>saddo samāgatānaṃ dvinnaṃ pubbāparagamanattho. ‘‘Cetiyāyatanāni cā’’tipi pāṭho.</p>

<p rend="bodytext" n="208"><hi rend="paranum">208</hi><hi rend="dot">.</hi> Dvayaṃ devānaṃ, narapatīnañca iṭṭhakādimaye bhavane. Aññassāpi sādisyā. Pasīdanti nayanamanānyatrāti <hi rend="bold">pāsādo. Yu</hi><pb ed="M" n="0.0154" /> missane, po, dīgho ca, dīghavidhānasāmatthiyā <hi rend="bold">o</hi>ttābhāvo.</p>

<p rend="bodytext">Dvayaṃ rājato aññesaṃ dhanīnaṃ byavahārakādīnaṃ bhavane. Muṇḍo chadanametassa, na pāsādassa viyāti <hi rend="bold">muṇḍacchado,</hi> dvittaṃ. <hi rend="bold">Hara</hi> haraṇe, yo, <hi rend="bold">ya</hi>mhi <hi rend="bold">mi</hi>āgamo ca.</p>

<p rend="bodytext">Duggapuradvāre vā, yattha katthaci vā mattikādimaye gajakumbhamhi yo <hi rend="bold">yūpo</hi> pāsādo patiṭṭhito, so hatthinakho nāma, hatthisseva nakho yassāti <hi rend="bold">hatthinakho, nakha</hi>saddena vā nakhasahito pāsādo gayhate.</p>

<p rend="bodytext" n="209"><hi rend="paranum">209</hi><hi rend="dot">.</hi> Supaṇṇassa garuḷassa vaṅkena pakkhena sadisachadanaṃ gehaṃ <hi rend="bold">suvaṇṇavaṅkacchadanaṃ. Vaṅka</hi> gamane. Ekapasseyeva chadanato <hi rend="bold">aḍḍhayogo.</hi></p>

<p rend="bodytext">Ekeneva kūṭena yutto anekakoṇo patissayaviseso māḷo nāma, vaṭṭākārena katasenāsananti keci. <hi rend="bold">Mā</hi> māne, ḷo, <hi rend="bold">māḷo.</hi></p>

<p rend="bodytext">Caturasso patissayaviseso pāsādo nāma, āyatacaturassapāsādoti keci.</p>

<p rend="bodytext" n="210"><hi rend="paranum">210</hi><hi rend="dot">.</hi> Santehi bhāti dibbatīti <hi rend="bold">sabhāyaṃ, sabhā</hi> ca, purime <hi rend="bold">ya</hi>paccayo, <hi rend="bold">santa</hi>ssa <hi rend="bold">sā</hi>deso tūbhayatra. Maṇḍā raviraṃsayo, te pivati nāsayatīti <hi rend="bold">maṇḍapo, vā</hi>saddena <hi rend="bold">maṇḍapa</hi>padassa <pb ed="M" n="0.0155" /> pulliṅgattaṃ samuccinoti, janānaṃ ālayo sannipātaṭṭhānaṃ <hi rend="bold">janālayo.</hi> Āsanatthāya katā sālā <hi rend="bold">āsanasālā.</hi> Paṭikkamanti etthāti <hi rend="bold">paṭikkamanaṃ, kamu</hi> padavikkhepe, adhikaraṇe yu.</p>

<p rend="bodytext" n="211"><hi rend="paranum">211</hi><hi rend="dot">.</hi> Jinassa vāsabhūtaṃ bhavanaṃ gandhakuṭi nāma, dibbagandhehi paribhāvitā kuṭi <hi rend="bold">gandhakuṭi.</hi></p>

<p rend="bodytext">Tikaṃ pākaṭṭhāne. Rasāni santyassaṃ <hi rend="bold">rasavatī,</hi> pacanaṃ pāko, tassa ṭhānaṃ <hi rend="bold">pākaṭṭhānaṃ.</hi> Mahantāni bahūni asitabbāni santettha <hi rend="bold">mahānasaṃ, asa</hi> bhakkhane, yu, vaṇṇavipariyayo.</p>

<p rend="bodytext" n="212"><hi rend="paranum">212</hi><hi rend="dot">.</hi> Suvaṇṇakārādisippīnaṃ kammasālā āvesanaṃ. Āvisantyasmiṃ <hi rend="bold">āvesanaṃ,</hi> yu. <hi rend="bold">Pānamandiraṃ</hi> surāpānatthaṃ katamandiraṃ soṇḍā nāma, kattabbākattabbaṃ vicāretvā attanā icchitavatthukāraṇā sabbaṃ deyyadhammaṃ sanontīti soṇḍā, <hi rend="bold">sana</hi> dāne, tanādi. Ḍo, assottaṃ, vaṇṇavikāro ca, tesaṃ esā vasati <hi rend="bold">soṇḍā. Pāna</hi>saddasannidhānā surāsoṇḍāyevidha gahitā. Vaccassa gūthassa visajjanaṭṭhānaṃ <hi rend="bold">vaccaṭṭhānaṃ.</hi> Vaccassa visajjanaṭṭhānā kuṭi <hi rend="bold">vaccakuṭi.</hi> Munīnaṃ isīnaṃ vasanaṭṭhānaṃ assamo nāma, ā kodhaṃ samenti etthāti <hi rend="bold">assamo,</hi> ā bhuso samenti ettha rāgādayoti vā <hi rend="bold">assamo.</hi></p>

<p rend="bodytext" n="213"><hi rend="paranum">213</hi><hi rend="dot">.</hi> Tikaṃ <pb ed="M" n="0.0196" /> paṇyavikkayasālāyaṃ. <hi rend="bold">Paṇa</hi> byavahāre, paṇitabbāti paṇyā, vatthādayo, te ettha vikkiṇantīti paṇyavikkayo, <hi rend="bold">kī</hi> dabbavinimaye, so eva sālā gehanti <hi rend="bold">paṇyavikkayasālā.</hi> Āpaṇayante byavaharante asminti <hi rend="bold">āpaṇo,</hi> ṇo. Paṇyānaṃ vikkayāya nīyamānānaṃ vīthi pantho <hi rend="bold">paṇyavīthikā. Vasa</hi> acchādane, to, udakaṃ vasitaṃ acchādanaṃ katamanenāti <hi rend="bold">udosito,</hi> vassottaṃ, bhaṇḍaṭṭhapanassa sālā <hi rend="bold">bhaṇḍasālā. Kamu</hi> padavikkhepe, caṅkamatyatrāti <hi rend="bold">caṅkamanaṃ, caṅkamo</hi> ca, dvittādi.</p>

<p rend="bodytext" n="214"><hi rend="paranum">214</hi><hi rend="dot">.</hi> Jalanti etthāti jantā, <hi rend="bold">jala</hi> dittiyaṃ, anto, ‘‘itthiyamatiyavo vā’’ti a, ā, <hi rend="bold">la</hi>lopo, janetyatra agginti vā jantā, <hi rend="bold">jana</hi> janane, anto, sā eva gharaṃ <hi rend="bold">jantāgharaṃ.</hi> Aggino sālā <hi rend="bold">aggisālā. Pā</hi> pivane, papivantyassanti <hi rend="bold">papā,</hi> a. Pānīyaṭṭhā sālā pānīyasālā, sā eva <hi rend="bold">pānīyasālikā.</hi></p>

<p rend="bodytext"><hi rend="bold">Gasa</hi> gamane, bho, <hi rend="bold">sa</hi>ssa <hi rend="bold">bo.</hi> Avati rakkhatīti <hi rend="bold">ovarako,</hi> aro, sakatthe ko, assottañca. Vasanaṃ vāso, tadatthaṃ agāraṃ <hi rend="bold">vāsāgāraṃ.</hi> Sayati etthāti sayanī, yu, nadādi, sā eva gahaṃ <hi rend="bold">sayaniggahaṃ.</hi></p>

<p rend="bodytext" n="215"><hi rend="paranum">215</hi><hi rend="dot">.</hi> Catukkaṃ <pb ed="M" n="0.0157" /> rājitthāgāre, tadatthiyato <note>tadaṭṭhiyato (ka.)</note> upacārena rājitthīsupi. Rājitthīnamagāraṃ <hi rend="bold">itthāgāraṃ.</hi> Avarundhīyante rājitthiyo anenāti <hi rend="bold">orodho, rudha</hi> āvaraṇe. Suddhā kāmāpagamattā parisuddhā rakkhakā ante samīpe yassāti <hi rend="bold">suddhanto.</hi> Ante abbhantare puraṃ gehaṃ <hi rend="bold">antepuraṃ,</hi> purassa anteti vā <hi rend="bold">antepuraṃ.</hi> ‘‘Antopura’’ntipi pāṭho.</p>

<p rend="bodytext">Raññaṃ rājūnaṃ <hi rend="bold">asabbavisayaṭṭhānaṃ</hi> sabbehyasādhāraṇaṭṭhānaṃ ‘‘kacchantara’’nti <hi rend="bold">mataṃ</hi> kathitaṃ, yaṃ ‘‘pamadavana’’nti vuccati, pamadavanaṃ nāma upakārikāsannihitaṃ vā purasannihitaṃ vā antepurocitaṃ, yatra antepurasahito eva rājā viharati, nāññajanappaveso <note>amara 14.3</note>. Pamadānaṃ vanaṃ pamadavanaṃ. Nipātanā <hi rend="bold">yā</hi>kārānaṃ <note>īkāra ākārānanti attho</note> itthigatānaṃ rasso kvacītirasso. Kacchassa pakoṭṭhassa antaraṃ abbhantaraṃ <hi rend="bold">kacchantaraṃ.</hi> Pakoṭṭhaṃ nāma abbhantaradvāraṃ.</p>

<p rend="bodytext" n="216"><hi rend="paranum">216</hi><hi rend="dot">.</hi> Dvayaṃ iṭṭhakādiracite ārohane. Upānena saha vattateti <hi rend="bold">sopāno,</hi> sopānaṃ <hi rend="bold">vā</hi> napuṃsakepi. Ārūyhate yena taṃ <hi rend="bold">ārohanaṃ,</hi> yu, <hi rend="bold">ruha</hi> janane.</p>

<p rend="bodytext">Dvayaṃ kaṭṭhādiracitāyaṃ. Nicchayena sayanti pākārādikametāyāti <hi rend="bold">nisseṇī, si</hi> sevāyaṃ, ṇī, nadādi. Uddhamārohate etāyāti <hi rend="bold">adhirohiṇī, sā</hi>saddo dvinnampi itthiliṅgattaṃ joteti.</p>

<p rend="bodytext" n="217"><hi rend="paranum">217</hi><hi rend="dot">.</hi> Pañcakaṃ <pb ed="M" n="0.0158" /> jālake. Vātaṃ pivatīti <hi rend="bold">vātapānaṃ.</hi> Gavaṃ akkhi <hi rend="bold">gavakkho,</hi> samāsantattā a, saññāsaddato pulliṅgattaṃ, <hi rend="bold">akkhi</hi> sadde vā, gavaṃ akkhi gavakkhīti viggaho. <hi rend="bold">Jala</hi> dittiyaṃ, <hi rend="bold">jālaṃ.</hi> Sīharūpayuttaṃ pañjaraṃ <hi rend="bold">sīhapañjaraṃ.</hi> Ālokānaṃ ātapānaṃ pavisanaṭṭhānaṃ sandhi chiddanti <hi rend="bold">ālokasandhi,</hi> ālokīyanti etenāti āloko, so eva sandhīti vā <hi rend="bold">ālokasandhi.</hi></p>

<p rend="bodytext">Dvayaṃ laṅgiyaṃ. <hi rend="bold">Lagi</hi> gatyattho, a, nadādi. Pari punappunaṃ gamanāgamanavasena hantīti <hi rend="bold">paligho,</hi> ṇo. Kapirūpamatthakattā <hi rend="bold">kapisīso.</hi> Aggaḷaṃ nāma kavāṭako <note>kavāṭaphalavidhāraṇo (ka.)</note>, tassa thambho <hi rend="bold">aggaḷatthambho,</hi> ‘‘aggaḷaṃ tīsu kallole, daṇḍe cāntakavāṭesū’’ti <hi rend="bold">rabhaso,</hi> itthiyamato <hi rend="bold">ā</hi>paccayo, <hi rend="bold">aggaḷā.</hi> Nissesato abbati vassodakamanenāti <hi rend="bold">nibbaṃ, abba</hi> gatihiṃsāsu. Chaddassa chadanassa koṭi heṭṭhimāvasānaṃ <hi rend="bold">chaddakoṭi,</hi> tassaṃ.</p>

<p rend="bodytext" n="218"><hi rend="paranum">218</hi><hi rend="dot">.</hi> Tikaṃ gehacchadane. Chādeti etenāti <hi rend="bold">chadanaṃ, chada</hi> saṃvaraṇe, curādi. <hi rend="bold">Paṭa</hi>gamane, ‘‘paṭyādīhyala’’nti alo. Chādeti etenāti <hi rend="bold">chaddaṃ,</hi> dvittādi.</p>

<p rend="bodytext">Tikaṃ <pb ed="M" n="0.0159" /> gehaṅgaṇe. <hi rend="bold">Aja</hi> gatimhi, iro, <hi rend="bold">ajiraṃ. Cara</hi> gatibhakkhanesu, caro. <hi rend="bold">Aṅga</hi> gamane, karaṇādhikaraṇesu yu, vaṇṇavikāro, <hi rend="bold">ṇa</hi>ttaṃ.</p>

<p rend="bodytext">Pañcakaṃ gehadvārato bahipakoṭṭhake, vīthiyaṃ dvārapiṇḍake ca. Alindo tvaññapiṇḍakepicchate. Paṭhamaṃ hananti gacchanti etthāti <hi rend="bold">paghāṇo, paghaṇo</hi> ca, <hi rend="bold">hana</hi>ssa <hi rend="bold">ghaṇā</hi>deso. Ali sakhā indo etthāti alindo, ‘‘gehekadese alindo, paghāṇo paghaṇobhave’’ti <note>cintāmaṇiṭīkā 12.12</note><hi rend="bold">amaramālāyaṃ. Ālindo,</hi> dīghādi. Padhānaṃ mukhaṃ <hi rend="bold">pamukhaṃ,</hi> gehassa hi catūsu mukhesu tadeva padhānaṃ, yattha sādhujanāpi āgantukāpi nisīdanti. Dvāraṃ bandhati pidahati etthāti <hi rend="bold">dvārabandhanaṃ.</hi></p>

<p rend="bodytext" n="219"><hi rend="paranum">219</hi><hi rend="dot">.</hi> Dvayaṃ dvārabāhāyaṃ. Pīṭhāni lohavikatiādīhi saṅghaṭīyanti etthāti <hi rend="bold">pīṭhasaṅghāṭakaṃ,</hi> pīṭhehi saṅghaṭīyatīti vā <hi rend="bold">pīṭhasaṅghāṭakaṃ, ghaṭa</hi> ghaṭane. Dvibhāgena bāhāsadisattā bāhā, dvārassa bāhā <hi rend="bold">dvārabāhā.</hi> ‘‘Kapāṭaṃ, kavāṭa’’ntipi dvārabāhāya nāmāni, kaṃ vātaṃ pāṭayati, vāṭayati ceti kammani ṇo, itthiyaṃ <hi rend="bold">kapāṭī.</hi></p>

<p rend="bodytext">Dvayaṃ gehādīnaṃ kūṭe. <hi rend="bold">Kuṭa</hi> chedane, kammani ṇo. <hi rend="bold">Naya</hi> gamanattho, ke sīse nayatīti <hi rend="bold">kaṇṇīkā,</hi> ṇvu, <hi rend="bold">i</hi>ttaṃ, <hi rend="bold">ṇa</hi>ttañca.</p>

<p rend="bodytext" n="220"><hi rend="paranum">220</hi><hi rend="dot">.</hi> Dvayaṃ <pb ed="M" n="0.0160" /> dvāre. Dve arantyatrāti <hi rend="bold">dvāraṃ,</hi> dujjane vārayantyasmā rakkhakāti vā <hi rend="bold">dvāraṃ, u</hi>lopo. Paṭiharanti apanenti etasmā rakkhakā aññātanti paṭiharo, paṭipakkhe harati etasmāti vā paṭiharo, rassassa dīghatte <hi rend="bold">paṭihāro.</hi></p>

<p rend="bodytext">Catukkaṃ ummāre, yaṃ ‘‘dvārapiṇḍikā’’ti vuccati. <hi rend="bold">Ura</hi> gatimhi, <hi rend="bold">māro</hi> karaṇe. Dehaṃ neti pavesenāti <hi rend="bold">dehanī,</hi> ‘‘dehalī’’tipi pāṭho, dehaṃ lāti pavesenāti <hi rend="bold">dehalī. Ila</hi> gatimhi, ṇvu. Indo eva pādaṃ khipati etthāti <hi rend="bold">indakhīlo, khipa</hi> peraṇe. <hi rend="bold">Pa</hi>ssa lopo, atha vā iṃ gamanaṃ dadātīti indo, dvāraṃ, tattha ṭhapito khīlo kaṇṭakoti <hi rend="bold">indakhīlo,</hi> vegagabhighātanato hi so khīlo viya hoti.</p>

<p rend="bodytext"><hi rend="bold">Thambha</hi> paṭibandhane, thambho, dhāretīti vā <hi rend="bold">thambho, dhara</hi> dharaṇe, <hi rend="bold">rambha</hi>paccayo, vaṇṇavikāro ca. <hi rend="bold">Thu</hi> abhitthave, uṇo, yu vā, dhāretīti vā <hi rend="bold">thūṇo,</hi> yu, ralopo, assū.</p>

<p rend="bodytext"><hi rend="bold">Aḍḍhendupāsāṇe</hi> addhacandākāre pāsāṇe <hi rend="bold">paṭikā</hi>saddo vattati. <hi rend="bold">Paṭa</hi> gatiyaṃ, ṇvu. Itthikatākārapare ke assittaṃ. <hi rend="bold">Gaji</hi> sadde, ṇvu, assittaṃ, bindāgamo ca. <hi rend="bold">Isa</hi> icchāyaṃ, ṭhako.</p>

<p rend="bodytext" n="221"><hi rend="paranum">221</hi><hi rend="dot">.</hi><hi rend="bold">Valabhī</hi>ti <pb ed="M" n="0.0161" /> cūḷā, ‘‘sikhāyaṃ valabhī cūḷe’’ti <hi rend="bold">ruddo</hi><note>rassantā ca, sikhāyaṃ vaḷabhiyaṃ cūḷeti ruddo (cintāmaṇiṭīkā 12.15)</note>. Tacchādane <hi rend="bold">dārumhi</hi> kaṭṭhe gopānasī matā. <hi rend="bold">Vaṅke</hi>ti dāruvisesanaṃ. Gaṃ vassodakaṃ, sūriyādikiraṇañca pivanti vināsayanti abbhantaramappavesanavasenāti gopānā, iṭṭhakādayo, tāni sinonti bandhanti etthāti <hi rend="bold">gopānasī.</hi></p>

<p rend="bodytext">Sodhādigehesu chekapakkhāvāsatthaṃ yo bahi kariya kaṭṭhekadeso ṭhapīyate, so viṭaṅko. Kapote pālayatīti <hi rend="bold">kapotapālikā,</hi> kammani ṇvu. <hi rend="bold">Ṭaki</hi> nivāsagatīsu. Vino pakkhino ṭaṅkanti etthāti <hi rend="bold">viṭaṅko.</hi> Ṇo.</p>

<p rend="bodytext" n="222"><hi rend="paranum">222</hi><hi rend="dot">.</hi> Dvayaṃ kuñcikāchidde. Kuñcikāya vivaraṃ chiddaṃ <hi rend="bold">kuñcikāvivaraṃ.</hi> Tāḷassa pavesanaṭṭhānabhūto chiggaḷo chiddaṃ <hi rend="bold">tāḷacchiggaḷo.</hi></p>

<p rend="bodytext">Tikaṃ kuñcikāyaṃ. <hi rend="bold">Kuñca</hi> koṭilye, ṇvu. Tāyati rakkhatīti <hi rend="bold">tālo.</hi> Alo, talati tiṭṭhati etenāti vā <hi rend="bold">tālo, tala</hi> patiṭṭhāyaṃ. Avāpurati vivarati yenāti <hi rend="bold">avāpuraṇaṃ, vara</hi> saṃvaraṇe, yu, <hi rend="bold">va</hi>ssa <hi rend="bold">po,</hi> uttaṃ, upasaggassa dīghatā ca, ‘‘apārutā tesaṃ amatassa <pb ed="M" n="0.0162" /> dvārā’’ti <note>dī. ni. 2.71; ma. ni. 1.283</note> vacanato <hi rend="bold">pura, pāra</hi> saṃvaraṇetipi dhātvatthaṃ paṭhanti. <hi rend="bold">Ava</hi>pubbo <hi rend="bold">vu</hi> saṃvaraṇetipi dhātvatthe pana sati <hi rend="bold">va</hi>ssa rattaṃ, upasaggassa dīghatā ca, ‘‘apārutā, saṅghāṭiṃ pārupitvā’’tyādīsu pana <hi rend="bold">pa</hi>kāravaṇṇāgamena siddho. <hi rend="bold">Vida</hi> lābhe, <hi rend="bold">i</hi>mhi vedikā, sakatthe ko. Itarattha <hi rend="bold">i</hi>yeva.</p>

<p rend="bodytext" n="223"><hi rend="paranum">223</hi><hi rend="dot">.</hi><hi rend="bold">Saṅghāṭā</hi>dayo <hi rend="bold">mandiraṅgā</hi> gehaṅgavisesā. Sammā ghaṭenti ettha gopānasyādayoti <hi rend="bold">saṅghāṭo,</hi> pubbapacchimadakkhiṇuttarāyāmavasena thambhānamupari ṭhito kaṭṭhaviseso, te pana pubbapacchimayāmā tayo kaṭṭhā, dakkhiṇuttarayāmā pana heṭṭhimaparicchedato tayo kaṭṭhā, ukkaṭṭhaparicchedena pana pañcasattanavādayopi. Dvinnaṃ pakkhānaṃ apatanatthaṃ bandhanato pāso viyāti <hi rend="bold">pakkhapāso.</hi> Tulati saṅghāṭesu patiṭṭhatīti <hi rend="bold">tulā, tala</hi> patiṭṭhāyaṃ, assuttaṃ, pakkhānaṃ vā samavāhitabhāvakaraṇato tulayati mināti etāyāti <hi rend="bold">tulā, tula</hi> ummāne.</p>

<p rend="bodytext">Tikaṃ sammajjaniyaṃ. <hi rend="bold">Muji</hi> sodhane, yu. <hi rend="bold">Majja</hi> saṃsuddhiyaṃ, yu. <hi rend="bold">Sudha</hi> suddhiyaṃ, sabbatra karaṇe yu.</p>

<p rend="bodytext" n="224"><hi rend="paranum">224</hi><hi rend="dot">.</hi> Tikaṃ saṅkārachaḍḍanappadese. <hi rend="bold">Kaṭa</hi> chaḍḍanamaddanesu, saṅkaṭanti etthāti <hi rend="bold">saṅkaṭīraṃ,</hi> īro, ‘‘saṅkaṭo’’ti vā saṅkāro vuccati, taṃ īrayanti khipanti etthāti <hi rend="bold">saṅkaṭīraṃ, īra</hi> khepe. Saṅkārassa ṭhānaṃ <hi rend="bold">saṅkāraṭṭhānaṃ.</hi> Saṅkāraṃ kaṭati <pb ed="M" n="0.0163" /> chaḍḍeti etthāti <hi rend="bold">saṅkārakūṭaṃ,</hi> assū, sakatthe ko.</p>

<p rend="bodytext">Catukkaṃ sammajjaniyā nirākate <note>nirassate (ka.)</note> thusādimhi. Nānāvidhe saṅkāre rāsīkaraṇavasena kacati bandhati etenāti kaco, so ettha icchitabboti <hi rend="bold">kacavaro, vara</hi> icchāyaṃ. Ucchiṭṭho kalāpo samūho <hi rend="bold">uklāpo, ka</hi>ssākāralopo. Nānāvidhehi tiṇādīhi saṅkarīyate missīkarīyateti <hi rend="bold">saṅkāro,</hi> ṇo. Avakarotipyatra. Avakarīyate nirassateti, a. ‘‘Sammajjo majjanī ceva, saṅkāro’vakaro mato’’ti halāyudho. <hi rend="bold">Kasa</hi> vilekhane, ambu.</p>

<p rend="bodytext" n="225"><hi rend="paranum">225</hi><hi rend="dot">.</hi><hi rend="bold">Gharādibhūmi</hi> gharakhettavihārādīnaṃ yo bhūmippadeso vatthu nāma, taṃ napuṃsake, vasanti etthāti <hi rend="bold">vatthu,</hi> ratthu. <hi rend="bold">Gasa</hi> madane, gasanti etthāti <hi rend="bold">gāmo,</hi> mo. Saṃvasantyatrāti <hi rend="bold">saṃvasatho,</hi> atho.</p>

<p rend="bodytext"><hi rend="bold">Pākaṭo</hi> khyāto gāmo, so nigamo nāma, atireko gāmo <hi rend="bold">nigamo,</hi> bhusattho ni, saññāsaddattā rasso.</p>

<p rend="bodytext">Upabhuñjitabbabhogamanussādīhi ( ) <note>(ibhyo) (?)</note> vaḍḍhito adhiko gāmo nigamatopi adhikatarattā ‘‘adhibhū’’ti <hi rend="bold">īrito</hi> kathito, adhiko bhavatīti <hi rend="bold">adhibhū.</hi></p>

<p rend="bodytext" n="226"><hi rend="paranum">226</hi><hi rend="dot">.</hi> Dvayaṃ <pb ed="M" n="0.0164" /> gāmādipariyantabhāge. <hi rend="bold">Si</hi> bandhane, mo. Paricchinditvā ādīyateti <hi rend="bold">mariyādā, pa</hi>ssa <hi rend="bold">mo.</hi></p>

<p rend="bodytext">Dvayaṃ ābhīrakuṭiyaṃ <note>ghoso ābhīrapallī siyā (amara 12.20)</note>. <hi rend="bold">Ghu</hi> sadde, ghosantyatrāti <hi rend="bold">ghoso.</hi> Gopālānaṃ gāmo <hi rend="bold">gopālagāmako,</hi> sakatthe ko.</p>

<p rend="centre">Puravaggavaṇṇanā niṭṭhitā.</p>

<p rend="title">3. Naravaggavaṇṇanā</p>

<p rend="bodytext" n="227-228"><hi rend="paranum">227-228</hi><hi rend="dot">.</hi><hi rend="bold">Porisa</hi>ntāni manussajātiyā nāmāni. Mano ussannamassāti <hi rend="bold">manusso,</hi> satisūrabhāvabrahmacariyayogyatādiguṇavasena upacitamānasā ukkaṭṭhaguṇacittā, ke pana te? Jambudīpavāsino sattavisesā. Tenāha bhagavā – <pb ed="M" n="0.0165" /> ‘‘tīhi, bhikkhave, ṭhānehi jambudīpakā manussā uttarakuruke manusse adhiggaṇhanti deve ca tāvatiṃse. Katamehi tīhi, sūrā satimanto idha brahmacariyavāso’’ti <note>a. ni. 9.21</note>. Tathā hi buddhā bhagavanto paccekabuddhā aggasāvakamahāsāvakacakkavattino ca aññe ca mahānubhāvā sattā tattheva uppajjanti. Samānarūpāditāya pana saddhiṃ parittadīpavāsīhi itaramahādīpavāsinopi manussātveva paññāyiṃsūti eke, apare pana bhaṇanti ‘‘lobhādīhi, alobhādīhi ca sahitassa manassa ussadatāya manussā, ye hi sattā manussajātikā, tesu visesato lobhādayo, alobhādayo ca ussadā, te lobhādīhi ussadatāya apāyamaggaṃ, alobhādīhi ussadatāya sugatimaggaṃ, nibbānagāmimaggañca pūrenti, tasmā lobhādīhi, alobhādīhi ca sahitassa manassa ussadatāya parittadīpavāsīhi saddhiṃ catumahādīpavāsino sattavisesā manussāti vuccantī’’ti. Lokiyā pana manuno apaccabhāvena manussāti vadanti, manu nāma paṭhamakappiko lokamariyādāya ādibhūto hitāhitavidhāyako sattānaṃ pituṭṭhāniyo, yo sāsane ‘‘mahāsammato’’ti vuccati, paccakkhato, paramparatāya ca tassa ovādānusāsaniyaṃ ṭhitā tassa puttasadisatāya manussāti vuccanti, tato eva hi te ‘‘mānavā, manujā’’ti ca voharīyanti, <hi rend="bold">ussa</hi>paccayo. Manuno apaccaṃ <hi rend="bold">mānuso,</hi> uso. <hi rend="bold">Mara</hi> pāṇacāge, co, <hi rend="bold">macco, pabbajjā</hi>dinā vā tyapaccayo, dhātvantassa lopo ca. Tato ‘‘yavata’’miccādinā co, dvittaṃ. Manuno apaccaṃ <hi rend="bold">mānavo. Māṇavo</hi>pyatra, ṇavo. Manumhā jāto <hi rend="bold">manujo.</hi> Nī naye, netīti <hi rend="bold">naro,</hi> aro. <hi rend="bold">Pusa</hi> posane, ṇo, puretīti vā <hi rend="bold">poso. Pura</hi> pūraṇe, so, ussottaṃ, <hi rend="bold">ra</hi>lopo. Punātīti <hi rend="bold">pumā,</hi><hi rend="bold">pu</hi><pb ed="M" n="0.0166" /> pavane, mo, <hi rend="bold">si</hi>ssā. Puretīti <hi rend="bold">puriso, poriso</hi> ca, iso, rassassa dīghatāya <hi rend="bold">pūriso</hi> ca. Ettha ca <hi rend="bold">manussā</hi>dipañcakaṃ itthiyampi vattate, <hi rend="bold">narā</hi>dayo tu pumeyeva visiṭṭhaliṅgattā. Tatra manussa mānusa manuja māṇavehi <hi rend="bold">nadādi</hi>ttā <hi rend="bold">ī</hi>paccayo, <hi rend="bold">e</hi>ka<hi rend="bold">sa</hi>kāralopo, manusī, mānusī, manujī, māṇavī. Maccā, itthiyamato <hi rend="bold">ā</hi>paccayo.</p>

<p rend="bodytext"><hi rend="bold">Viddasu</hi>pariyantaṃ paṇḍite. Paṇḍā buddhi sañjātā assāti <hi rend="bold">paṇḍito,</hi> taratyādi. <hi rend="bold">Paḍi</hi> gatiyaṃ vā, to. Bujjhatīti <hi rend="bold">budho.</hi> Vidati jānātīti <hi rend="bold">vidvā, vida</hi> ñāṇe, vo, <hi rend="bold">si</hi>ssā. <hi rend="bold">Bhū</hi> sattāyaṃ, atthe vibhāveti pakāseti sīlenāti <hi rend="bold">vibhāvī,</hi> ṇī. Rāgādayo sametīti <hi rend="bold">santo,</hi> to, sundaro anto avasānametassāti vā <hi rend="bold">santo.</hi> Sundarā paññā yassa <hi rend="bold">sappañño.</hi> Kinnāma na vindatīti <hi rend="bold">kovido,</hi> nerutto, kuṃ pāpaṃ vindatīti vā <hi rend="bold">kovido.</hi> Dhī paññā yassatthīti so <hi rend="bold">dhīmā,</hi> sobhanaṃ jhāyatīti <hi rend="bold">sudhī, jhe</hi> cintāyaṃ. <hi rend="bold">Jha</hi>ssa <hi rend="bold">dho,</hi> ī, sundarā dhī yassāti vā <hi rend="bold">sudhī. Kavi</hi> vaṇṇe, i, itthiyaṃ kavī ca, <hi rend="bold">ku</hi> sadde vā, i, kavi. Byañjayatīti <hi rend="bold">byatto, añja</hi> gatiyaṃ, to. Bhujādīnamanto no dvi ca. Visiṭṭho attā yassāti vā <hi rend="bold">byatto. Cakkha</hi> dassane, yu, <hi rend="bold">vicakkhaṇo,</hi> vicāretīti vā <hi rend="bold">vicakkhaṇo,</hi> nerutto. Vigato sārado etasmāti <hi rend="bold">visārado.</hi></p>

<p rend="bodytext" n="229"><hi rend="paranum">229</hi><hi rend="dot">.</hi> Medhā dhāraṇā mati paññā yassāti <hi rend="bold">medhāvī,</hi> vī. Atisayamatiyuttatāya <hi rend="bold">matimā.</hi> Paññāya yogato <hi rend="bold">pañño.</hi> Visesaṃ jānāti sīlenāti <hi rend="bold">viññū,</hi> rū. <hi rend="bold">Vida</hi> ñāṇe, uro, <hi rend="bold">viduro</hi><note>vidūo (ka.)</note>. <hi rend="bold">Rū</hi>paccaye <hi rend="bold">vidū.</hi> Dhīyogā <hi rend="bold">dhīro,</hi> ro. Visiṭṭhadassanasīlatāya <pb ed="M" n="0.0167" /><hi rend="bold">vipassī,</hi> ṇī. Dosaṃ jānātīti <hi rend="bold">dosaññū,</hi> rū. Bujjhatīti <hi rend="bold">buddho,</hi> to. <hi rend="bold">Du</hi> gatiyaṃ, a, ussāvo <note>du gatiyaṃ abbo (sūci)</note>, <hi rend="bold">dabbo. Vida</hi> ñāṇe, dasu.</p>

<p rend="bodytext" n="230-231"><hi rend="paranum">230-231</hi><hi rend="dot">.</hi><hi rend="bold">Mahilā</hi>ntaṃ itthisāmaññe. <hi rend="bold">Isu</hi> icchāyaṃ, to, nadādi. Sīmassa anto sīmanto, kesaveso, taṃyogā <hi rend="bold">sīmantinī,</hi> inī. Narassāyaṃ <hi rend="bold">nārī,</hi> idamatthe ṇo. Tiṭṭhati gabbho yassaṃ, sā <hi rend="bold">thī. Dhā</hi> dhāraṇe vā, vaṇṇavikāro, ī. <hi rend="bold">Bandha</hi> bandhane, ū, <hi rend="bold">bandha</hi>ssa <hi rend="bold">vadhā</hi>deso ca <note>ṇvādi 3</note>, <hi rend="bold">vadhū</hi>saddo suṇisābhariyānampi vācako. <hi rend="bold">Vana</hi> sambhattiyaṃ, to, <hi rend="bold">i</hi>kārāgamo ca. <hi rend="bold">Aṅga</hi> gamanattho, yu, <hi rend="bold">aṅganā,</hi> visiṭṭhanāriyampi aṅganā, tadā kalyāṇaṅganārīlakkhaṇopetaṃ pasatthaṃ hatthapādādikamaṅgamassatthīti assatthyatthe <hi rend="bold">aṅgā</hi> kalyāṇe <hi rend="bold">na</hi>paccayo <note>moggallāna 4.92</note>. Virūpesupi mado rāgamado yassā sā <hi rend="bold">pamadā,</hi> visiṭṭhanāriyaṃpyatra <hi rend="bold">pamadā,</hi> tadā pakaṭṭho mado rūpasobhaggajanito cetovikāro yassā sā <hi rend="bold">pamadā.</hi> Rūpalāvaṇyasampannatāya <hi rend="bold">sundarī,</hi> visiṭṭhāyampi. Kamanīyavuttitāya <hi rend="bold">kantā, kamu</hi> kantiyaṃ, to. Kantiyogā vā <hi rend="bold">kantā,</hi> visiṭṭhāyampi. Ramayati vinodayati nāyakaṃ, sā <hi rend="bold">ramaṇī,</hi> nandādīhi yu, nadādi, visiṭṭhāyampi. <hi rend="bold">Daya</hi> rakkhaṇe, kammani to. Appaṃ balaṃ yassā sā <hi rend="bold">abalā,</hi> appatthoyaṃ <hi rend="bold">a</hi>kāro. Mātuyā gāmo viya gāmo yassā <pb ed="M" n="0.0168" /> sā <hi rend="bold">mātugāmo,</hi> mātā viya gacchatīti vā <hi rend="bold">mātugāmo, gamu</hi> gamane, ṇo, mātā viya gasatīti vā <hi rend="bold">mātugāmo, gasa</hi> adane, mo, mātā viya gāyatīti vā <hi rend="bold">mātugāmo, gā</hi> sadde, mo. Mahī viya suciṃ asucimpi lātīti <hi rend="bold">mahilā,</hi> mahantesu bahūsupi rattacittesu ilati gacchatīti vā <hi rend="bold">mahilā, ila</hi> gamane, <hi rend="bold">maha</hi> pūjāyaṃ vā, iro, <hi rend="bold">la</hi>ttaṃ, ā, <hi rend="bold">mahilā.</hi> Mahelāpyatra.</p>

<p rend="bodytext">Tikaṃ visiṭṭhanāriyameva. <hi rend="bold">Lala</hi> vilāse, nandādīhi yu. <hi rend="bold">Lala</hi> icchāyanti <hi rend="bold">curādi</hi>gaṇato vā yu. Bhayapakati <hi rend="bold">bhīru, bhī</hi> bhaye, ru, ‘‘bhīru atte jane’tthiya’’nti <hi rend="bold">rabhaso.</hi> Atisayitakāmā <hi rend="bold">kāminī,</hi> kāmo siṅgārarūpo mado yassātthīti inī, sabbatrevaṃ. Vāmalocanā, bhāvinī, nitambinī, rāmāiccādīnipi visiṭṭhanārīnāmāni.</p>

<p rend="bodytext">Dvayaṃ paṭhamavayasi vattamānāyaṃ.</p>

<p rend="gatha1">Aṭṭhavassā bhave gorī, dasavassā tu kaññakā;</p>

<p rend="gathalast">Sampatte dvādase vasse, kumārītya’bhidhīyate <note>cintāmaṇiṭīkā 16.8</note>.</p>

<p rend="bodytext">Iha tvabhedopacārenekattaṃ. Aññe panāhu <hi rend="bold">‘‘kaññā</hi>saddoyaṃ pumunābhisambandhapubbake sampayoge nivattetī’’ti. <hi rend="bold">Kumāra</hi> kīḷāyaṃ, curādi, kumārayatīti <hi rend="bold">kumārī,</hi> a, nadādi, sakatthe ko, ṇvunā vā siddho. Kamanīyateti <hi rend="bold">kaññā,</hi> kana dittikantigatīsu, yo, nyassa ñattaṃ, a, ā.</p>

<p rend="bodytext"><hi rend="bold">Yuva</hi>saddato <pb ed="M" n="0.0169" /> pāṭipadikatoti, yuvati. Varitthipariyāyasāmaññepi <hi rend="bold">yuvati</hi>saddo pakatyantaramatthīti. <hi rend="bold">Tara</hi> taraṇe, yu, <hi rend="bold">u</hi>ttaṃ, ī ca.</p>

<p rend="bodytext" n="232"><hi rend="paranum">232</hi><hi rend="dot">.</hi><hi rend="bold">Sābhisekā</hi> laddhābhisekā rājitthī <hi rend="bold">mahesī</hi> nāma, <hi rend="bold">maha</hi> pūjāyaṃ, kammani iso, isse, tato ī, mahatiyo rājitthiyo īsati abhibhavatīti vā <hi rend="bold">mahesī, īsa</hi> issariye, ī. Mahesito aññā rājanāriyo <hi rend="bold">bhoginiyo</hi> bhogayogā, ī, inī ca. Yānārī purisassa saṅketaṃ yāti, sā ‘‘dhavatthinī, abhisārikā’’ti coccate. Dhavaṃ patiṃ atthayati icchatīti <hi rend="bold">dhavatthinī, attha</hi> yācanicchāsu, inī, asatīviseso. <hi rend="bold">Sara</hi> gatiyaṃ, abhisarati saṅketanti, ṇvu.</p>

<p rend="bodytext" n="233"><hi rend="paranum">233</hi><hi rend="dot">.</hi> Chakkaṃ vesiyaṃ. Catusaṭṭhikalākusalatāya, sīlarūpādimattāya ca gaṇyate ādīyate <hi rend="bold">gaṇikā, gaṇa</hi> saṅkhyāne, ṇvu. Veso ākappo, tenātisobhate, kammavesehi vā icchīyateti. Atisobhane, icchatthe vā <hi rend="bold">ya</hi>paccayo. Vaṇṇasampannā dāsī <hi rend="bold">vaṇṇadāsī,</hi> dāsimpi hi vaṇṇasampannaṃ keci sāmikā dhanalobhena gaṇikaṃ karonti. Nagaraṃ sobhetīti <hi rend="bold">nagarasobhinī.</hi> Rūpena upajīvatīti <hi rend="bold">rūpūpajīvinī.</hi> Atisayavesayuttatāya <hi rend="bold">vesī.</hi></p>

<p rend="bodytext">Dvayaṃ asatīsāmaññe. Kulāni aṭati nāsayatīti <hi rend="bold">kulaṭā.</hi> Bandhamanubandhaṃ kāyatīti <hi rend="bold">bandhakī,</hi> nadādi.</p>

<p rend="bodytext" n="234"><hi rend="paranum">234</hi><hi rend="dot">.</hi> Catukkaṃ uttamanāriyaṃ. Varo āroho soṇi yassā sā <hi rend="bold">varārohā.</hi> Uttamaguṇayogā <hi rend="bold">uttamā.</hi> Soṇigāravena <pb ed="M" n="0.0170" /> mattagajo viya bandhanagāminī <hi rend="bold">mattakāsinī, kasa</hi> gatiyaṃ. Varavaṇṇayogā <hi rend="bold">varavaṇṇinī,</hi> inī.</p>

<p rend="gatha1">‘‘Sīte sukhoṇhasabbaṅgī, gimhe yā sukhasītalā;</p>

<p rend="gathalast">Bhattu bhattā ca yā nārī, sā bhave varavaṇṇinī’’ti. <hi rend="bold">ruddo;</hi></p>

<p rend="bodytext">Dvayaṃ akhaṇḍitacaritrāyaṃ. Pati sāmikova kamanīyo yassā <hi rend="bold">patibbatā,</hi> patimhi vatamassāti vā <hi rend="bold">patibbatā. Asa</hi> bhuvi, anto, ī, ādilopo. Sametīti vā <hi rend="bold">satī, samu</hi> upasame, anto, ī.</p>

<p rend="bodytext">Dvayaṃ kāmarattarājaputtādino kulassa niyatapatiyaṃ. Kulānurūpā itthī <hi rend="bold">kulitthī,</hi> kulaṃ pāleti rakkhatīti <hi rend="bold">kulapālikā,</hi> ṇvu.</p>

<p rend="bodytext" n="235"><hi rend="paranum">235</hi><hi rend="dot">.</hi> Dvayaṃ matabhattikāyaṃ. Vigato dhavo bhattā yassā <hi rend="bold">vidhavā.</hi> Pati suñño naṭṭho yassāti <hi rend="bold">patisuññā.</hi></p>

<p rend="bodytext">Dvayaṃ atticchāya patyanvesiniyaṃ kaññāyaṃ. Patiṃ varati gavesatīti <hi rend="bold">patimbarā,</hi> dutiyāyālopo. Sayameva patiṃ varatīti <hi rend="bold">sayambarā,</hi> paṭhamāyālopo, <hi rend="bold">vara</hi> patthanāyaṃ.</p>

<p rend="bodytext">Catukkaṃ vijātāyaṃ. <hi rend="bold">Vijanī</hi> gabbhavimokkhane, to, vijāyitthāti <hi rend="bold">vijātā. Sū</hi> abhisave, to. Jātaṃ apaccaṃ putto etissāti <hi rend="bold">jātāpaccā.</hi> Pasūtāva <hi rend="bold">pasūtikā, ka</hi>paccayo, <hi rend="bold">i</hi>ttañca.</p>

<p rend="bodytext" n="236"><hi rend="paranum">236</hi><hi rend="dot">.</hi> Dvayaṃ <pb ed="M" n="0.0171" /> dūtiyaṃ. Yā pesīyate, sā <hi rend="bold">dūtī, du</hi> gamane,ti, <hi rend="bold">ī</hi>mhi dūtī. Sañcārayati yathābhimatanti, ṇvu.</p>

<p rend="bodytext">Tikaṃ dāsiyaṃ. Du kucchitaṃ asati bhakkhatīti <hi rend="bold">dāsī,</hi> ī, dīyante tāyāti vā <hi rend="bold">dāsī, dā</hi> dāne, so, ī ca. <hi rend="bold">Ciṭa</hi> pesane, kammani ṇo, ī. Kuṭaṃ udakakumbhaṃ dhāretīti <hi rend="bold">kuṭadhārikā,</hi> ṇvu.</p>

<p rend="bodytext">Dvayaṃ subhāsubhanirūpiniyaṃ saṃvarikādimhi. <hi rend="bold">Vara</hi> gatiyaṃ, kattari inī. Subhāsubhassa ikkhaṇaṃ nirūpanaṃ yassātthīti, i, sakatthe ko. Ime dve saddā tulyatthā.</p>

<p rend="bodytext">Yā sayaṃ khattiyajāti yassa kassaci bhariyā, sā khattiyānī, khattiyā ca. Khattiyassāpaccaṃ <hi rend="bold">khattiyānī,</hi> āno, ī. <hi rend="bold">Ṇa</hi>mhi <hi rend="bold">khattiyā.</hi></p>

<p rend="bodytext" n="237"><hi rend="paranum">237</hi><hi rend="dot">.</hi> Pajjaṃ aggisakkhipubbakatapāṇigahitāyaṃ bhariyāyaṃ, aññatra tūpacārā. Dārayante yenāti <hi rend="bold">dāro, dara</hi> vidāraṇe, akattari ca kārake saññāyaṃ ṇo. Jāyati putto yāyāti <hi rend="bold">jāyā, jana</hi> janane, yo, <hi rend="bold">jani</hi>ssa <hi rend="bold">jā</hi> ca, ā, jayatīti vā <hi rend="bold">jāyā, ji</hi> jaye, yo, jissa <hi rend="bold">jā,</hi> ā, <hi rend="bold">jāyā. Kala</hi> saṅkhyāne, atto. Gharaṃ netīti <hi rend="bold">gharaṇī, ṇa</hi>ttaṃ. Bharitabbato <hi rend="bold">bhariyā, bhara</hi> bharaṇe, yo. Piyāyitabbato <hi rend="bold">piyā,pī</hi> tappanakantīsu, yo. Pajaṃ puttaṃ pāletīti <hi rend="bold">pajāpati, pā</hi> pālane,ti, <hi rend="bold">ā</hi>ttaṃ, rassattañca <pb ed="M" n="0.0172" />. Dvinnaṃ pūraṇī <hi rend="bold">dutiyā.</hi> Paṭhamo bhattā, bhariyā dutiyā. Sāmikassa pāde paricaratīti <hi rend="bold">pādaparicārikā,</hi> ṇvu. Patinī, pāṇigahitā, sahadhamminītipi tassāyeva nāmāni.</p>

<p rend="bodytext" n="238"><hi rend="paranum">238</hi><hi rend="dot">.</hi> Tikaṃ sakhiyaṃ. Tesu tesu kiccesu saha khāyati pakāsatīti <hi rend="bold">sakhī, saha</hi>pubbo <hi rend="bold">khā</hi> pakāsanakathanesu, ī. <hi rend="bold">Ala</hi> bhūsane <hi rend="bold">ā</hi>pubbo, i. Vayasā tulyā <hi rend="bold">vayasā,</hi> tulye saññāyaṃ so <note>pāṇini 4.4.91 sutte yapaccayo dissati</note>.</p>

<p rend="bodytext">Jarovuccati corassāmiko, tassāyaṃ <hi rend="bold">jārī,</hi> ṇo, ī. Sāmikaṃ atikkamma aññatra caratīti, inī.</p>

<p rend="bodytext" n="239"><hi rend="paranum">239</hi><hi rend="dot">.</hi><hi rend="bold">Pume tū</hi>ti liṅganto <hi rend="bold">tu</hi>saddo na pubbaṃ bhajate. <hi rend="bold">Ara</hi> gamane, tu, <hi rend="bold">ara</hi>ssuttaṃ. Ratiyā jāyatīti <hi rend="bold">rajo,</hi> tilopo. <hi rend="bold">Puppha</hi> vikasane, <hi rend="bold">pupphaṃ.</hi></p>

<p rend="bodytext">Tikaṃ rajassalāyaṃ. Utuyogā<hi rend="bold">utunī,</hi> inī. Rajayogā <hi rend="bold">rajassalā,</hi> salo. Pupphavantatāya <hi rend="bold">pupphavatī.</hi> Thīdhamminī, avī, atteyī, malinī, utumatī, udakīiccādīnipi tassā nāmāni.</p>

<p rend="bodytext">Tikaṃ gabbhiniyaṃ. Garu alahuko gabbho kucchi etissāti <hi rend="bold">garugabbhā.</hi> Āpanno patto gabbhaṭṭho satto etāyāti <hi rend="bold">āpannasattā.</hi> Gabbhayogā <hi rend="bold">gabbhinī.</hi></p>

<p rend="bodytext">Tikaṃ <pb ed="M" n="0.0173" /> yena veṭhito gabbho kucchiyaṃ tiṭṭhati, tatrāsayeti khyāte. Gabbho āsayate tiṭṭhatyatrāti, ṇo. Jaraṃ etīti <hi rend="bold">jalābu.</hi> U, <hi rend="bold">ra</hi>ssa <hi rend="bold">lo, ya</hi>ssa <hi rend="bold">bo,</hi> jarāpubbo <hi rend="bold">i</hi> gatiyaṃ. Kalaṃ jarataṃ lātīti <hi rend="bold">kalalo, kala</hi> saṅkhyāne vā, alo.</p>

<p rend="bodytext" n="240-241"><hi rend="paranum">240-241</hi><hi rend="dot">.</hi> Sattakaṃ bhattari. <hi rend="bold">Dhū</hi> kampane, santāsaṃ dhunotīti <hi rend="bold">dhavo,</hi> a. Saṃ etassatthīti <hi rend="bold">sāmiko, āmi</hi>paccayo, sakatthe ko, <hi rend="bold">i</hi>paccayo vā, niggahītassa mo, <hi rend="bold">a</hi>ssa ca dīgho, <hi rend="bold">sāmiko. Bhara</hi> bharaṇe, bharatīti <hi rend="bold">bhattā,</hi> ritu. <hi rend="bold">Kamu</hi> icchāyaṃ, to, ‘‘pakkamādīhi nto cā’’ti ntattaṃ. <hi rend="bold">Pā</hi> rakkhaṇe, ati, <hi rend="bold">pati. Vara</hi> icchāyaṃ, a, <hi rend="bold">varo. Pī</hi> tappanakantīsu, yo.</p>

<p rend="bodytext">Ratikāraṇattā patino upa <hi rend="bold">upapati,</hi> samāse kate abhidhānato pubbanipāto, appadhānabhūto vā pati <hi rend="bold">upapati. Jara</hi> vayohānimhi, jīyante anenāti <hi rend="bold">jāro, dāro</hi> ca.</p>

<p rend="bodytext">Sattakaṃ putte. Narake na patantyanena jātenāti <hi rend="bold">apaccaṃ, pata</hi> gatiyaṃ, yo, <hi rend="bold">tya</hi>ssa <hi rend="bold">co,</hi> na patati na vicchindati vaṃso <pb ed="M" n="0.0174" /> etenāti vā <hi rend="bold">apaccaṃ,</hi> putte, dhītari ca niccanapuṃsakoyaṃ. <hi rend="bold">Pū</hi> pavane. Punāti pitaro tenāti <hi rend="bold">putto.</hi> ‘‘Chadādīhi tatraṇa’’ti to. Pūretīti vā <hi rend="bold">putto.</hi> Attato jāto <hi rend="bold">atrajo, ‘‘attajo’’</hi>tipi pāṭho. Suyateti <hi rend="bold">suto. Su</hi> abhisave, suṇātīti vā <hi rend="bold">suto,</hi> to, <hi rend="bold">su</hi> savane. Tanumhā jāto <hi rend="bold">tanujo, tanayo</hi> ca, yo, tanoti mudanti vā <hi rend="bold">tanayo,</hi> ayo. Sūyateti <hi rend="bold">sūnu,</hi> kammani nu, <hi rend="bold">sū</hi> pasave.</p>

<p rend="bodytext"><hi rend="bold">Puttā</hi>dayo <hi rend="bold">sūnu</hi>pariyantā dhītari vattamānā itthiyaṃ vattanti. <hi rend="bold">Duhitā, dhītā</hi> ca sadā nāriyameva. <hi rend="bold">Duha</hi> papūraṇe, rātu, ottābhāvo, <hi rend="bold">i</hi>kārāgamo ca. <hi rend="bold">Dhā</hi> dhāraṇe, rātu, āssī. Puttādayo ca te sāmaññeneva kuṇḍagolakādīnaṃ vācakā. Savaṇṇāyaṃ tu ūḍhāyaṃ sajāto sayaṃ janito suto oraso nāma. <hi rend="bold">Sajāta</hi>saddena kuṇḍakagolakakhattādibyavacchedo. Jīvati bhattari jārajo suto <hi rend="bold">kuṇḍā</hi>khyo. Mate bhattari jārajo <hi rend="bold">golakā</hi>khyo. Ariyāsuddajo suto khattā nāma <note>khattā ariyāsuddānaṃ (amara 20.3)</note>. <hi rend="bold">Ādi</hi>nā māgadhādīnaṃ gahaṇaṃ. Vuttañhi –</p>

<p rend="gatha1">‘‘Amate jārajo kuṇḍo,</p>

<p rend="gathalast">Mate bhattari golako’’ti <note>amara 16.36</note>.</p>

<p rend="bodytext">‘‘Māgadho suddakhattājo’’ti <note>abhidhānu 503 gāthā</note> ca.</p>

<p rend="bodytext">Urasā manasā nimmito, <hi rend="bold">ura</hi>saddā tatiyantā nimmitatthe ṇo, niviṭṭhattā tena nimmitoti vuccati. Urasi bhavoti <hi rend="bold">vā oraso.</hi></p>

<p rend="bodytext" n="242"><hi rend="paranum">242</hi><hi rend="dot">.</hi> Catukkaṃpatipatinīnaṃ <pb ed="M" n="0.0175" /> yuge, ‘‘dārā pume bahutte ca, daṃ kalatre napuṃsake’’ti <note>cintāmaṇiṭīkā 16.38</note><hi rend="bold">amaramālā, jaṃ</hi>saddo tvabyayo dāravacano. Tasmā ‘‘jampati, dampatī’’tipi bhavitabbaṃ, idha pana kaccāyanamatenodāhaṭā. Jāyā ca pati ca <hi rend="bold">jāyāpati.</hi> Itarītarayogadvando. Jāyā ca pati ca <hi rend="bold">jānipati,</hi> tathā <hi rend="bold">jāyampati</hi>ādayo, <hi rend="bold">jāyā</hi>saddassa patimhi pare jāni, tudañca, jāyañca <hi rend="bold">yadā</hi>dinā.</p>

<p rend="bodytext">Tikaṃ napuṃsake. Vigato rāgassavo yasmā <hi rend="bold">vassavaro. Su</hi> savane, aro. <hi rend="bold">Paṇa</hi> byavahāre, ḍo, <hi rend="bold">paḍi</hi> liṅgavekalye vā, bhūvādi. Na itthī na pumā <hi rend="bold">napuṃsakaṃ,</hi> niruttinayena <hi rend="bold">itthipumānaṃ puṃsaka</hi>bhāvo, <hi rend="bold">na</hi>ssa ca pakati. Tatiyāpakati, saṇḍo, kalībantipi tassa nāmāni. Tatiyā pakati tatiyappakāro, samajātike itthipurise apekkhitvā tatiyattaṃ pakārassa. Paṭhamā hi pakati itthī, dutiyā pakati puriso, itarapakati tatiyā pakati.</p>

<p rend="bodytext" n="243"><hi rend="paranum">243</hi><hi rend="dot">.</hi> Chakkaṃ ñātimatte, bandhuyeva <hi rend="bold">bandhavo,</hi> a, ussāvo. Bandhatīti <hi rend="bold">bandhu,</hi> u. Sassa attano jano <hi rend="bold">sajano.</hi> Samānaṃ gottaṃ kulaṃ assāti <hi rend="bold">sagotto, samāna</hi>ssa <hi rend="bold">sa</hi>bhāvo. <hi rend="bold">Ñā</hi> avabodhane, kammeti, ñātiyeva <hi rend="bold">ñātako, a</hi>ttaṃ, sakatthe ko ca. <hi rend="bold">Su</hi>saddopyatra <note>sva (amara 16.36)</note>.</p>

<p rend="bodytext">Dvayaṃ <pb ed="M" n="0.0176" /> sattapurisāvadhikesu nikaṭañātīsu. Lohitena sambandho <hi rend="bold">sālohito, sambandha</hi>ssa <hi rend="bold">sā</hi>deso, pubbanipāto ca, samānaṃ piṇḍadānaṃ yassa <hi rend="bold">sapiṇḍo,</hi> sanābhayopyatra <note>nābhi sattapurisāvadhikakule (cintāmaṇiṭīkā 16.33)</note>. Tikaṃ pitari. <hi rend="bold">Tā</hi> pālane, to kattari. Janayatīti <hi rend="bold">janako,</hi> ṇvu. <hi rend="bold">Pā</hi> rakkhaṇe, ritu, assittaṃ.</p>

<p rend="bodytext" n="244"><hi rend="paranum">244</hi><hi rend="dot">.</hi> Chakkaṃ mātari. <hi rend="bold">Ama</hi> pūjāyaṃ, kammani mo, bo ca, <hi rend="bold">ammā, ambā.</hi> Janayatīti <hi rend="bold">jananī,</hi> yu, nadādi. <hi rend="bold">Māna</hi> pūjāyaṃ, puttaṃ mānetīti <hi rend="bold">mātā,</hi> rātu, pātīti vā <hi rend="bold">mātā, pāti</hi>ssa <hi rend="bold">mo.</hi> Janetīti <hi rend="bold">janetti,</hi>ti. Janetīti <hi rend="bold">janikā,</hi> ṇvu, <hi rend="bold">i</hi>ttaṃ.</p>

<p rend="bodytext">Appadhānabhūtā mātā <hi rend="bold">upamātā,</hi> kumāre dhāretīti <hi rend="bold">dhāti. Dhā</hi> dhāraṇe,ti. <hi rend="bold">Jāyāya</hi> bhariyāya <hi rend="bold">bhātiko</hi> kaniṭṭho ca jeṭṭho ca sālo nāma, sassa attano esā sā, bhariyā, tassā bhātā <hi rend="bold">sālo,</hi> jāyāya bhātari alo. <hi rend="bold">Sara</hi> gaticintāhiṃsāsu vā, ṇo, <hi rend="bold">la</hi>ttaṃ, <hi rend="bold">sāla</hi> vitakke vā, curādi.</p>

<p rend="bodytext" n="245"><hi rend="paranum">245</hi><hi rend="dot">.</hi><hi rend="bold">Sāmino</hi> bhattu bhaginī nanandā nāma, na nandatīti <hi rend="bold">nanandā, a</hi>ttābhāvo <hi rend="bold">na</hi>ssa vibhāsādhikārā. <hi rend="bold">Nanda</hi> samiddhiyaṃ, bhūvādi.</p>

<p rend="bodytext">Dvayaṃ <pb ed="M" n="0.0177" /> ayyikāyaṃ. Mātuyā mātā <hi rend="bold">mātāmahī.</hi> Pitūnaṃ pitari ca mātari ca āmahaṃ <hi rend="bold">yadā</hi>dinā, nadādi. <hi rend="bold">Araha</hi> pūjāyaṃ, ṇvu, <hi rend="bold">raha</hi>ssa <hi rend="bold">yo, aya</hi> gatimhi vā, ṇvu, <hi rend="bold">ayyikā.</hi></p>

<p rend="bodytext">Mātuyā bhātā mātulo nāma, mātuyā bhātā <hi rend="bold">mātulo,</hi> mātu bhātari <hi rend="bold">ula</hi>paccayo. <hi rend="bold">Assa</hi> mātulassa <hi rend="bold">pajāpati</hi> jāyā mātulānī nāma, mātulassa bhariyā <hi rend="bold">mātulānī,</hi> mātulabhariyāyaṃ āno, nadādi, atha vā mātulassa esā <hi rend="bold">mātulānī,</hi> ī, <hi rend="bold">a</hi>ssa <hi rend="bold">āno.</hi></p>

<p rend="bodytext" n="246"><hi rend="paranum">246</hi><hi rend="dot">.</hi><hi rend="bold">Jāyāpatīnaṃ</hi> dvinnaṃ <hi rend="bold">jananī</hi> mātā sassu vuttā, <hi rend="bold">sasa</hi> gatihiṃsāpānesu. <hi rend="bold">Tappitā</hi> tesaṃ jāyāpatīnaṃ pitā pana sasuro nāma, <hi rend="bold">sasa</hi>dhātumhā uro. Bhaginiyā putto pana bhāgineyyo nāma, bhaginiyā apaccaṃ <hi rend="bold">bhāgineyyo,</hi> ṇeyyo.</p>

<p rend="bodytext" n="247"><hi rend="paranum">247</hi><hi rend="dot">.</hi> Dvayaṃ sutassa, sutāya ca puttesu. <hi rend="bold">Naha</hi> bandhane, ritu, <hi rend="bold">nī</hi> naye vā. Puttassa putto <hi rend="bold">paputto, tta</hi>lopo, ussattañca. Sāmibhātā devaro nāma, atha vā sāmibhātā kaniṭṭho sāmino bhātā devaro nāma. Jeṭṭho tu sasuro evoccate. <hi rend="bold">Divu</hi> kīḷāyaṃ, aro.</p>

<p rend="bodytext">Dvayaṃ <pb ed="M" n="0.0178" /> dhītupatimhi. <hi rend="bold">Jana</hi> janane, ritu, assāttaṃ, nassa <hi rend="bold">mā</hi>deso ca. Dvayaṃ pitupitari. Pituno pitā <hi rend="bold">pitāmaho.</hi></p>

<p rend="bodytext" n="248"><hi rend="paranum">248</hi><hi rend="dot">.</hi><hi rend="bold">Husā</hi>ntāni padena padena nāmāni. Mātuyā bhaginī <hi rend="bold">mātucchā,</hi> ccho. Pituno bhaginī <hi rend="bold">pitucchā,</hi> pitubhaginī pitucchā bhavetyattho.</p>

<p rend="bodytext"><hi rend="bold">Pitāmaha</hi>saddo na kevalaṃ janakapitarameva vadati, atha kho janakapitupitādayopīti etthāpi ‘‘papitāmaho’’ iccudāhaṭo. Pituno ayyako <hi rend="bold">payyako, tu</hi>lopo. <hi rend="bold">Su</hi> savane, ṇhā. <hi rend="bold">Ṇisa</hi>mhi <hi rend="bold">suṇisā. Sa</hi>mhi <hi rend="bold">husā, ha</hi>ttaṃ. Sabbatra ‘‘itthiyamato āpaccayo’’ti ā.</p>

<p rend="bodytext" n="249"><hi rend="paranum">249</hi><hi rend="dot">.</hi> Catukkaṃ ekodare bhātari. Samānodare ṭhito <hi rend="bold">sodariyo, samāna</hi>ssa <hi rend="bold">so.</hi> Samāno gabbho sagabbho, tatra bhavo <hi rend="bold">sagabbho,</hi> ṇo. Samānodare jāto <hi rend="bold">sodaro.</hi> Samānodare jāto <hi rend="bold">sahajo. Saha</hi>saddo tulyavacano.</p>

<p rend="bodytext">Mātāpitū te dve janā pitaro vuccante. Ubhinnampi janakabyappadesaniyatattā abhedavacanicchāyaṃ pituttamattheva. Nanvabhedā jāti, tassā cobhayatra sattādekattaṃ, na ca jātiyā <pb ed="M" n="0.0179" /> liṅgasaṅkhyā bhavanti, adabbattā bahuvacanaṃ na siyāti? Nesa doso, na hi jātipadatthikassa na dabbaṃ, dabbapadatthikassa vā na jātīti. Kintubhayesaṃpyubhayapadattho ihātthaviseso. Jātipadatthikassa jāti padhānabhūtā dabbaṃ guṇabhūtaṃ, dabbapadatthikassa tu vipariyayo, tatra jātivacanicchāyaṃ dabbe viya liṅgasaṅkhyā vattabbā, tassa ca bahuttā bahuvacanaṃ. Pubbe viyābhedavacanicchāyaṃ putto ca dhītā ca puttā vuccante, jaññattañhi puttabyapadesaniyataṃ dhītaripyatthi, vipariyaye tu na bhavatyanabhidhānato. Bhedavacanicchāyaṃ puttadhītaroti bhavati.</p>

<p rend="bodytext" n="250"><hi rend="paranum">250</hi><hi rend="dot">.</hi> Sassu ca sasuro ca sasurāti vuccante. Tadapaccohanasambandhinibandhanā hi byappadeso sassuyampi ṭhito. Bhedavacanicchāyaṃ tu pubbe viya paccatthaṃ saddaniveso. Bhātā ca bhaginī ca bhātaro vuccante. Ekagabbhositattaṃ bhātubyappadesaniyataṃ bhaginiyaṃpyatthi. Tato ekagabbhositattassābhedavacanicchāyaṃ ubho bhātaro vuccante. Ettha ca sabbatrāpi virūpekaseso daṭṭhabbo. Duvidho hi ekaseso sarūpāsarūpavasena. Tatra sarūpekasese bahuvacanameva, itaratra pana dvivacanaṃ, yathā puriso ca puriso ca purisā, nāmañca rūpañca nāmarūpañca nāmarūpaṃ, mātā ca pitā ca pitaroti.</p>

<p rend="bodytext">Bālyayobbanavuḍḍhattāni tīṇi vayāni. Tatra tikaṃ bālye. Dvayaṃ yobbane. Bālassa bhāvo <hi rend="bold">bālattaṃ,</hi> ttaṃ. <hi rend="bold">Tā</hi>paccaye <hi rend="bold">bālatā.</hi> Ṇyamhi <hi rend="bold">bālyaṃ,</hi> atha vā <hi rend="bold">bala</hi> pāṇane, balanti assasitapassasitamattena <pb ed="M" n="0.0180" /> paṇantīti <hi rend="bold">bālā,</hi> balyante saṃvarīyanteti vā <hi rend="bold">bālā, bala</hi> saṃvaraṇe. Tesaṃ bhāvo <hi rend="bold">bālattā</hi>di. Yuvassa bhāvo <hi rend="bold">yobbaññaṃ, yobbana</hi>ñca, bhāve ṇyo, ṇo ca, atha vā <hi rend="bold">yu</hi> missane, yu, <hi rend="bold">u</hi>ssa <hi rend="bold">uvā</hi>deso, vuddhi. Tesaṃ bhāvo <hi rend="bold">yobbaññā</hi>di.</p>

<p rend="bodytext" n="251"><hi rend="paranum">251</hi><hi rend="dot">.</hi> Ye jarākatā sukkā kesādayo, te <hi rend="bold">palitaṃ</hi> nāma siyuṃ, tesaṃ vā yaṃ sukkattaṃ, taṃ palitaṃ nāma. <hi rend="bold">Paca</hi> pāke, ito, <hi rend="bold">ca</hi>ssa <hi rend="bold">la</hi>ttañca.</p>

<p rend="bodytext">Dvayaṃ valipalitādimati kāyaparipāke. Jīyanti vuḍḍhā bhavanti assaṃ <hi rend="bold">jarā, jara</hi> vayohānimhi, jarā eva <hi rend="bold">jaratā,</hi> sakatthe <hi rend="bold">tā</hi>paccayo. <hi rend="bold">Vissasā</hi>tipi jarāya nāmaṃ. Visesena saṃsate adho pātayatīti <hi rend="bold">vissasā. Saṃsati’</hi>rayaṃ pamādattho, avasaṃsanattho ca, iha avasaṃsanattho, niggahītalopo, dvittañca.</p>

<p rend="bodytext">Bālyayobbanavuḍḍhattāni pubbe vuttāni. Idāni tabbatināmānyāha. Tatra addhaṃ chāpasāmaññe. <hi rend="bold">Putha, patha</hi> vitthāre, uko, <hi rend="bold">puthuko, pala</hi> gamane, ṇvu, assittaṃ, dvittañca, <hi rend="bold">pillako. Chupa</hi> samphasse, ussāttaṃ, <hi rend="bold">chāpo. Kumāra</hi> kīḷāyaṃ, <hi rend="bold">kumāro. Bala</hi> pāṇane, ṇo, <hi rend="bold">bālo, pū</hi> pavane, to, sakatthe ko, <hi rend="bold">potako,</hi> itthiyaṃ <hi rend="bold">potakī.</hi> Poto, sāvo, sāvako, abbhako, ḍimbho, susuko, susuiccādīnipi chāpasāmaññatthāni.</p>

<p rend="bodytext" n="252"><hi rend="paranum">252</hi><hi rend="dot">.</hi> Bālasāmaññavācakāni <pb ed="M" n="0.0181" /> dassetvā visesabālanāmāni dassetumāha <hi rend="bold">‘‘athu’’</hi>ccādi. Uttāno, uttānaṃ vā sayatīti <hi rend="bold">uttānasayo. Ka</hi>paccaye <hi rend="bold">uttānaseyyako.</hi> Thanaṃ pivatīti <hi rend="bold">thanapo, ḍimbha</hi>saddopyatra.</p>

<p rend="bodytext" n="253"><hi rend="paranum">253</hi><hi rend="dot">.</hi> Sattakaṃ taruṇe.</p>

<p rend="gatha1">Āsoḷasā bhave bālo,</p>

<p rend="gatha2">Taruṇo tu tato bhave;</p>

<p rend="gatha3">Vuddho tu sattatyāyumhā,</p>

<p rend="gathalast">Tīṇi vayāni lakkhaye.</p>

<p rend="bodytext"><hi rend="bold">Tara</hi> taraṇe, uṇo. Vayasi yobbane tiṭṭhatīti <hi rend="bold">vayaṭṭho,</hi> to, ‘‘vayo bālyādi pakkhī ca, yobbanañca vayo kvacī’’ti <note>cintāmaṇiṭīkā 16.42</note><hi rend="bold">ruddo, daha</hi> bhasmīkaraṇe, aro, <hi rend="bold">yu</hi> missane, a, <hi rend="bold">uvā</hi>deso, <hi rend="bold">si</hi>ssākāro. <hi rend="bold">Sasa</hi> plutagatimhi, u, assuttaṃ, susu, <hi rend="bold">taruṇa</hi>ssa vā pāṭipadikassa <hi rend="bold">susvā</hi>deso. Manuno apaccaṃ mānavo, vaṇṇavikāro, <hi rend="bold">na</hi>ssa <hi rend="bold">ṇa</hi>ttaṃ, <hi rend="bold">māṇavo.</hi> Kucchāyaṃ <hi rend="bold">ka</hi>paccayo, <hi rend="bold">māṇavako</hi>ti siddhaṃ. Vuttañca –</p>

<p rend="bodytext">‘‘Apacce kucchite mūḷhe, manutossaggiko mato’’ti <note>mahābhāssa 4.1.161</note><hi rend="bold">dara</hi> vidāraṇe, ṇvu.</p>

<p rend="bodytext">Dvayaṃ sukhavaḍḍhite kumāre, sukho kumāro <hi rend="bold">sukumāro, kha</hi>lopo, sukhena edhati vaddhatīti <hi rend="bold">sukhedhito.</hi> ‘‘Sukhocito’’tipi <pb ed="M" n="0.0182" /> pāṭho, sukhaṃ ucitaṃ sampiṇḍitaṃ etthāti <hi rend="bold">sukhocito, uca</hi> samavāye.</p>

<p rend="bodytext" n="254-255"><hi rend="paranum">254-255</hi><hi rend="dot">.</hi> Dvipādena vuḍḍhassa nāmāni. Āyumahattaṃ lātīti <hi rend="bold">mahallako,</hi> ṇvu, dvittaṃ. <hi rend="bold">Vaḍḍha</hi> vaḍḍhane, kattari to, <hi rend="bold">ta</hi>ssa <hi rend="bold">ḍho, ḍḍha</hi>ssa <hi rend="bold">ḍo,</hi> assuttaṃ, <hi rend="bold">dhā</hi> gatinivattiyaṃ, iro, <hi rend="bold">dha</hi>ssa <hi rend="bold">tha</hi>ttaṃ, <hi rend="bold">i</hi>ssa <hi rend="bold">e</hi>ttaṃ. <hi rend="bold">Jara</hi> vayohānimhi, kattari to, <hi rend="bold">ta</hi>ssa <hi rend="bold">innā</hi>deso, dhātvantalopo, <hi rend="bold">ṇa</hi>ttañca, <hi rend="bold">jiṇṇo,</hi> sakatthe <hi rend="bold">ka</hi>mhi <hi rend="bold">jiṇṇako.</hi> Pakataṃ vayo yobbanamassāti <hi rend="bold">pavayo</hi>tipi vuḍḍhassa nāmaṃ.</p>

<p rend="bodytext"><hi rend="bold">Valina</hi>ntāni pādena nāmāni. Tatra tikaṃ jeṭṭhabhātari. Agge pure kāle, pubbe ca kāle jāyatīti <hi rend="bold">aggajo, pubbajo</hi> ca. Ayañca vuḍḍho ayañca vuḍḍho, ayamimesaṃ visesena vuḍḍhoti <hi rend="bold">jeṭṭho, vuḍḍha</hi>saddā <hi rend="bold">iṭṭha</hi>paccayo, ‘‘vuḍḍhassa jo iyiṭṭhesū’’ti <hi rend="bold">vuḍḍha</hi>ssa <hi rend="bold">jo. A</hi>lope parassāsavaṇṇattaṃ.</p>

<p rend="bodytext">Tikaṃ pacchājāte bhātari. Ayañca yuvā ayañca yuvā, ayamimesaṃ visesena yuvāti <hi rend="bold">kaniṭṭho, kaniyo</hi><note>kaṇiṭṭho kaṇiyo (ka.)</note> ca. <hi rend="bold">Iyiṭṭhe</hi>su <hi rend="bold">yuva</hi>saddassa <hi rend="bold">kanā</hi>deso <note>kaṇādeso (ka.)</note>. Anu pacchākāle jāto <hi rend="bold">anujo.</hi> Jaghaññe pacchākāle jāto <hi rend="bold">jaghaññajo.</hi> Aparasmiṃ pacchākāle jāto <hi rend="bold">aparajo</hi>ti dvepyatra.</p>

<p rend="bodytext">Vali <pb ed="M" n="0.0183" /> sithilaṃ taco cammaṃ yassa <hi rend="bold">valittaco,</hi> dvittaṃ. Vali cammametassatthīti <hi rend="bold">valino,</hi> ino. <hi rend="bold">Uttānasayā</hi>dayo <hi rend="bold">valina</hi>ntā vāccaliṅgattā tīsu liṅgesu vattanti, yathā – uttānasayo bālo, uttānasayā kumārī, uttānasayaṃ napuṃsakaṃ.</p>

<p rend="bodytext" n="256"><hi rend="paranum">256</hi><hi rend="dot">.</hi> Pañcakaṃ matthake. <hi rend="bold">Si</hi> saye, so, dīgho ca, aṅgesu uttamaṅgattā <hi rend="bold">uttamaṅgaṃ,</hi> uttamo ca taṃ aṅgañcātipi <hi rend="bold">uttamaṅgaṃ.</hi> Sīsañca uttamaṅgañca <hi rend="bold">sīsottamaṅgāni. Si</hi> sevāyaṃ, ro, sevanti etenāti <hi rend="bold">siro. Muda</hi> tose, dho. <hi rend="bold">Si</hi>ssākāro. <hi rend="bold">Masa</hi> āmasane, ttho, sakatthe ko ca, <hi rend="bold">masi</hi> parimāṇe vā.</p>

<p rend="bodytext">Pajjaddhaṃ kese. Ke matthake seti tiṭṭhatīti <hi rend="bold">keso.</hi> Sattamiyālopo, <hi rend="bold">kati</hi> chedane, alo, assuttaṃ. <hi rend="bold">Vala</hi> saṃvaraṇe, kammani <hi rend="bold">ṇa</hi>paccayo, <hi rend="bold">vālo.</hi> Uttamaṅge sīse ruhatīti <hi rend="bold">uttamaṅgaruho.</hi> Muddhani jāyatīti <hi rend="bold">muddhajo.</hi> Vālo ca uttamaṅgaruho ca muddhajo ceti itarītarayogadvando. Cikuro, kacotipyatra. <hi rend="bold">Ci</hi> cayane, <hi rend="bold">kura</hi> sadde, anekatthattā chedane. Vaḍḍhamāno cikarīyateti <hi rend="bold">cikuro, kaca</hi> bandhane, a.</p>

<p rend="bodytext" n="257"><hi rend="paranum">257</hi><hi rend="dot">.</hi> Kusumagabbhā <hi rend="bold">kesā</hi> kesacūḷā muttikādinā bahi <hi rend="bold">saṃyatā</hi> santhatā dhammilo nāma. Ekato katvā dharīyati <pb ed="M" n="0.0184" /> bandhīyatīti <hi rend="bold">dhammilo,</hi> kammani ilo. Dhammena nānādesiyamanussānaṃ samācārena ilatīti vā <hi rend="bold">dhammilo, ila</hi> gamane.</p>

<p rend="bodytext">Dvayaṃ kumārānaṃ sikhāpañcake, cūḷattayeti keci. Kākānaṃ pakkhasaṇṭhānattā <hi rend="bold">kākapakkho.</hi> Sikhā eva <hi rend="bold">sikhaṇḍako,</hi> sakatthe ko. <hi rend="bold">Sikhāsikhaṇḍa</hi>saddānamabhedattāyeva hi ‘‘sikhaṇḍī, sikhī cā’’ti moro vutto.</p>

<p rend="bodytext"><hi rend="bold">Pāso, hattho</hi> ca ime dve <hi rend="bold">kesacaye</hi> kesapariyāyato pare hutvā kesānaṃ kalāpe vattanti, na kevalā, yathā – kesapāso kesahattho iccādi. <hi rend="bold">Pā</hi> rakkhaṇe, pāti rakkhati avayaveti <hi rend="bold">pāso,</hi> so, <hi rend="bold">pasa</hi> bandhaneti keci, ṇo. <hi rend="bold">Hana</hi> gatiyaṃ, avayavā nihananti etthāti <hi rend="bold">hattho,</hi> tho, pakkhopyatra.</p>

<p rend="bodytext"><hi rend="bold">Tāpasānaṃ</hi> vatīnaṃ <hi rend="bold">tahiṃ</hi> kesacaye <hi rend="bold">jaṭā</hi>saddo vuccati, <hi rend="bold">jaṭa</hi> jaṭane, <hi rend="bold">jaṭa</hi> saṅghāte vā, ‘‘itthiyamatiyavo vā’’ti a.</p>

<p rend="bodytext" n="258"><hi rend="paranum">258</hi><hi rend="dot">.</hi> Positabhattādīhi yā banjhate, tatra <hi rend="bold">veṇī, paveṇī</hi> ca. <hi rend="bold">Vī</hi> pajane, pajanaṃ gabbhavimokkho, <hi rend="bold">vī</hi> tantasantāne vā, ṇī. Pakkhe paveṇī.</p>

<p rend="bodytext">Dvayaṃ sīsamajjhaṭṭhacūḷāyaṃ. <hi rend="bold">Cūḷa</hi> sañcodane, <hi rend="bold">cūḷa</hi> hāvakaraṇe vā, a. <hi rend="bold">Sikhā</hi> vuttā. Kesapāsīpyatra, nadādi.</p>

<p rend="bodytext">Nārīnaṃ <pb ed="M" n="0.0185" /> kesamajjhamhi <hi rend="bold">paddhati</hi> ujugatamaggo sīmantoti <hi rend="bold">mato</hi> kathito. Sīmassa anto <hi rend="bold">sīmanto, sī</hi> saye vā, anto, majjhe <hi rend="bold">ma</hi>kāravaṇṇāgamo.</p>

<p rend="bodytext" n="259"><hi rend="paranum">259</hi><hi rend="dot">.</hi> Tikaṃ lome. <hi rend="bold">Lū</hi> chedane, vaḍḍhamānaṃ lūyateti <hi rend="bold">lomaṃ,</hi> mo. Tanumhi ruhatīti <hi rend="bold">tanuruhaṃ,</hi> a. <hi rend="bold">Ruha</hi> janane, <hi rend="bold">rūha</hi> pātubhāve vā, mo, <hi rend="bold">ha</hi>lopo, <hi rend="bold">o</hi>ttañca, <hi rend="bold">lū</hi> chedane vā, mo, lassa rattaṃ, <hi rend="bold">romaṃ.</hi> Akkhimhi jātaṃ lomaṃ pamhaṃ, pakhumañcoccate. Paminoti tenāti <hi rend="bold">pamhaṃ,</hi><hi rend="bold">pa</hi>pubbo <hi rend="bold">mā</hi> parimāṇe, <hi rend="bold">ha</hi>paccayo. Akkhino pakkhadvaye jātaṃ <hi rend="bold">pakhumaṃ,</hi> umo, <hi rend="bold">ka</hi>lopo ca.</p>

<p rend="bodytext"><hi rend="bold">Pumamukhe</hi> purisānaṃ mukhe vuttaṃ <note>pavuṭṭhaṃ (ka.)</note> lomaṃ massu nāma, <hi rend="bold">masa</hi> āmasane, su, <hi rend="bold">massu.</hi></p>

<p rend="bodytext">Tikaṃ <hi rend="bold">bha</hi>mumhi. <hi rend="bold">Bhama</hi> anavaṭṭhāne, <hi rend="bold">ū, ma</hi>lopo, <hi rend="bold">bhū.</hi> Umhi <hi rend="bold">bhamu, ka</hi>paccaye <hi rend="bold">bhamuko. Bhamuka</hi>sahacaraṇato <hi rend="bold">bhamu</hi> pulliṅgo.</p>

<p rend="bodytext" n="260"><hi rend="paranum">260</hi><hi rend="dot">.</hi> Tikaṃ nettodake. <hi rend="bold">Khipa</hi> peraṇe, po, issattaṃ. Nette jātaṃ jalaṃ <hi rend="bold">nettajalaṃ. Asa</hi> adhopatane, su, <hi rend="bold">assu.</hi> Nettajalañca assu cāti dvando. <hi rend="bold">Assu</hi> napuṃsake.</p>

<p rend="bodytext">Dvayaṃ <pb ed="M" n="0.0186" /> akkhiputtalikāyaṃ. Nette dissamānā tārā <hi rend="bold">nettatārā. Kaññā</hi>saddato taddhito <hi rend="bold">a</hi>paccayo, <hi rend="bold">kaññā</hi>saddassa <hi rend="bold">kanīnā</hi>deso, itthikatākārapare ke pubbo <hi rend="bold">a</hi>kāro <hi rend="bold">i</hi>kāramāpajjate <note>kātanta 2.2.65</note>, <hi rend="bold">kanīnikā.</hi> Tārakāpyatra.</p>

<p rend="bodytext">Chakkaṃ mukhavivare, kavayo pana tadupalakkhitepi samudāye yujjante. <hi rend="bold">Vada</hi> viyattiyaṃ vācāyaṃ, karaṇe yu. <hi rend="bold">Mu</hi> bandhane, kho, <hi rend="bold">o</hi>ttābhāvo nipātanā, <hi rend="bold">mukhaṃ. Sabbadharakate</hi> pana khaññateti dhātunā mukhanti nipātitaṃ, <hi rend="bold">khanu</hi> avadāraṇe. <hi rend="bold">Tuḍi</hi> toḍane, a. <hi rend="bold">Tanu</hi> vitthāre vā, ḍo, assuttaṃ. Vadati tenāti <hi rend="bold">vattaṃ,</hi> to, vuccate anenāti vā <hi rend="bold">vattaṃ. Vada</hi> viyattiyaṃ vācāyaṃ, to. <hi rend="bold">Lapa</hi> vacane, karaṇe yu. Ānanti asanti anenāti <hi rend="bold">ānanaṃ, ana</hi> pāṇane, yu. Assaṃpyatra. <hi rend="bold">Asa</hi> bhakkhane. Karaṇe so.</p>

<p rend="bodytext" n="261"><hi rend="paranum">261</hi><hi rend="dot">.</hi> Aḍḍhaṃ dante. Dvīsu ṭhānesu dvikkhattuṃ vā jāyateti <hi rend="bold">dvijo.</hi> Lapane mukhe jāyatīti <hi rend="bold">lapanajo. Dā</hi> avakhaṇḍane, dāyati bhakkhamanenāti <hi rend="bold">danto,</hi> anto, <hi rend="bold">dasa</hi> adane vā, dasanti bhojjamanenāti <hi rend="bold">danto,</hi> anto, dhātvantalopo. <hi rend="bold">Damu</hi> damane vā, to. <hi rend="bold">Daṃsa</hi> daṃsane, daṃsate vilikhyate bhakkhamanenāti <hi rend="bold">daṃsano,</hi> yu. <hi rend="bold">Rada</hi> vilekhane, yu, <hi rend="bold">radano. A</hi>mhi <hi rend="bold">rado.</hi></p>

<p rend="bodytext"><hi rend="bold">Dantabhedasmiṃ</hi> dantavisese <hi rend="bold">dāṭhā</hi>saddo. Itthiliṅgoyaṃ. <hi rend="bold">Daṃsa</hi>dhātuto ṭho, <hi rend="bold">daṃsi</hi>ssa ca <hi rend="bold">dā, dāṭhā,</hi> muddhajadutiyoyaṃ. <hi rend="bold">Akkhikoṭīsu</hi><pb ed="M" n="0.0187" /> vāmadakkhiṇanettānaṃ antesu <hi rend="bold">apāṅgo</hi> vattati, sarīraṅgasaṅkhātassa kaṇṇassa apa samīpaṃ <hi rend="bold">apāṅgo.</hi></p>

<p rend="bodytext" n="262"><hi rend="paranum">262</hi><hi rend="dot">.</hi> Catukkaṃ oṭṭhe. Dante āvarati chādayatīti <hi rend="bold">dantāvaraṇaṃ. Usa</hi> dāhe, to, ‘‘sādisantapucchabhanjahaṃsādīhi ṭṭho’’ti sahādibyañjanena <hi rend="bold">ṭṭho, o</hi>ttadvittāni, <hi rend="bold">oṭṭho.</hi> Gadrabhepyayaṃ. Atha vā <hi rend="bold">usa</hi> dāhe, ṭṭho, ottadvittādi, ubhayatrāpi muddhajadutiyo, īsaṃ kiñci kālaṃ dhāreti bhakkhametthāti <hi rend="bold">adharo,</hi> īsattho hyatra <hi rend="bold">a</hi>kāro.</p>

<p rend="gatha1">‘‘A pume mādhave ñeyyo,</p>

<p rend="gatha2">Paṭisedhe tadabyayaṃ;</p>

<p rend="gatha3">Īsatthe ca viruddhatthe,</p>

<p rend="gathalast">Sadisatthe payogato’’ti. –</p>

<p rend="bodytext">Hi <hi rend="bold">ekakkharakose</hi> vuttaṃ. Dasane dante chādayatīti <hi rend="bold">dasanacchado.</hi> Ettha keci <hi rend="bold">adhara</hi>saddena heṭṭhimoṭṭhamevāhu, tesaṃ vacanaṃ ‘‘nettantādharapāṇipādayugalehi’’ccādīhi mahākavipayogehi asaṃsandanato na gahetabbaṃ.</p>

<p rend="bodytext">Tikaṃ kapole. <hi rend="bold">Gaḍi</hi> vadanekadese, a, dhātuppakriyatthañhi dhātupāṭhavacanaṃ, sabbatrāpyevaṃ. Kena jalena pūriyateti <hi rend="bold">kapolo,</hi> alo, <hi rend="bold">kapa</hi> acchādane vā, olo, <hi rend="bold">kapolo,</hi> nadādi. <hi rend="bold">Gaṇḍī.</hi> Adharā adhobhāgo <hi rend="bold">cubukaṃ</hi> nāma, cibukaṃpyatra. <hi rend="bold">Cibu</hi> olambake, ṇvu, assuttaṃ.</p>

<p rend="bodytext" n="263"><hi rend="paranum">263</hi><hi rend="dot">.</hi> Dvayaṃ <pb ed="M" n="0.0188" /> gīvāya purobhāge. <hi rend="bold">Gala</hi> adane, karaṇe a, <hi rend="bold">gila</hi> gilane vā, gilati anenāti <hi rend="bold">galo,</hi> issattaṃ. <hi rend="bold">Kaṇa</hi> saddattho <hi rend="bold">daṇḍako</hi> dhātu, ṭho, <hi rend="bold">kaṇṭho,</hi> muddhajadutiyoyaṃ.</p>

<p rend="bodytext">Tikaṃ ekatthaṃ. <hi rend="bold">Gā</hi> sadde, īvo. Kaṃ sīsaṃ dharatīti <hi rend="bold">kandharā.</hi> Siraṃ dharatīti <hi rend="bold">sirodharā,</hi> siro dhiyyate assanti vā <hi rend="bold">sirodharā, dhā</hi> gatinivattiyaṃ, aro.</p>

<p rend="bodytext">Suvaṇṇamayo āliṅgo murajabhedo, tena <hi rend="bold">sannibhā</hi> sadisā yā gīvā, sā kambugīvā matā, mahāpurisalakkhaṇametaṃ. Atha vā yā gīvā tīhi lekhāhi <hi rend="bold">aṅkitā</hi> lakkhitā, sā kambugīvā matā, mahāpurisalakkhaṇametañca. Kambu vuccati suvaṇṇaṃ, kambumayena āliṅgena sannibhā gīvā <hi rend="bold">kambugīvā, kamba</hi> saṃvaraṇe, u, kambu.</p>

<p rend="bodytext" n="264"><hi rend="paranum">264</hi><hi rend="dot">.</hi> Tikaṃ khandhe. <hi rend="bold">Ana</hi> gatiyaṃ, so. Bhujānaṃ siro matthakaṃ <hi rend="bold">bhujasiro.</hi> Kaṃ matthakaṃ dadhātīti kandho, so eva <hi rend="bold">khandho ka</hi>kārassa <hi rend="bold">kha</hi>kārakaraṇavasena, khamati bhāranti vā <hi rend="bold">khandho, khamu</hi> sahane, to, <hi rend="bold">ta</hi>ssa <hi rend="bold">dho, ma</hi>ssa <hi rend="bold">no,</hi> niggahītaṃ vā <pb ed="M" n="0.0189" />. <hi rend="bold">Tassandhi</hi> tassa khandhassa majjhaṃ jattu nāma, yaṃ khandhānaṃ majjhe tiṭṭhati. <hi rend="bold">Jana</hi> janane, <hi rend="bold">jara</hi> vayohānimhi vā, tu, <hi rend="bold">jattu, taṃ</hi> napuṃsakaṃ.</p>

<p rend="bodytext">Dvayaṃ bāhumūle. Bāhūnaṃ bhujānaṃ mūlaṃ <hi rend="bold">bāhumūlaṃ. Kaca</hi> bandhane, cho. <hi rend="bold">Assa</hi> kacchassa adhobhāgaṭṭhānaṃ <hi rend="bold">passaṃ</hi> vuccati, <hi rend="bold">disa</hi> pekkhane, <hi rend="bold">a</hi>paccayo, <hi rend="bold">disa</hi>ssa <hi rend="bold">passā</hi>deso.</p>

<p rend="bodytext" n="265"><hi rend="paranum">265</hi><hi rend="dot">.</hi> Tikaṃ bāhumhi. Vahati anenāti vāhu, vāhu eva <hi rend="bold">bāhu,</hi> ku <note>ṇvādi 6</note>. Bhuñjate anenāti <hi rend="bold">bhujo. Bhuja</hi> pālanajjhohāresu. Bāhu ca bhujo ceti dvando, ete dve dvīsu, itthiyaṃ <hi rend="bold">bhujā.</hi> Vahati yāyāti <hi rend="bold">bāhā.</hi> Aparosaddopyatra <note>a pārosaddopyatra (ka.), a paveṭṭhasaddopyatra (?)</note>.</p>

<p rend="bodytext">Tikaṃ hatthe. <hi rend="bold">Hasa</hi> hasane, tho. <hi rend="bold">Hara</hi> haraṇe vā. Nakkhattepyayaṃ. <hi rend="bold">Kara</hi> karaṇe, a. <hi rend="bold">Paṇa</hi> byavahārathutīsu, i. <hi rend="bold">Pā</hi> rakkhane vā, ṇi. Karo ca pāṇi ca <hi rend="bold">karapāṇayo.</hi> Pañcasākho, sayopyatra.</p>

<p rend="bodytext"><hi rend="bold">Pakoṭṭhanto</hi> hatthagaṇṭhi maṇibandho nāma. Pakoṭṭho nāma āmaṇibandhaṃ kapparassa adhobhāgo. Maṇivikatiṃ bandhati etthāti <hi rend="bold">maṇibandho. Kusa</hi> akkose, ṭho, <hi rend="bold">pakoṭṭho.</hi></p>

<p rend="bodytext">Dvayaṃ bhujamajjhagaṇṭhimhi. <hi rend="bold">Kapu</hi> hiṃsāyaṃ, aro. <hi rend="bold">Kupparo</hi>tipi pāṭho, tadā assuttaṃ. <hi rend="bold">Kapu</hi> hiṃsāyaṃ, oṇi, kapoṇi, itthiyaṃ. Kaphoṇīpyatra, tattha <hi rend="bold">pa</hi>ssa <hi rend="bold">pha</hi>ttaṃ.</p>

<p rend="bodytext" n="266"><hi rend="paranum">266</hi><hi rend="dot">.</hi><hi rend="bold">Pāṇissa</hi><pb ed="M" n="0.0190" /> pāṇitalassa sambandhīnaṃ maṇibandhakaniṭṭhānaṃ dvinnaṃ <hi rend="bold">antaraṃ</hi> bahiṭṭhānaṃ <hi rend="bold">karabho</hi> vuccati, yena kumārakā satthaṃ katvā aññamaññaṃ paharanti, <hi rend="bold">kara</hi> hiṃsāyaṃ, abho, <hi rend="bold">kara</hi> karaṇe vā.</p>

<p rend="bodytext">Dvayaṃ aṅgulimatte. Karassa pāṇissa sākhā <hi rend="bold">karasākhā. Agi</hi> gatyattho, <hi rend="bold">aṅga</hi> gamanattho vā, uli. Itthiliṅgoyaṃ <note>(nadādi) (ka.)</note>, <hi rend="bold">aṅguli.</hi></p>

<p rend="bodytext"><hi rend="bold">Tā</hi> aṅguliyo pañcappabhedā, yathā – aṅguṭṭho tajjanī majjhimā anāmikā kaniṭṭhā ceti kamā siyuṃ. <hi rend="bold">Aṅga</hi> gamanattho, assuttaṃ, agge pure tiṭṭhatīti vā <hi rend="bold">aṅguṭṭho,</hi> niggahītāgamo, assuttañca. <hi rend="bold">Tajja</hi> hiṃsāyaṃ, tajjeti yāya, sā <hi rend="bold">tajjanī,</hi> yu, nadādi. Majjhe tiṭṭhatīti <hi rend="bold">majjhimā.</hi> Natthi nāmamassāti <hi rend="bold">anāmikā,</hi> sakatthe ko. Atisayena khuddakāti <hi rend="bold">kaniṭṭhā.</hi> Yuvappānaṃ kana, kaṇa vā iyiṭṭhesu.</p>

<p rend="bodytext" n="267"><hi rend="paranum">267</hi><hi rend="dot">.</hi> Tajjanyādīhi yute aṅguṭṭhe <hi rend="bold">tate</hi> pasārite sati padesādikā catasso saññā kamato siyuṃ, yathā – tajjanīyute <pb ed="M" n="0.0191" /> aṅguṭṭhe tate <hi rend="bold">padeso. Disa</hi> pekkhane. Majjhimayute aṅguṭṭhe tate <hi rend="bold">tālo, tala</hi> patiṭṭhāyaṃ. Anāmikāsahite aṅguṭṭhe tate gokaṇṇo, gokaṇṇasadisattā, tappamāṇattā vā <hi rend="bold">gokaṇṇo,</hi> atha vā gokaṇṇo nāma eko migaviseso, takkaṇṇasadisappamāṇattā <hi rend="bold">gokaṇṇo,</hi> tālo ca gokaṇṇo ca <hi rend="bold">tālagokaṇṇā.</hi> Liṅgabhedā ‘‘tālagokaṇṇavidatthī’’ti na vuttaṃ, kaniṭṭhāyute aṅguṭṭhe tate vidatthi, vitanotīti vitatthi, vitatthi eva <hi rend="bold">vidatthi, tanu</hi> vitthāre,ti, <hi rend="bold">ta</hi>ssa <hi rend="bold">tho. Vidatthi.</hi> ‘‘Kamā tato’’tipi pāṭho.</p>

<p rend="bodytext"><hi rend="bold">Kuñcito</hi> saṅkocito pāṇi <hi rend="bold">pasatā</hi>khyo, <hi rend="bold">pa</hi>pubbo <hi rend="bold">sara</hi> gatiyaṃ, to. Pamāṇappakaraṇato vitatañjaliyevāyaṃ kavīhi icchito. Sampuṭañjali panāyaṃ, pasāritasahitā <note>pasāritasahitattā (ka.)</note> yassa aṅguliyo bhavantīti.</p>

<p rend="gatha1">Kuñcito ca tataṅguṭṭho, sapatākoti sammato;</p>

<p rend="gathalast">Patākehi tu hatthehi, sampuṭañjali icchito.</p>

<p rend="gatha1">Devatānaṃ garūnañca, pitūnañce’cchito pure;</p>

<p rend="gathalast">Atthappakaraṇādīhi, bhedo ñeyyo tahiṃ tahiṃ.</p>

<p rend="bodytext">Yathā jalañjaliṃ dadāti, añjalinā pivati, devoyaṃ katañjaliriti. Puṭañjalissa vā vakkhamānattā idha vitatañjaliyeva.</p>

<p rend="bodytext" n="268"><hi rend="paranum">268</hi><hi rend="dot">.</hi> Tikaṃ sappakoṭṭhe vitatakare. <hi rend="bold">Ramu</hi> kīḷāyaṃ, tano, <hi rend="bold">ma</hi>lopo, <hi rend="bold">ratanaṃ,</hi> maṇibuddhādīsu ca. <hi rend="bold">Kuka</hi> ādāne, u <pb ed="M" n="0.0192" />, dvittaṃ. <hi rend="bold">Hasa</hi> dhātumhā tho, to vā, <hi rend="bold">hattho,</hi> hatthasahitattā vā pakoṭṭho <hi rend="bold">hattho.</hi></p>

<p rend="bodytext">Dvayaṃ sampuṭañjalimhi. Karamayo puṭo <hi rend="bold">karapuṭo, añja</hi> byattigatikantīsu, ali, añjali. Karapuṭo ca añjali ceti <hi rend="bold">karapuṭañjalī.</hi></p>

<p rend="bodytext">Dvayaṃ nakhe. Kare jāyati ruhatīti <hi rend="bold">karajo.</hi> Natthi khaṃ indriyaṃ etthāti <hi rend="bold">nakho,</hi> saññāsaddattā na attaṃ, avisayattā vā. Punabbhavo, kararuho, nakharotipi nakhassa nāmāni.</p>

<p rend="bodytext">Dvayaṃ puṭaṅgulikaretikhyāte muṭṭhimhi. <hi rend="bold">Khaṭa</hi> icchāyaṃ, ṇvu, <hi rend="bold">khada</hi> hiṃsāyaṃ vā, <hi rend="bold">da</hi>ssa <hi rend="bold">ṭo. Mu</hi> bandhane,ti, <hi rend="bold">ta</hi>ssa <hi rend="bold">ṭho,</hi> dvittaṃ.</p>

<p rend="bodytext" n="269"><hi rend="paranum">269</hi><hi rend="dot">.</hi><hi rend="bold">Passadvayavitthatā</hi> passadvayepi vitatā pasāritā <hi rend="bold">sahakarā</hi> sapāṇayo dve bāhū byāmo nāma, byāmīyate anenāti <hi rend="bold">byāmo, vi</hi>pubbo <hi rend="bold">yāma</hi> añche. <hi rend="bold">Uddhaṃ</hi> upari tatā vitatā bhujā ca poso ca tesaṃ samuditānaṃ pamāṇasadisaṃ pamāṇaṃ yassa tasmiṃ <hi rend="bold">uddhantatabhujaposappamāṇe porisa</hi>saddo vattati. <hi rend="bold">Bhuja</hi>saddena sahakarā bhujā gayhate, ekassa <hi rend="bold">pamāṇa</hi>saddassa lopo, purisassa pamāṇaṃ <hi rend="bold">porisaṃ. Purisa</hi>saddo cettha sakarabhujapurisaṃ vadati, tīsu, yathā – porisaṃ jalaṃ, poriso hatthī, porisī yaṭṭhi.</p>

<p rend="bodytext" n="270"><hi rend="paranum">270</hi><hi rend="dot">.</hi> Dvayaṃ urasi. <hi rend="bold">Usa</hi> dāhe, ro, <hi rend="bold">sa</hi>lopo, <hi rend="bold">ara</hi> gatimhi vā, assukāro. <hi rend="bold">Hara</hi> haraṇe, yo, <hi rend="bold">ra</hi>ssa <hi rend="bold">do.</hi> Koḷaṃ <note>koṭṭha (ka.)</note><pb ed="M" n="0.0193" />, bhujantaraṃ, vakkhotipi uronāmāni. Tikaṃ uroje. <hi rend="bold">Tanu</hi> vitthāre, tanoti icchanti <hi rend="bold">thano, ta</hi>ssa <hi rend="bold">tho, thana</hi> devasadde, <hi rend="bold">thana</hi> coriye vā. <hi rend="bold">Kuca</hi> saṅkocane, <hi rend="bold">kuco.</hi> Payo khīraṃ dhāretīti <hi rend="bold">payodharo.</hi> Kuco ca payodharo cāti dvando.</p>

<p rend="bodytext"><hi rend="bold">Thanaggasmiṃ</hi> thanassa agge cūcukaṃ, napuṃsake. ‘‘Cūcuko so kucānana’’nti <note>cintāmaṇiṭīkā 16.77</note> tu <hi rend="bold">ratanakoso, cu</hi> cavane, uko, dvittaṃ, dīgho ca, <hi rend="bold">cūcukaṃ, cancu</hi> gatiyaṃ vā, uko, <hi rend="bold">na</hi>lopo, assūkāro, <hi rend="bold">cūcukaṃ.</hi></p>

<p rend="bodytext">Dvayaṃ <hi rend="bold">piṭṭhe</hi> kāyassa pacchābhāge. <hi rend="bold">Piṭa</hi> saddasaṅghātesu, to. Itaratra <hi rend="bold">ti, pisu</hi> secane vā.</p>

<p rend="bodytext" n="271"><hi rend="paranum">271</hi><hi rend="dot">.</hi> Tikaṃ tanumajjhe. Majjhe bhavo <hi rend="bold">majjho. Laga</hi> saṅge, a. Majjhe bhavaṃ <hi rend="bold">majjhimaṃ.</hi> Catukkaṃ udare. <hi rend="bold">Kusa</hi> akkose, chi, <hi rend="bold">sa</hi>ssa <hi rend="bold">co. Gaha</hi> upādāne, ani, <hi rend="bold">ī</hi>mhi <hi rend="bold">gahaṇī,</hi> gabbhaṃ gaṇhāti dhāretīti vā <hi rend="bold">gahaṇī,</hi> gabbhāsayasaññito mātukucchippadeso, tejodhātumhi pana yathābhuttāhārassa vipācanavasena gaṇhanato achaḍḍanato <hi rend="bold">gahaṇī. U</hi>pubbo <hi rend="bold">dara</hi> gamane. Udarati uddhaṃ gacchati vāyu yatrāti <hi rend="bold">udaraṃ. Gu</hi> sadde, abho, dvittādi, <hi rend="bold">gabbho.</hi> Picaṇḍa jaṭhara tundāpyatra.</p>

<p rend="bodytext"><hi rend="bold">Kucchisambhave</hi> kucchiṭṭhe koṭṭho, anto cāti ime dve vattanti, <hi rend="bold">kusa</hi> akkose, to, ṭho vā. <hi rend="bold">Ama</hi> gamanattho, to.</p>

<p rend="bodytext" n="272"><hi rend="paranum">272</hi><hi rend="dot">.</hi> Catukkaṃ <pb ed="M" n="0.0194" /> kaṭiyaṃ. <hi rend="bold">Hana</hi>dhātumhā yu, <hi rend="bold">ha</hi>ssa dvittaṃ, <hi rend="bold">ha</hi>ssa <hi rend="bold">jo, hana</hi>ssa <hi rend="bold">gho</hi> ca, <hi rend="bold">jaghanaṃ.</hi> Nicchayena tamatīti <hi rend="bold">nitambo, tamu</hi>dhātumhā bo. <hi rend="bold">Sū</hi> pasave, ṇi. <hi rend="bold">Kaṭa</hi> vassāvaraṇesu, kaṭyate āvarīyate vatthādīhi <hi rend="bold">kaṭi,</hi> i, ete dve nāriyaṃ. Ettha ca <hi rend="bold">jaghana</hi>saddena itthikaṭiyā aggabhāgo, <hi rend="bold">nitamba</hi>saddena itthikaṭiyā pacchābhāgo, sesadvayena kaṭisāmaññaṃ vuttanti daṭṭhabbaṃ, vuttañca ‘‘pacchā nitambo thīkaṭyā, jaghanaṃ tu puro bhave’’ti <note>amara 16.74</note>.</p>

<p rend="bodytext" n="273"><hi rend="paranum">273</hi><hi rend="dot">.</hi><hi rend="bold">Liṅga</hi>ntaṃ liṅgasāmaññe. Aṅge sarīre jāyatīti <hi rend="bold">aṅgajātaṃ, aṅga</hi>saddo sarīravācako, aṅgametassatthīti katvā. Rahasi ṭhāne jātaṃ aṅgaṃ <hi rend="bold">rahassaṅgaṃ,</hi> sattamiyālopo, issattaṃ, <hi rend="bold">sa</hi>ssa dvittañca. Vatthena guyhitabbanti <hi rend="bold">vatthaguyhaṃ. Miha</hi> secane, karaṇe yu, mihati retomuttāni yenāti <hi rend="bold">mehanaṃ. Ni</hi>pubbo <hi rend="bold">miha</hi> secane, to, <hi rend="bold">nimittaṃ.</hi> Uttamaṅgattā <hi rend="bold">varaṅgaṃ. Vaja</hi> gatiyaṃ, assīkāro, paccayehi vinā jāyatīti vā <hi rend="bold">bījaṃ,</hi> virahattajotako hyettha <hi rend="bold">vi</hi>kāro. <hi rend="bold">Phala</hi> nipphattiyaṃ, phalati etena puttanti <hi rend="bold">phalaṃ.</hi> Liṅgati ‘‘itthī, puriso’’ti vibhāgaṃ gacchati yenāti <hi rend="bold">liṅgaṃ.</hi><hi rend="bold">Liṅga</hi><pb ed="M" n="0.0195" /> gamane, līnaṃ apākaṭaṃ aṅganti vā <hi rend="bold">liṅgaṃ.</hi> Etesu <hi rend="bold">bījaphala</hi>saddā aṇḍepi vattanti.</p>

<p rend="bodytext">Dvayaṃ purisaliṅgapasibbake. <hi rend="bold">Ama</hi> gamane, ḍo, <hi rend="bold">aṇa</hi>saddattho vā, ḍo, <hi rend="bold">aḍi</hi> aṇḍatthe vā, to. <hi rend="bold">Kusa</hi> akkose, ṇo. <hi rend="bold">Aṇḍa</hi>saddo cettha bījepi, aṇḍakosoti samuditampi kosassa nāmaṃ, ‘‘kukkuṭacchāpakasseva aṇḍakosamhā’’ti <note>pārā. 13, 14</note> hi vuttaṃ, <hi rend="bold">amarakosepi</hi><note>amarakose 16.76</note> aṇḍakosoti samuditeneva nāmaṃ vuttaṃ. Ettha ca aṇḍassa bījassa koso <hi rend="bold">aṇḍakoso</hi>ti viggaho kātabbo.</p>

<p rend="bodytext">Dvayaṃ itthiyā aṅgajāte. <hi rend="bold">Yu</hi> missane, adhikaraṇeni, <hi rend="bold">yoni,</hi> itthiyaṃ pume cāyaṃ, itthī ca pumā ca <hi rend="bold">itthipumaṃ,</hi> tasmiṃ. Bhajanti asminti <hi rend="bold">bhagaṃ.</hi> Māramandira mārakūpā cātra.</p>

<p rend="bodytext" n="274-275"><hi rend="paranum">274-275</hi><hi rend="dot">.</hi> Tikaṃ itthipurisānaṃ sambhave. Sucissa paṭipakkho <hi rend="bold">asuci, i</hi>kāranto, dvīsu, sambhavaliṅgo vā. <hi rend="bold">Saṃ</hi>pubbā <hi rend="bold">bhū</hi>dhātumhā a. <hi rend="bold">Saka</hi> sāmatthiyaṃ, to, <hi rend="bold">ta</hi>ssa <hi rend="bold">ko,</hi> assuttaṃ, <hi rend="bold">suca</hi> soke vā, ko.</p>

<p rend="bodytext">Dvayaṃ vaccamagge. Punanti anenāti <hi rend="bold">pāyu. Pū</hi> pavane, u, ūssāyo, <hi rend="bold">paya</hi> gamanattho vā, payati vaccamanenāti <hi rend="bold">pāyu,</hi><pb ed="M" n="0.0196" /> karaṇe u, ayaṃ <hi rend="bold">purise</hi> pulliṅge vattati. <hi rend="bold">Guda</hi> kīḷāyaṃ, a. Apānaṃpyatra.</p>

<p rend="bodytext">Aṭṭhakaṃ vacce. <hi rend="bold">Gūtha</hi> karīsossagge, <hi rend="bold">gupa</hi> gopane vā, tho. <hi rend="bold">Kira</hi> vikiraṇe, īso, <hi rend="bold">karīsaṃ. Vara</hi> varaṇasambhattīsu, co, gūthañca karīsañca vaccañceti dvando, tāni vikappena pume vattanti, niccaṃ napuṃsake, pulliṅgattaṃ tesaṃ katthaciyeva, sabbatra napuṃsakattameva bahulantyattho. <hi rend="bold">Mala</hi> calane, a, <hi rend="bold">mala</hi> dhāraṇe vā. <hi rend="bold">Saka</hi> sattiyaṃ, <hi rend="bold">sa</hi>ssa <hi rend="bold">cho.</hi> Uccārīyate jahyateti <hi rend="bold">uccāro, u</hi>pubbo <hi rend="bold">cara</hi>dhātu cajane, ukkhipane ca vattati. <hi rend="bold">Miha</hi> secane, lo, vaṇṇavipariyayo, ḷattañca. Avakarīyateti <hi rend="bold">ukkāro,</hi> avassuttaṃ, <hi rend="bold">kira</hi> vikkhipane. Samalaṃpyatra. <hi rend="bold">Samu</hi> upasame, alo.</p>

<p rend="bodytext">Dvayaṃ mutte. <hi rend="bold">Su</hi> savane, savanaṃ sandanaṃ, curādi, ṇo. <hi rend="bold">Muca</hi> mocane, to, <hi rend="bold">mutta</hi> passāve vā. <hi rend="bold">Uccate</hi> kathīyate. <hi rend="bold">Gomutte</hi> gavaṃ sambandhini mutte <hi rend="bold">pūtimutta</hi>saddo vattati. Ajja pavattampi hi taṃ duggandhabhāvena pūtimuttantveva vuccati, yathā ‘‘pūtikāyo’’ti. Assādīnaṃ male <hi rend="bold">chakaṇa</hi>saddo, <hi rend="bold">saka</hi> sattiyaṃ, yu, <hi rend="bold">sa</hi>ssa <hi rend="bold">cho.</hi></p>

<p rend="bodytext" n="276"><hi rend="paranum">276</hi><hi rend="dot">.</hi> Nābhiyā adhobhāgo vatthi nāma, so dvīsu. Vatthi muttapuṭaṃ. ‘‘Muttāsayapuṭo vatthi’’riti <note>cintāmaṇiṭīkā 16.73</note><hi rend="bold">ratanamālā.</hi> Vasati muttametthāti <hi rend="bold">vatthi, vasa</hi> nivāse,ti, <hi rend="bold">ta</hi>ssa <hi rend="bold">tho, tthi</hi>paccayena vā siddhaṃ. Ucchaṅgaṃ aṅkañca ime dve ubho saddā <pb ed="M" n="0.0197" /> pume vattanti. Ussajjati etthāti <hi rend="bold">ucchaṅgaṃ, saja</hi> saṅge, <hi rend="bold">sa</hi>ssa <hi rend="bold">cho,</hi> dvittaṃ. <hi rend="bold">Aṅka</hi> gamanattho, a, aṅko, atha vā <hi rend="bold">aṅka</hi> lakkhaṇe, a, <hi rend="bold">aṅko,</hi> ‘‘ucchaṅgacihanesva’ṅko’’ti <hi rend="bold">amarakose</hi><note>amara kose 23.4</note>.</p>

<p rend="bodytext">Dvayaṃ jāṇūparibhāge. <hi rend="bold">Ara</hi> gamane, u, assūkāro. <hi rend="bold">Sanja</hi> saṅge, āsajjati vatthamatrāti <hi rend="bold">satthi,</hi> thi. Ūru ca satthi ceti dvando, napuṃsakepi.</p>

<p rend="bodytext">Tikaṃ jāṇumhi, ūruno pabbaṃ gaṇṭhi <hi rend="bold">ūrupabbaṃ. Jana</hi> janane, ṇu. Dvitte <hi rend="bold">jaṇṇu.</hi></p>

<p rend="bodytext" n="277"><hi rend="paranum">277</hi><hi rend="dot">.</hi> Dvayaṃ pādagaṇṭhimhi. <hi rend="bold">Gupa</hi> rakkhaṇe pho, sakatthe ko. Pādassa gaṇṭhi <hi rend="bold">pādagaṇṭhi.</hi> Ghuṭikāpyatra. <hi rend="bold">Ghuṭa</hi> parivattane, ghuṭyate aneneti <hi rend="bold">ghuṭikā,</hi> ṇvu.</p>

<p rend="bodytext">Dvayaṃ pādassa pacchābhāge gopphakassādho bhāge. Pume tūti <hi rend="bold">tva</hi>ntaṃ liṅgapadaṃ. <hi rend="bold">Pasa</hi> bādhanaphusanesu,ti, <hi rend="bold">ta</hi>ssa <hi rend="bold">ṇo, sa</hi>ssa <hi rend="bold">ho,</hi> vaṇṇavipariyayo, <hi rend="bold">ṇi</hi>paccayena vā siddhaṃ. <hi rend="bold">Sa</hi>kāravaṇṇāgame vuddhiyañca <hi rend="bold">pāsaṇhi.</hi> Elipyatra, <hi rend="bold">ila</hi> gatiyaṃ,ti, <hi rend="bold">ta</hi>lopo.</p>

<p rend="bodytext">Dvayaṃ pādagge. Pādassa aggaṃ <hi rend="bold">pādaggaṃ.</hi> Pakaṭṭhaṃ padaṃ <hi rend="bold">papada</hi>nti kammadhārayo. ‘‘Papado’’tipi pāṭho. Tikaṃ pāde. <hi rend="bold">Pada</hi> gatimhi, ṇo, pajjateti <hi rend="bold">pādo.</hi> Pajjate gacchatīti, a. <hi rend="bold">Cara</hi>mhā karaṇe yu, <hi rend="bold">caraṇaṃ,</hi> idaṃ pume vikappena, niccaṃ napuṃsake. Aṅghipyatra, <hi rend="bold">ahi</hi> gatiyaṃ. I, <hi rend="bold">ha</hi>ssa <hi rend="bold">gho.</hi></p>

<p rend="bodytext" n="278"><hi rend="paranum">278</hi><hi rend="dot">.</hi> Dvayaṃ <pb ed="M" n="0.0198" /> hatthādyavayave. <hi rend="bold">Aṅgi</hi> gatyattho, a. <hi rend="bold">Ava</hi>pubbo <hi rend="bold">yu</hi> missane, a. Patīko, apaghanopyatra. <hi rend="bold">Pati</hi>pubbā <hi rend="bold">i</hi>mhā ko. <hi rend="bold">Apa</hi>pubbā <hi rend="bold">hani</hi>mhā a, <hi rend="bold">ghanā</hi>deso ca.</p>

<p rend="bodytext">Dvayaṃ passaṭṭhimhi. <hi rend="bold">Pā</hi> rakkhaṇe, su, <hi rend="bold">ḷi</hi>kāravaṇṇāgamo, sakatthe ko, <hi rend="bold">pa</hi>ssa <hi rend="bold">pho.</hi> Aḷāgame <hi rend="bold">phāsukā.</hi> ‘‘Pāsuḷikā, pāsukā’’tipi pāṭho. <hi rend="bold">Phusa</hi> samphassetipi dhātu, tadā <hi rend="bold">u</hi>paccayādi.</p>

<p rend="bodytext">Dvayaṃ aṭṭhimatte. <hi rend="bold">Asu</hi> khepane, i, <hi rend="bold">sa</hi>ssa <hi rend="bold">ṭṭho, aṭṭhi,</hi> idaṃ <hi rend="bold">paṇḍake</hi> napuṃsake vattati. <hi rend="bold">Dhā</hi> dhāraṇe, tu, itthī. Kīkasaṃ, kullaṃpyatra. <hi rend="bold">Galassa</hi> kaṇṭhassa heṭṭhimante jātamaṭṭhi <hi rend="bold">galantaṭṭhi. Aka</hi> gamane, kho, sakatthe ko.</p>

<p rend="bodytext" n="279-280"><hi rend="paranum">279-280</hi><hi rend="dot">.</hi> Dvayaṃ sirasoṭṭhikhaṇḍe. Samudite tu <hi rend="bold">karoṭi,</hi> itthī <note>amara 16.69</note>. <hi rend="bold">Kapu</hi> sāmatthiye, aro, kaṃ sīsaṃ pāletīti vā <hi rend="bold">kapparo,</hi> rasso, <hi rend="bold">la</hi>ssa <hi rend="bold">ra</hi>ttañca. Kaṃ pālayatīti <pb ed="M" n="0.0199" />, kammādimhi ṇo. ‘‘Siroṭṭhimhi kapālo’thī, ghaṭādisakalepice’’ti <hi rend="bold">ruddo</hi><note>cintāmaṇiṭīkā 16.68</note>. Kapālo athīti <note>anitthīti attho</note> chedo. <hi rend="bold">Kapāla</hi>saddo vikappena pulliṅgo. <hi rend="bold">Kaḍi</hi> chede, aro. Mahatī sirā <hi rend="bold">mahāsirā, sirā</hi>ti ca. <hi rend="bold">Si</hi> bandhane, ro.</p>

<p rend="bodytext">Tikaṃ susiravatyaṃ vāyuvahantasirāyaṃ. Tividhā hi kāyasirā ekā vāyuvahā, aparā suttamivāṭṭhibandhinī, aññā āhāravāhinī antakhyā. Tatra tatiyena paṭhamā, paṭhamadutiyehi dutiyā ca dīpitā, tatiyā pana parato vakkhati. <hi rend="bold">Naha</hi> bandhane, aru. <hi rend="bold">Si</hi> bandhane, ro. <hi rend="bold">Dhama</hi> sadde, yu. Nadādi, ani vā, <hi rend="bold">dhamanī.</hi></p>

<p rend="bodytext">Tatiyaṃ dassetumāha ‘‘rasaggasā’’tyādi. Rasaṃ gasatīti <hi rend="bold">rasaggasā, gasa</hi> adane. Rasaṃ harati netīti <hi rend="bold">rasaharaṇī,</hi> yu, nadādi.</p>

<p rend="bodytext">Tikaṃ maṃse. <hi rend="bold">Mana</hi> ñāṇe, so. <hi rend="bold">Misa</hi> sadde, <hi rend="bold">ā</hi>pubbo āmasane vā. <hi rend="bold">Pisa</hi> avayave, to. Palalaṃ, kabbaṃpyatra.</p>

<p rend="bodytext">Dvayaṃ ātapādinā sukkhamaṃse. Tiliṅgakantūti <hi rend="bold">tva</hi>ntaṃ liṅgapadaṃ. <hi rend="bold">Vala, valla</hi> saṃvaraṇe, ūro, itthiyaṃ ‘‘itthiyamato <hi rend="bold">ā</hi>paccayo’’ti ā, <hi rend="bold">vallūrā.</hi> Uddhaṃ tattaṃ <hi rend="bold">uttattaṃ. Tapa</hi> santāpe, to.</p>

<p rend="bodytext" n="281"><hi rend="paranum">281</hi><hi rend="dot">.</hi> Catukkaṃ lohite. <hi rend="bold">Ruha</hi> janane, to, <hi rend="bold">ito</hi> vā. Runjhate cammenāti <hi rend="bold">rudhiraṃ,</hi> iro. <hi rend="bold">Soṇa</hi> vaṇṇe, to. <hi rend="bold">Rañja</hi> rāge, to. Asaṃ, khatajaṃpyatra <note>khatā jāyate (cintāmaṇiṭīkā 16.64)</note>.</p>

<p rend="bodytext">Tikaṃ <pb ed="M" n="0.0200" /> kheḷe. <hi rend="bold">Lā</hi> ādāne, alo, itthiyamā, <hi rend="bold">lala</hi> icchāyaṃ vā, itthiyamā. <hi rend="bold">Khela</hi> gatiyaṃ, a. <hi rend="bold">Khala</hi> calane, sañcaye vā, ṇo, ḷattaṃ, khaṃ vā ākāsaṃ ilatīti <hi rend="bold">kheḷo. Ila</hi> gatiyaṃ, kammani ṇo, <hi rend="bold">ila</hi> gatimhi vā, a, isse.</p>

<p rend="bodytext">Dvayaṃ pitte. <hi rend="bold">Mā</hi> parimāṇe, dhu. <hi rend="bold">Mada</hi> ummāde vā, ṇu, <hi rend="bold">da</hi>ssa <hi rend="bold">dho.</hi> Māyūti pāṭhe <hi rend="bold">maya</hi> gatiyaṃ, ṇu. <hi rend="bold">Mādhumāyu</hi>saddā dve <hi rend="bold">purise</hi> pulliṅge. Apidadhātīti <hi rend="bold">pittaṃ. Api</hi>pubbo <hi rend="bold">dhā</hi> pidhāne, to, <hi rend="bold">a</hi>lopo, bhujādi, <hi rend="bold">pittaṃ,</hi> napuṃsake.</p>

<p rend="bodytext">Dvayaṃ semhe. <hi rend="bold">Silisa</hi> silesane, curādi, silisyate atreti <hi rend="bold">semho,</hi> mana, <hi rend="bold">lisa</hi>ssa <hi rend="bold">ho,</hi> vaṇṇavipariyayo. Itaratra umo, <hi rend="bold">silesumo.</hi> Kaphopyatra, kena toyena phāti vuddhi yassa <hi rend="bold">kapho,</hi> nerutto.</p>

<p rend="bodytext" n="282-283"><hi rend="paranum">282-283</hi><hi rend="dot">.</hi> Vilīno vibhūto sneho <hi rend="bold">vasā</hi>tyuccate, <hi rend="bold">vasa</hi> nivāse, ā. Dvayaṃ avilīnasnehe. <hi rend="bold">Mida</hi> snehane, ṇo. <hi rend="bold">Vapa</hi> bījasantāne, a, <hi rend="bold">vapā.</hi> ‘‘Vapā vivaramedesū’’ti <hi rend="bold">nānatthasaṅgahe, amarakose</hi> pana medādīnamekatthatā dīpitā, vuttañhi tattha ‘‘medo tu vapā vasā’’ti <note>amara 16.64</note>.</p>

<p rend="bodytext">Tikaṃ candanasuvaṇṇādyalaṅkārakatasarīrasobhāyaṃ. <hi rend="bold">Kapu</hi> sāmatthiye, ākappanaṃ <hi rend="bold">ākappo,</hi> ṇo. ‘‘Nepacche gehamatte <pb ed="M" n="0.0201" /> ca, veso vesyāgahepi <note>vessagahepi (ka.)</note> ce’’ti <note>cintāmaṇiṭīkā 16.99</note><hi rend="bold">rabhaso. Vasa</hi> kantiyaṃ, <hi rend="bold">visi</hi> byāpane vā, ṇo. Nissesato pathanaṃ pakhyānaṃ <hi rend="bold">nepacchaṃ, patha</hi> pakhyāne ghyaṇa. Paṭikammaṃ, pasādhanaṃpyatra.</p>

<p rend="bodytext">Chakkaṃ hārādyābharaṇe. <hi rend="bold">Maḍi</hi> bhūsāyaṃ, karaṇe yu. <hi rend="bold">Sādha</hi> saṃsiddhiyaṃ, yu, <hi rend="bold">sāṭha</hi> saṅkhāragatīsu vā, <hi rend="bold">pasāṭhanaṃ,</hi> muddhajadutiyotra. <hi rend="bold">Bhūsa</hi> alaṅkāre, karaṇeyeva yu. Ābhariyyate tanti <hi rend="bold">ābharaṇaṃ, bhara</hi> bharaṇe, kammani yu. Alaṃ vibhūsanaṃ kariyyateneneti <hi rend="bold">alaṅkāro,</hi> ṇo. <hi rend="bold">Piḷandha</hi> bhūsane, karaṇe yu. Parikkhāropyatra <note>parikaropyatra (ka.)</note>.</p>

<p rend="bodytext">Dvayaṃ makuṭe. <hi rend="bold">Kira</hi> vikiraṇe, īṭo. <hi rend="bold">Maki</hi> maṇḍane, uṭo. Mukuṭotipi pāṭho, ete dve anitthī.</p>

<p rend="bodytext">Dvayaṃ makuṭaggaṭṭhe nāyakamaṇimhi. Makuṭacūḷāyaṃ cumbitā maṇi <hi rend="bold">cūḷāmaṇi.</hi> Makuṭasirasi cumbitā maṇi <hi rend="bold">siromaṇi.</hi></p>

<p rend="bodytext" n="284"><hi rend="paranum">284</hi><hi rend="dot">.</hi> Dvayaṃ uṇhīsapaṭṭe. Siraso veṭhanaṃ <hi rend="bold">siroveṭhanaṃ. U</hi>pubbo <hi rend="bold">naha</hi> bandhane, īso, vaṇṇavikāro. Yaṃ bahukālaṃ debyāmanussesvapi bhavati, tatra kaṇṇābharaṇe <hi rend="bold">kuṇḍalā</hi>didvayaṃ. <hi rend="bold">Kuḍi</hi> dāhe, alo. <hi rend="bold">Veṭha</hi> veṭhane, kaṇṇassa veṭhanaṃ <hi rend="bold">kaṇṇaveṭhanaṃ,</hi> muddhajadutiyoyaṃ.</p>

<p rend="bodytext">Tikaṃ tāḷakākhye kaṇṇābharaṇe. Kaṇṇānaṃ bhūsanaṃ <hi rend="bold">kaṇṇikā, kaṇṇā</hi> bhūsane bahulalakkhaṇe ṇiko. Kaṇṇacchadanaṃ <pb ed="M" n="0.0202" /> pūrati yena so <hi rend="bold">kaṇṇapūro.</hi> Kaṇṇassa vibhūsanaṃ <hi rend="bold">kaṇṇavibhūsanaṃ,</hi> karaṇe yu. Tālapattaṃpyatra.</p>

<p rend="bodytext" n="285"><hi rend="paranum">285</hi><hi rend="dot">.</hi> Dvayaṃ gīvābharaṇe. Kaṇṭhassa bhūsā <hi rend="bold">kaṇṭhabhūsā,</hi> thī. Gīvāyaṃ bhavaṃ <hi rend="bold">gīveyyaṃ,</hi> bhavatthe eyyo, gīvāya ābharaṇaṃ vā gīveyyaṃ, <hi rend="bold">gīva</hi>to ābharaṇe eyyo.</p>

<p rend="bodytext">Dvayaṃ muttāvaliyaṃ. Harīyate mano yena <hi rend="bold">hāro.</hi> Muttānaṃ āvali panti <hi rend="bold">muttāvali.</hi> Hārāsaddopyatra.</p>

<p rend="bodytext">Catukkaṃ pakoṭṭhābharaṇe. Pakoṭṭho nāma kapparassādhobhāgo. <hi rend="bold">Nī</hi> naye, uro, <hi rend="bold">iyā</hi>deso. <hi rend="bold">Vala</hi> saṃvaraṇe, ayo, anitthī, <hi rend="bold">niyuro</hi>pi. <hi rend="bold">Kaṭa</hi> vasāvaraṇagatīsu, ṇvu. Pari samantato harati cittaṃ yanti <hi rend="bold">parihārakaṃ,</hi> ṇvu. Avāpakopyatra.</p>

<p rend="bodytext" n="286-287"><hi rend="paranum">286-287</hi><hi rend="dot">.</hi> Dvayaṃ muttādighaṭitavalayavikatyābharaṇe. <hi rend="bold">Kā</hi> sadde, <hi rend="bold">kaṇa</hi>paccayo, <hi rend="bold">kaṇa</hi> sadde vā, dvittaṃ, <hi rend="bold">kaṅkaṇaṃ, kaki</hi> gatyatthe <pb ed="M" n="0.0203" /> vā, yu, <hi rend="bold">kaki</hi> lolye vā, kaṅkati yenāti <hi rend="bold">kaṅkaṇaṃ,</hi> karaṇe yu. Karassa bhūsā <hi rend="bold">karabhūsā,</hi> thī.</p>

<p rend="bodytext">Dvayaṃ khuddaghaṇṭikāyaṃ. Kiṃ kucchitaṃ kaṇatīti <hi rend="bold">kiṅkaṇī,</hi> nadādi. Kiṅkiṇītipi pāṭhantaraṃ, tadā yadādi. Khuddā eva ghaṇṭā <hi rend="bold">khuddaghaṇṭikā,</hi> sakatthe ko, <hi rend="bold">ghaṭa</hi> calane.</p>

<p rend="bodytext">Dvayaṃ aṅgulyābharaṇe. Aṅguliyaṃ bhavaṃ <hi rend="bold">aṅgulīyakaṃ,</hi> īyo, sakatthe ko, aṅgulīnamābharaṇaṃ <hi rend="bold">aṅgulyābharaṇaṃ.</hi> Ummikāpyatra. Tamevāṅgulīyakaṃ <hi rend="bold">sākkhara</hi>makkharavantaṃ ‘‘muddikā, aṅgulimuddā’’ti coccate. <hi rend="bold">Muda</hi> tose, ṇvu, ā, <hi rend="bold">muddikā,</hi> phalavisesepyayaṃ. Aṅguliyaṃ bhavā muddā <hi rend="bold">aṅgulimuddā.</hi></p>

<p rend="bodytext">Dvayaṃ itthikaṭyābharaṇe. <hi rend="bold">Rasa</hi> sadde, kattari yu, ā, <hi rend="bold">rasanā.</hi> Sāyeva <hi rend="bold">inī</hi>mhi <hi rend="bold">rasanī.</hi> ‘‘Sāre dhanimhi rasanaṃ, jivhāyaṃ rasanā na so’’ti <hi rend="bold">ruddo.</hi> Mehanassa khassa mālā <hi rend="bold">mekhalā</hi>ti nirutti, mehanindriyassa mālātyattho. Kāñcī sattakī, sārasanaṃpyatra.</p>

<p rend="gatha1">Ekayaṭṭhi bhave kāñcī, mekhalā tva’ṭṭhayaṭṭhikā;</p>

<p rend="gathalast">Rasanā soḷasā ñeyyā, kalāpā pañcavīsati <note>kalāpo pañcavīsako (cintāmaṇiṭīkā 16.108)</note>.</p>

<p rend="bodytext">Tikaṃ sovaṇṇe pagaṇḍabhūsane. Pagaṇḍo nāma kapparassoparibhāgo. <hi rend="bold">Ke</hi> sadde, uro, <hi rend="bold">yā</hi>gamo. <hi rend="bold">Aṅga</hi> gamane. Do. Bāhumūlassa, bāhumūle vā bhavaṃ vibhūsanaṃ <hi rend="bold">bāhumūlavibhūsanaṃ.</hi></p>

<p rend="bodytext" n="288"><hi rend="paranum">288</hi><hi rend="dot">.</hi> Catukkaṃ itthicaraṇavibhūsane. Aṅgadākāraṃ pādabhūsanaṃ <hi rend="bold">pādaṅgadaṃ. Maji</hi> saddattho, īro, pāde kaṭakaṃ <hi rend="bold">pādakaṭakaṃ.</hi> Ūnaṃ pādaṃ pūretīti <hi rend="bold">nūpuro,</hi> vaṇṇavipariyayo. Pādakaṭako ca nūpuro ceti <hi rend="bold">kaṭaka</hi>saddassa pulliṅgepi pavattanato <pb ed="M" n="0.0204" /> dvandasamāso. Tulākoṭi, haṃsakopyatra. <hi rend="bold">Tula</hi> gatikoṭilye. Kuṭilakoṭittā <hi rend="bold">tulākoṭi,</hi> pume. Haṃsagatittā <hi rend="bold">haṃsako.</hi></p>

<p rend="bodytext" n="289"><hi rend="paranum">289</hi><hi rend="dot">.</hi> Mukhaphullādayo alaṅkārappabhedā siyuṃ. Mukhaphullaṃ nāma suvaṇṇamayo mukhālaṅkāro, mukhe phullatīti <hi rend="bold">mukhaphullaṃ, phulla</hi> vikasane, dantādīsu suvaṇṇamayālaṅkāropi mukhaphullameva. <hi rend="bold">Uṇṇataṃ</hi> suvaṇṇādiracitaṃ nalāṭābharaṇaṃ, <hi rend="bold">u</hi>pubbo <hi rend="bold">namu</hi> namane. Ettha ca mukhaphulluṇṇatānaṃ visesaṃ vipariyayenāpīti vadanti. Gāvīnaṃ thanākārattā gatthanaṃ, ossattaṃ, tameva uttamattā <hi rend="bold">uggatthanaṃ,</hi> catuyaṭṭhiko hārabhedo. <hi rend="bold">Gamu</hi> gamane, ṇvu, dvittaṃ, assittañca, <hi rend="bold">giṅgamakaṃ,</hi> bāttiṃsayaṭṭhiko hārabhedova. <hi rend="bold">Ādinā</hi> addhahāro, māṇavako, ekāvalī, nakkhattamālādayo hārabhedā ca saṅgayhanti <note>amara 16.106</note>.</p>

<p rend="bodytext" n="290"><hi rend="paranum">290</hi><hi rend="dot">.</hi> Pajjaṃ vatthamatte. <hi rend="bold">Cila</hi> vassane, cilyate acchādīyateti, ṇo, thiyaṃ <hi rend="bold">celī.</hi> Chada saṃvaraṇe, <hi rend="bold">ā</hi>pubbo karaṇe, yu. <hi rend="bold">Vasa</hi> acchādane, vasyate acchādīyateti <hi rend="bold">vatthaṃ,</hi> tho. <hi rend="bold">Ṇa</hi>mhi <hi rend="bold">vāso. Yu</hi>mhi <hi rend="bold">vasanaṃ. Ama</hi> gamane, karaṇe yu, <hi rend="bold">aṃsukaṃ,</hi> raṃsipariyāyopyayaṃ. <hi rend="bold">Amba</hi> sadde, kattari aro. <hi rend="bold">Paṭa</hi> gamane, karaṇe a, sobhanacelepyayaṃ. <hi rend="bold">Du</hi> gamane, karaṇe so, dvittaṃ, durūpaṃ asati khepatīti vā <hi rend="bold">dussaṃ,</hi> durūpaṃ asati dīpetīti vā <hi rend="bold">dussaṃ, du</hi>pubbo <hi rend="bold">asa</hi> dittiyaṃ <pb ed="M" n="0.0205" />. <hi rend="bold">Cala</hi> vasane, assottaṃ, ḷattañca. <hi rend="bold">Saṭa</hi> rujāvisaraṇagatyāvasānesu, ṇvu.</p>

<p rend="bodytext" n="291"><hi rend="paranum">291</hi><hi rend="dot">.</hi> Pajjaṃ vatthabhede. Tatrādidvayaṃ dukūlakhye vatthe. <hi rend="bold">Khu</hi> sadde, mo, <hi rend="bold">khuma</hi>saddā vikāre ṇo, khumāya vikāro <hi rend="bold">khomaṃ,</hi> khumā nāma atasī, tabbakkalasambhavaṃ vatthaṃ, vāccaliṅgoyaṃ. <hi rend="bold">Kūla</hi> āvaraṇe, dukkhena kulyateti <hi rend="bold">dukūlaṃ,</hi> dumehi jātaṃ kūlanti vā <hi rend="bold">dukūlaṃ.</hi> Keci pana ‘‘dukūlampi ekaṃ vatthantaraṃ, na khomanāma’’nti vadanti. Taṃ ‘‘khoma’maṭṭe dukūle ca, atasīvasanepi ca’’, ‘‘khoma’maṭṭe dukūlecā’’ti <hi rend="bold">nānatthasaṅgahatikaṇḍasesesu</hi><note>nānatthasaṅgaha 3.3.295</note> vuttattā na gahetabbaṃ. Koso nāma kimigabbho, tato jātattā <hi rend="bold">koseyyaṃ,</hi> eyyo, ‘‘koseyyaṃ kimikosottha’’nti <note>amara 16.111</note> hi vuttaṃ. Koseyyameva dhotaṃ paṭṭuṇṇaṃ nāma, vuttañca ‘‘paṭṭuṇṇaṃ dhotakoseyya’’nti <note>amara 16.113</note>. Pattuṇṇantipi pāṭhantaraṃ. Paṭṭuṇṇaraṭṭhe jātattā <hi rend="bold">paṭṭuṇṇa</hi>ntipi vadanti. <hi rend="bold">Kamu</hi> kantiyaṃ, kamanīyattā <hi rend="bold">kambalo,</hi> raṅkunāmakassa hariṇavisesassa lomenasañjātavatthaṃ <note>rāṅkavaṃ vigaromajaṃ (amara 16.111)</note>, alo, <hi rend="bold">vā</hi>gamo ca majjhe. <hi rend="bold">Vā</hi>saddo <hi rend="bold">kambala</hi>saddassa napuṃsakattaṃ samuccinoti. <hi rend="bold">Rallako</hi>pi <note>amara 16.116</note> kambalapariyāyo. <hi rend="bold">Saṇa</hi> sadde, kattari a, saṇo nāma thirattaco eko rukkhayoni, yassa tacena kevaṭṭādayo jālādīni karonti, saṇassa vikāro <hi rend="bold">sāṇaṃ,</hi> vatthaṃ. Migalomāni koṭṭetvā sukhumāni katvā katamambaraṃ <hi rend="bold">koṭumbaraṃ, kuṭa</hi> chedane, usso, assu, koṭumbaraṭṭhejātattā vā <hi rend="bold">koṭumbaraṃ.</hi> Bhaṅgaṃ nāma khomādīni sabbāni <pb ed="M" n="0.0206" /> ekajjhāni vomissetvā katavatthaṃ, <hi rend="bold">bhanja</hi> avamaddane, atha vā bhaṅgaṃ nāma sāṇaphalaṃ, tabbikārattā vatthaṃ <hi rend="bold">bhaṅgaṃ,</hi> vuttañca <hi rend="bold">nānatthasaṅgahe</hi> ‘‘bhaṅgā sāṇākhyasassepī’’ti. <hi rend="bold">Sassa</hi>saddena cettha phalaṃ vuttaṃ, ‘‘rukkhādīnaṃ phalaṃ sassa’’nti <note>amara 14.15</note> vacanato. Bhaṅgampi vākamayamevāti keci. <hi rend="bold">Vatthantaraṃ</hi> vatthaviseso. <hi rend="bold">Ādinā</hi> kappāsādayopi gahitā.</p>

<p rend="bodytext" n="292-293"><hi rend="paranum">292-293</hi><hi rend="dot">.</hi> Catukkaṃ paridhānabhūte adhovatthe. Adhobhāge vasīyateti <hi rend="bold">nivāsanaṃ, ni</hi>saddo adhobhāgassa jotako. <hi rend="bold">Vasa</hi> acchādane, kammani yu. Bāhulyena antare majjhe bhavaṃ <hi rend="bold">antarīyaṃ,</hi> īyo. Samānaliṅgattā dvando. Antare bhavaṃ <hi rend="bold">antaraṃ,</hi> ṇo. Antare majjhe bhavo vāso <hi rend="bold">antaravāsako,</hi> sakatthe ko. Upasaṃbyānaṃpyatra <note>amara 16.117</note>.</p>

<p rend="bodytext">Pañcakaṃ uparidhāne. <hi rend="bold">Vara</hi> acchādane, <hi rend="bold">pa</hi>pubbo, kammani ṇo, ubhayatrāpi vuddhi, <hi rend="bold">pāvāro.</hi> Uttarasmiṃ dehabhāge āsajjateti <hi rend="bold">uttarāsaṅgo, ā</hi> pubbo <hi rend="bold">sañja</hi> saṅge. Upari saṃvīyate pidhīyate bāhulyenāti, yu. <hi rend="bold">Upasaṃ</hi>pubbo <hi rend="bold">vī</hi> tantasantāne. Uttarasmiṃ dehabhāge bhavaṃ vijjamānaṃ <hi rend="bold">uttaraṃ, uttarīya</hi>ñca, ṇo, īyo ca. Saṃbyānaṃpyatra.</p>

<p rend="bodytext">Navaṃ vatthaṃ ahatanti <hi rend="bold">mataṃ</hi> kathitaṃ, na haññati yaṃ pāsāṇādīhīti <hi rend="bold">ahataṃ.</hi> Tantato aciramāharitaṃ vatthaṃ. Anāhataṃ, nippavāṇi, tantakaṃpyatra. Vuttañca ‘‘anāhataṃ nippavāṇi, tantakañca navambare’’ti <note>amara 16.112</note>.</p>

<p rend="bodytext">Dvayaṃ <pb ed="M" n="0.0207" /> cirakālattā niddase jiṇṇavatthe. Natthi anto dasā yassa <hi rend="bold">nantakaṃ,</hi> sakatthe ko. Kucchito paṭo <hi rend="bold">kappaṭo, kappa</hi> vitakke vā, aṭo. Dvayaṃ athiravatthe, jiṇṇavasanaṃ athiraṃ vatthaṃ. ‘‘Paṭa’’iti carati phoṭatīti <hi rend="bold">paṭaccaraṃ,</hi> paṭaccarameva <hi rend="bold">paḷaccaraṃ,</hi> ḷattaṃ.</p>

<p rend="bodytext" n="294"><hi rend="paranum">294</hi><hi rend="dot">.</hi> Dvayaṃ koṭikādisannāhe, coḷe ca. <hi rend="bold">Kaca</hi> bandhane, uko, niggahītāgamo ca. Vāṇaṃ saraṃ vārayatīti <hi rend="bold">vāravāṇo,</hi> kammani ṇo, abhidhānato <hi rend="bold">vāra</hi>ssa pubbanipāto, anitthiyamete. Vatthassa avayave <hi rend="bold">dasā</hi>saddo itthī. ‘‘Dasā vatyamavatthāyaṃ, vatthaṃse bahumhi dvisū’’ti <note>cintāmaṇiṭīkā 16.114</note><hi rend="bold">rabhaso. Dā</hi> chedane, kammani so, rasso.</p>

<p rend="bodytext"><hi rend="bold">Uttamaṅgamhi</hi> sīse yo kañcuko suvaṇṇādimayo, so ‘‘nāḷipatto’’ti kathito. Nāḷipatto taṃsaṇṭhāno suvaṇṇādipaṭo nāḷipatto. Sīsakaṃ, siriyaṃ, sirohantipi tassa nāmāni.</p>

<p rend="bodytext" n="295"><hi rend="paranum">295</hi><hi rend="dot">.</hi> Tikaṃ dīghatte. <hi rend="bold">Ā</hi>pubbo <hi rend="bold">yamu</hi> uparame, ṇo. Ā bhuso yāti gacchatīti vā <hi rend="bold">āyāmo, yā</hi> gatipāpuṇesu, mo. Dīghassa bhāvo <hi rend="bold">dīghatā. Ruha</hi> janane, ṇo.</p>

<p rend="bodytext">Dvayaṃ <pb ed="M" n="0.0208" /> vitthāre. Vatthavisaye ‘‘osāro’’ti rūḷhe. Samantato nayhatīti <hi rend="bold">pariṇāho, naha</hi> bandhane, ṇo. Vitthārena saraṇaṃ visāro, so eva <hi rend="bold">visālatā.</hi></p>

<p rend="bodytext" n="296"><hi rend="paranum">296</hi><hi rend="dot">.</hi> Catukkaṃ cīvare. Arahataṃ dhajo <hi rend="bold">arahaddhajo,</hi> rūḷhiyā tadaññacīvaresu. Kasāyena, kasāvena ca rattaṃ <hi rend="bold">kāsāyaṃ, kāsāva</hi>ñca, samānaliṅgattā dvando. Ci caye, īvaro. Vatthakhandhehi cīyateti <hi rend="bold">cīvaraṃ.</hi></p>

<p rend="bodytext">Maṇḍalādayo <hi rend="bold">tadaṅgāni</hi> samūhabhūtassa cīvarassa avayavāni. <hi rend="bold">Maḍi</hi> bhūsāyaṃ, alo, <hi rend="bold">maṇḍalaṃ.</hi> Cīvarapariyantoyaṃ mahāpathaviyā cakkavāḷapabbato viya cīvarassa samantato tiṭṭhati. Vivaṭṭo nāma cīvaramajjhagatamaggo, so hi visuṃ visuṃ vaṭṭatīti <hi rend="bold">vivaṭṭo</hi>ti vuccati, <hi rend="bold">vaṭṭa</hi> āvaṭṭane. Kusi nāma maggānaṃ majjhagatavatthakhaṇḍaṃ, <hi rend="bold">kusa</hi> chedane, kammani i, <hi rend="bold">kusi,</hi> pumitthiyaṃ.</p>

<p rend="bodytext" n="297"><hi rend="paranum">297</hi><hi rend="dot">.</hi> Phalādīnaṃ yāni cattāri santi, etā vatthassa <hi rend="bold">yoniyo</hi> kāraṇāni tato taduppattito. Kappāsikaṃ vatthaṃ <hi rend="bold">phālaṃ</hi> nāma phalavikārattā, vikāre ṇo, tīsu. Yathā – phālo paṭo, phālā celī, phālaṃ vatthaṃ. Khomādayo pana paṭā <hi rend="bold">tacabbhavā</hi> tacato sañjātā.</p>

<p rend="bodytext" n="298"><hi rend="paranum">298</hi><hi rend="dot">.</hi> Koseyyaṃ <pb ed="M" n="0.0209" /> vatthaṃ <hi rend="bold">kimijaṃ</hi> nāma. Migalomamayantu <hi rend="bold">kambalaṃ.</hi> Dvayaṃ byavadhāyakapaṭe, kaṇḍapaṭepīti keci. <hi rend="bold">Samānatthā</hi> ete dve tulyatthātyattho. <hi rend="bold">Ju</hi> gatiyaṃ, bhūvādi, <hi rend="bold">ju</hi> bandhane vā, yu, <hi rend="bold">anakā</hi>deso, <hi rend="bold">sā</hi> itthī. Tiro karīyati pidhīyati yāya, sā <hi rend="bold">tirokaraṇī,</hi> yu. Patisīrāpyatra. <hi rend="bold">Pati</hi>pubbo <hi rend="bold">si</hi> bandhane, ro.</p>

<p rend="bodytext" n="299"><hi rend="paranum">299</hi><hi rend="dot">.</hi> Dvayaṃ uparibandhapaṭe, <hi rend="bold">atha</hi>saddotra liṅgādijotako. Uddhaṃ locate bandhīyateti <hi rend="bold">ullocaṃ, luca</hi> dassane. Candātape vitanyateti <hi rend="bold">vitānaṃ, tanu</hi> vitthāre, ṇo, curādi. Dvayampi punnapuṃsakanti <hi rend="bold">īritaṃ</hi> kathitaṃ.</p>

<p rend="bodytext">Dvayaṃ sināne. <hi rend="bold">Naha</hi> soce, karaṇe yu, <hi rend="bold">sinā</hi> soce, karaṇe yu, ‘‘sināne’’ti sattamyantaṃ padaṃ. Dvayaṃ kulyādinā <note>kuṭyādinā (ka.), kujjanādinā (nissaya), kuṅkumahaliddādinā (cintāmaṇiṭīkā 16.121)</note> aṅganimmalīkaraṇe. Ubbattīyate visārīyate malamaneneti <hi rend="bold">ubbattanaṃ, vatu</hi> vattane, bhūvādi. <hi rend="bold">Majja</hi> suddhiyaṃ, yu. <hi rend="bold">Sama</hi>nti dvayamidaṃ samānatthaṃ.</p>

<p rend="bodytext" n="300"><hi rend="paranum">300</hi><hi rend="dot">.</hi> Tikaṃ nalāṭakate cittake. Tilakākati <hi rend="bold">tilako.</hi> Cittakākati <hi rend="bold">cittakaṃ. Ca</hi>kārena tamālapattākati <hi rend="bold">tamālapattaṃ</hi><pb ed="M" n="0.0210" />. Sāmaññena visesakaṃ, ubho <hi rend="bold">visesakatilakā</hi> anitthī, sesadvayaṃ napuṃsakaṃ <note>amara 16.123</note>.</p>

<p rend="bodytext">Tikaṃ candane, <hi rend="bold">cadi</hi> hilādane, hilādanaṃ sukhāpanaṃ, yu. Gandhānaṃ sāro uttamo <hi rend="bold">gandhasāro,</hi> gandhayutto sāro thiraṃso vā gandhasāro. Malayadīpagirimhi jāyatīti <hi rend="bold">malayajo.</hi> Bhaddasirīpyatra.</p>

<p rend="bodytext" n="301"><hi rend="paranum">301</hi><hi rend="dot">.</hi> Tikaṃ pītacandane. ‘‘Gosīsa’’iti pabbate malaye dese jātaṃ <hi rend="bold">gosīsaṃ,</hi> go viya jalaṃ viya sītanti vā gosītaṃ, tadeva <hi rend="bold">ta</hi>ssa <hi rend="bold">sa</hi>kāraṃ katvā <hi rend="bold">gosīsaṃ.</hi> Tilapaṇṇappamāṇapaṇṇayuttatāya <hi rend="bold">telapaṇṇikaṃ.</hi> Manaṃ haratīti hari, tameva candananti <hi rend="bold">haricandanaṃ.</hi> Pītasāru, susītaṃpyatra. <hi rend="bold">Gosīsā</hi>dayo tayo pume, napuṃsake ca vattanti.</p>

<p rend="bodytext">Catukkaṃ rattacandane. Tilapaṇṇappamāṇapaṇṇayuttatāya <hi rend="bold">tilapaṇṇī.</hi> Purimena bhedakaraṇatthaṃ na vuddhi. Pattamaṅgamasseti <hi rend="bold">pattaṅgaṃ,</hi> khuddapaṇṇatāya appadhānapattamiccattho. ‘‘Aṅgaṃ gattanti kopāya-patīkesvappadhānake’’ti hi <hi rend="bold">nānatthasaṅgahe. Rañja</hi> rāge, hetukattari yu. Rattavaṇṇatāya rattañca taṃ candanañceti <hi rend="bold">rattacandanaṃ, amarakose</hi> pana <hi rend="bold">‘‘gosīsā</hi>dīni <hi rend="bold">rattacandana</hi>ntāni visese vattantī’’ti <note>amara 16.131</note> vuttāni. Tatra gosīsassa yathāvuttoyevattho. Dhavalaṃ, susītalaṃ, candanaṃ, telapaṇṇikaṃ malayapabbatadesajameva. <hi rend="bold">Hari</hi> maṇḍūko, tadākāre pabbate jātaṃ candanaṃ <hi rend="bold">haricandanaṃ.</hi> Pakkambaphalagandhi pītavaṇṇaṃ. <hi rend="bold">Tilapaṇṇīpattaṅgāni</hi> rattacandanasadisassa rattasārassa ekassa candanassa nāmāni.</p>

<p rend="bodytext">Dvayaṃ <pb ed="M" n="0.0211" /> rattacandane. Atha vā tilapaṇyādīni cattāri lohitacandanasadisassa rattasārassa ekassa candanavisesassa nāmāni. Kucandanaṃpyatra. ‘‘Pattaṅgaṃ rañjanaṃ rattaṃ, patraṅgañca kucandana’’nti <hi rend="bold">ratanamālāyaṃ.</hi></p>

<p rend="bodytext" n="302"><hi rend="paranum">302</hi><hi rend="dot">.</hi> Dvayaṃ vaṇijādīnaṃ ‘‘kāḷeyā’’iti rūḷhepītakaṭṭhe. Kāḷavaṇṇaṃ anusarati sīlenāti <hi rend="bold">kāḷānusārī,</hi> kāḷavaṇṇajanakotyattho. Kāḷaṃ janetīti kāḷiyaṃ, <hi rend="bold">‘‘kāḷīya</hi>kantu kāḷeyaṃ, vaṇṇadaṃ kantijāsaka’’nti <note>jāsakaṃ kantidāyakaṃ (cintāmaṇiṭīkā 16.126)</note><hi rend="bold">byāḍi.</hi></p>

<p rend="bodytext">Tikaṃ agarusāmaññe. <hi rend="bold">Lū</hi> chedane, ho. Lahunāmattā <hi rend="bold">agaru. Ra</hi>ssa <hi rend="bold">la</hi>tte <hi rend="bold">agalu,</hi> dvayaṃ pume. Vaṃsikaṃ, rājārahaṃ, kimijaṃ, joṅgakaṃpyatra.</p>

<p rend="bodytext">Asmiṃ agarumhi kāḷe sati ‘‘kāḷāgarū’’tyuccate. Mallikāpupphagandhi agaru pana maṅgalyoccate.</p>

<p rend="bodytext">Dvayaṃ sallakīdave. Turukkho vutto. <hi rend="bold">Piḍi</hi> saṅghāte, ṇvu. Sihalo, yāvaṇopyatra.</p>

<p rend="bodytext" n="303"><hi rend="paranum">303</hi><hi rend="dot">.</hi> Dvayaṃ miganābhiyaṃ. <hi rend="bold">Kattha</hi> silāghāyaṃ, ūro, nadādi, sakatthe ko. Migassa mado <hi rend="bold">migamado,</hi> migo marati yenāti vā migamaro, so eva <hi rend="bold">migamado.</hi></p>

<p rend="bodytext">Dvayaṃ <pb ed="M" n="0.0212" /> kuṭṭhe. <hi rend="bold">Kuṭa</hi> chedane, ṭho, to vā, ‘‘kuṭādīhi ṭho’’ti ṭho, <hi rend="bold">kuṭṭhaṃ,</hi> rogabhedepi. Attano chāyūpagate aje pāletīti <hi rend="bold">ajapālakaṃ,</hi> ṇvu. Pāribhābyaṃ, pākalaṃ <note>phālakī (ka.)</note>, uppalaṃ, vāppaṃpyatra.</p>

<p rend="bodytext">Dvayaṃ piḍaṅge. Rogaṃ lunanto aṅgati gacchatīti <hi rend="bold">lavaṅgo.</hi> Devānaṃ kusumaṃ pupphaṃ <hi rend="bold">devakusumaṃ.</hi> Sirisaññaṃpyatra.</p>

<p rend="bodytext">Dvayaṃ kuṅkume. Kasmīraraṭṭhe jātaṃ <hi rend="bold">kasmīrajaṃ.</hi> Aggisikhaṃ, varaṃ, vallīkaṃ, pītanaṃ, rattasaṅkocaṃ, pisunaṃ, dhīraṃ lohitacandanaṃpyatra.</p>

<p rend="bodytext" n="304"><hi rend="paranum">304</hi><hi rend="dot">.</hi> Dvayaṃ dhunake. Yakkhehi kato dhūpo <hi rend="bold">yakkhadhūpo,</hi> yakkho devo. Sajjarukkhassa sileso <hi rend="bold">sajjulaso.</hi> Assu, <hi rend="bold">si</hi>lopo, essattañca, sajjassa raso davo sajjulaso, assu, <hi rend="bold">la</hi>ttañca. Sajjarasotipi pāṭho. Rālo, sabbaraso, bahurūpopyatra.</p>

<p rend="bodytext">Tikaṃ takkole. <hi rend="bold">Takka</hi> vitakke, olo. <hi rend="bold">Kula</hi> saṅkhyāne, ṇvu. Kosayuttaṃ phalametassāti <hi rend="bold">kosaphalaṃ.</hi> Dvayaṃ jātiphale. Kosasahitaṃ jātiphalametassāti <hi rend="bold">jātikosaṃ.</hi> Jātiphalametassa, na kittimanti <hi rend="bold">jātiphalaṃ.</hi></p>

<p rend="bodytext" n="305"><hi rend="paranum">305</hi><hi rend="dot">.</hi> Pajjaddhaṃ kappūre, ghano hutvā saratīti <hi rend="bold">ghanasāro.</hi> Abbhamiva sitaṃ <hi rend="bold">sitabbho,</hi> abhidhānato pubbanipāto, <hi rend="bold">kappa</hi><pb ed="M" n="0.0213" /> sāmatthiye, ūro. Candasañño, himavāluko, himāvhayopyatra.</p>

<p rend="bodytext">Pajjaddhaṃ lākhāyaṃ, ā bhuso rattaṃ karotīti <hi rend="bold">alattako, la</hi>ttaṃ, kvi. <hi rend="bold">Yu</hi> missane, ṇvu. <hi rend="bold">Lākha</hi> sosane, a, <hi rend="bold">lā</hi> ādāne vā, kho. <hi rend="bold">Jana</hi> janane, tu, <hi rend="bold">na</hi>lopo. Dumāmayopyatra.</p>

<p rend="bodytext" n="306"><hi rend="paranum">306</hi><hi rend="dot">.</hi> Dvayaṃ saraladdave. Siriyā lakkhiyā āvāso <hi rend="bold">sirivāso.</hi> Saralanāmakassa rukkhassa davo raso <hi rend="bold">saraladdavo.</hi> Pāyaso, vakadhūpo, siriveṭṭhopyatra. ‘‘Sirivāse paramanne ca, pāyaso sammato pume’’ti <note>cintāmaṇiṭīkā 16.129</note><hi rend="bold">ruddo.</hi> Dvayaṃ añjane. <hi rend="bold">Añju</hi> byattimakkhanagatikantīsu, yu. <hi rend="bold">Kajja</hi> byasane. Kajjati roganti <hi rend="bold">kajjalaṃ,</hi> alo.</p>

<p rend="bodytext">Dvayaṃ gandhagāhāpanacuṇṇe, <hi rend="bold">vasa</hi> hiṃsattho, vasati duggandhanti vāso, ṇo, <hi rend="bold">vāsa</hi> upasevāyaṃ vā, <hi rend="bold">vasa</hi> nivāse vā. So eva cuṇṇaṃ. <hi rend="bold">Yuja</hi> yoge, kammani ṇo, vāso eva yogo <hi rend="bold">vāsayogo.</hi> Dvayaṃ vilepanamatte. <hi rend="bold">Vaṇṇa</hi> vaṇṇakriyāvitthāraguṇavacanesu, curādi. Vaṇṇayatīti <hi rend="bold">vaṇṇakaṃ.</hi> Ṇvu. <hi rend="bold">Lipa</hi> upadehe. Vilepīyateti <hi rend="bold">vilepanaṃ,</hi> kammani yu.</p>

<p rend="bodytext" n="307"><hi rend="paranum">307</hi><hi rend="dot">.</hi> Yo gandhamālyadhūpādīhi vatthatambulādīnaṃ saṅkhāro, taṃ ‘‘vāsana’’mityuccate, <hi rend="bold">vāsa</hi> upasevāyaṃ, vāsīyate saṅkharīyateti <hi rend="bold">vāsanaṃ,</hi> yu.</p>

<p rend="bodytext">Tikaṃ <pb ed="M" n="0.0214" /> pupphadāme. <hi rend="bold">Mā</hi> māne, lo, <hi rend="bold">mala</hi> dhāraṇe vā, a. Mālova mālyaṃ. <hi rend="bold">Dama</hi> gatiyaṃ, pupphāni damantyatreti <hi rend="bold">pupphadāmaṃ,</hi> pupphānaṃ rāsikaraṇaṭṭhānamiccattho. <hi rend="bold">Dā</hi> lavane vā, mo. <hi rend="bold">Amarakose</hi> pana ‘‘mālāmālyāni muddhani pavattāya mālāya nāmānī’’ti <note>amara 16.135</note> vadati. <hi rend="bold">Mālamālya</hi>saddā pupphepi, ‘‘mālā mālyaṃ pasune’’ti hi <hi rend="bold">nānatthasaṅgahe.</hi> Dvayaṃ gandhaggāhite vatthādo. <hi rend="bold">Bhū</hi> sattāyaṃ, kammani to, vuddhādi. Vāsāpeti gandhaṃ gāhāpeti yanti <hi rend="bold">vāsitaṃ, vasa</hi> nivāse, kamme to, tīsu, yathā – bhāvito paṭo, bhāvitā celī, bhāvitaṃ vatthaṃ. Vāsito, vāsitā, vāsitaṃ vatthaṃ.</p>

<p rend="bodytext" n="308"><hi rend="paranum">308</hi><hi rend="dot">.</hi> Pañcakaṃ muddhamālāyaṃ. <hi rend="bold">Tasi</hi> alaṅkāre, bhūvādi. Uddhaṃ tasīyateti <hi rend="bold">uttaṃso.</hi> Sikhāyaṃ jāto <hi rend="bold">sekharo,</hi> ro. Muddhaṃ avati rakkhatīti <hi rend="bold">aveḷā, ava</hi> rakkhaṇe, elo, ḷattaṃ. ‘‘Āveḷā’’tipi pāṭho, dīghattaṃ. Sekharo ca āveḷā cāti dvando. Muddhani alaṅkataṃ mālyaṃ <hi rend="bold">muddhamālyaṃ,</hi> tasmiṃ. <hi rend="bold">Ava</hi>pubbo <hi rend="bold">tasi</hi> alaṅkāre, uddhaṃ tasīyateti avataṃso, so eva <hi rend="bold">vaṭaṃsako,</hi> sakatthe ko, <hi rend="bold">ta</hi>ssa <hi rend="bold">ṭo,</hi> anekatthattā upasagganipātānaṃ uddhaṃbhāvajotako cettha <hi rend="bold">ava</hi>saddoti tathottaṃ.</p>

<p rend="bodytext">Tikaṃ seyyāyaṃ. Sayantyassaṃ <hi rend="bold">seyyā,</hi> yo. Sayantyatreti <hi rend="bold">sayanaṃ, sena</hi>ñca. Ubhayatrapi adhikaraṇe yu, isse, <hi rend="bold">e aya,</hi> itaratra ettaṃ, ‘‘vā paro asarūpā’’ti alopo ca, sayanīpyatra.</p>

<p rend="bodytext">Dvayaṃ <pb ed="M" n="0.0215" /> mañce. <hi rend="bold">Pari</hi>pubbo <hi rend="bold">aki</hi> lakkhaṇe, ṇo, <hi rend="bold">i</hi>lopo, <hi rend="bold">ra</hi>ssa <hi rend="bold">la</hi>ttaṃ. <hi rend="bold">Maci</hi> dhāraṇocchāyapūjanesu, bhūvādi a, sakatthe ko. Khaṭāpyatra, khaṭyate ākaṅkhate sayanatthikehīti <hi rend="bold">khaṭā, khaṭa</hi> ākaṅkhāyaṃ.</p>

<p rend="bodytext" n="309"><hi rend="paranum">309</hi><hi rend="dot">.</hi> Dvayaṃ mañcādhāre. Mañcassa ādhāro <hi rend="bold">mañcādhāro.</hi> Paṭipajjati pavattati seyyā yena, so <hi rend="bold">paṭipādo.</hi> Mañcaṅge mañcāvayave <hi rend="bold">aṭani</hi>saddo itthiyaṃ, <hi rend="bold">aṭa</hi> gamanattho, ani, yu vā, nadādi, rasso.</p>

<p rend="bodytext" n="310"><hi rend="paranum">310</hi><hi rend="dot">.</hi> Kuḷīrapādādayo ime cattāro <hi rend="bold">mañcantarā</hi> mañcabhedā siyuṃ. Tattha kuḷīro kakkaṭako tassa saṇṭhānapādattā <hi rend="bold">kuḷīrapādo.</hi> Aṭaniyaṃ āhacco, āhacca vā pādo tiṭṭhati yassāti <hi rend="bold">āhaccapādo,</hi> pubbapakkhe ‘‘riccā’’ti yogavibhāgena <hi rend="bold">ricca</hi>paccayanto <hi rend="bold">āhacca</hi>saddo, parapakkhe tu <hi rend="bold">tvā</hi>paccayanto, yassa aṭanichidde pādo pavisitvā tiṭṭhati, so āhaccapādo. <hi rend="bold">Masa</hi> āmasane, āro, sakatthe ko. Yassa pādacchidde aṭani pavisitvā tiṭṭhati, so <hi rend="bold">masārako.</hi> Bundena pādena saha ekābaddhā aṭani yassa so <hi rend="bold">bundikābaddho,</hi> ekārassittaṃ. Ettha ca majjhe dvinnaṃ mañcānaṃ lakkhaṇaṃ vipariyayenāpi vadanti.</p>

<p rend="bodytext" n="311"><hi rend="paranum">311</hi><hi rend="dot">.</hi> Dvayaṃ sīsādhāre. Visesena sīsaṃ vahatīti <hi rend="bold">bibbohanaṃ,</hi> yu, <hi rend="bold">ba</hi>ttaṃ, assottañca. Upadhīyate sīsāsanaṃ karīyateti <hi rend="bold">upadhānaṃ,</hi> yu, <hi rend="bold">dhā</hi> dhāraṇe.</p>

<p rend="bodytext">Tikaṃ <pb ed="M" n="0.0216" /> sāmaññapīṭhe. <hi rend="bold">Pīṭha</hi> hiṃsāsaṃkilesesu, bhūvādi, ṇvu, ā. <hi rend="bold">Yadādi</hi>nā <hi rend="bold">ke</hi> paccaye itthikatākāre pare pubbo <hi rend="bold">a</hi>kāro <hi rend="bold">i</hi>kāramāpajjate, <hi rend="bold">‘‘ke’’</hi>ti kiṃ? Cetanā. ‘‘Paccaye’’ti kiṃ? Bakā. ‘‘Itthī’’ti kiṃ? Pācakā. ‘‘Kata’’iti kiṃ? Vuttakammā, kammapaccayoyaṃ, <hi rend="bold">ta</hi>paccaye pīṭhaṃ <note>moggallāna 4.142 suttampi passitabbaṃ</note>. Āsate asminti <hi rend="bold">āsanaṃ.</hi></p>

<p rend="bodytext">Dvayaṃ uttamārahapīṭhe. <hi rend="bold">Kuca</hi> saṃpaccanakoṭilyapatithambhavilekhanesu, cho. Bhaddaṃ kalyāṇaṃ pīṭhaṃ <hi rend="bold">bhaddapīṭhaṃ.</hi> Gajadantādimayakesamajjaniyampi dvayamidamāhu. Tadā pasādhanī, kaṅkatikāpyatra. <hi rend="bold">Pīṭhantare</hi> dīghapīṭhe <hi rend="bold">āsandī</hi> matā. <hi rend="bold">Sada</hi> visaraṇagatyāvasānesu, nadādi, bindāgamo ca.</p>

<p rend="bodytext" n="312"><hi rend="paranum">312</hi><hi rend="dot">.</hi> Āyāmavitthāravasena mahanto āsanappabhedo ‘‘kojavo’’ti mato, <hi rend="bold">kuju</hi> theyyakaraṇe, ṇo, kuyaṃ pathaviyaṃ javatīti vā <hi rend="bold">kojavo,</hi> ju gatiyaṃ. Dīghena lomena yutto āsanappabhedo <hi rend="bold">‘‘gonako’’</hi>ti mato, <hi rend="bold">gu</hi> sadde, yu, sakatthe ko, ussottaṃ.</p>

<p rend="bodytext">Dvayaṃ attharaṇe. Migalomapuṇṇatāya jātaṃ <hi rend="bold">uṇṇāmayaṃ. Thara</hi> santharaṇe, <hi rend="bold">pā</hi>dipubbova, na kadācipi <hi rend="bold">pā</hi>dirahito, ā bhuso tharīyateti <hi rend="bold">attharaṇaṃ,</hi> yu.</p>

<p rend="bodytext">Dvayaṃ saṃsibbanacittake. Cittarūpamassatthīti <hi rend="bold">cittakaṃ.</hi> Bāhulyena na <hi rend="bold">i</hi>kārāgamo. Vānena saṃsibbanena sañjātaṃ cittarūpamassāti <hi rend="bold">vānacittakaṃ,</hi> sakatthe ko.</p>

<p rend="bodytext" n="313"><hi rend="paranum">313</hi><hi rend="dot">.</hi> Dvayaṃ <pb ed="M" n="0.0217" /> nirantarapupphapaṭe. Ghanaṃ sandhibhūtaṃ puppharūpametthāti <hi rend="bold">ghanapupphaṃ.</hi> Paṭalametissātthīti <hi rend="bold">paṭalikā,</hi> iko. Dvayaṃ bahumudulome setavatthe. <hi rend="bold">Si</hi> sevāyaṃ, sivatthikehi sevīyateti <hi rend="bold">seto,</hi> to. <hi rend="bold">Paṭa</hi> gamane, ṇvu, <hi rend="bold">paṭikā,</hi> addhendupāsāṇepi.</p>

<p rend="bodytext">Dvīsupi pariyantesu yassā dasā santi, sā <hi rend="bold">uddalomī,</hi> uditaṃ dvīsu lomaṃ dasā yassā sā <hi rend="bold">uddalomī,</hi> issattaṃ, dvittañca. Ekasmiṃ pariyanteyeva dasā yassā <hi rend="bold">ekantalomī,</hi> ekasmiṃ ante pariyante lomaṃ dasā yassātthīti <hi rend="bold">ekantalomī,</hi> uddalomī ca ekantalomī ceti <hi rend="bold">uddalomiekantalomino,</hi> ‘‘padānaṃ sandhi vatticchāto, na samāsantaragesū’’ti vuttepi gāthābhāvato chandohānibhayā visandhi. Yattha pana gāthāyampi <note>agāthāyampi (?)</note> visandhi ‘‘dhammasaṃvaṇṇanāya’ntiādimāhā’’tyādīsu, tattha kathanti? ‘‘Na samāsantaraṅgesū’’ti imassāniccattā tatthāpi na doso, ‘‘nena niddiṭṭhamanicca’’nti hi paribhāsitaṃ <note>naghaṭitaṃ aniccaṃ (paribhāsendusekhara 97)</note>.</p>

<p rend="bodytext" n="314"><hi rend="paranum">314</hi><hi rend="dot">.</hi><hi rend="bold">Tadeva</hi> yathāvuttadvayameva soḷasannaṃ itthīnaṃ <hi rend="bold">naccayoggaṃ</hi> naccassa yogyaṭṭhānabhūtaṃ ‘‘kuttaka’’mityuccate. <hi rend="bold">Hi</hi> padapūraṇe. ‘‘Naccayogyamhī’’tipi pāṭho, tadā bhāvasattamī. Karonti <pb ed="M" n="0.0218" /> ettha naccanti <hi rend="bold">kuttakaṃ, kara</hi> karaṇe, to, assu, bhujādi, sakatthe ko.</p>

<p rend="bodytext">Sīhādirūpehi vicittarūpaṃ vatthaṃ, āsanaṃ vā <hi rend="bold">vikatikā</hi> nāma bhave, ekasseva hi kattuno pakativikatisaṅkhātāvatthāvasena dvittaṃ, vatticchāvasena liṅgasaṅkhyāvibhattibhedañca hoti, yathā – manussā yakkhabhattaṃ ahesuṃ, sattappakaraṇāni abhidhammo nāma bhavanti, devadatto rajjaṃ pāpuṇātīti. Yatra hi pakatiyā vā vikatiyā vāti dvinnampi vuttatā siyā, tatra vācako pakatiyāyeva saṅkhyaṃ gaṇhāti, netarassa tannissitabhāvenāppadhānato <note>kaccāyanasāre 6-7 gāthāsu passitabbaṃ</note>. Yadā pana pakatiyā sambandhādibhāvaṃ vattumicchati, tadā attanā vattabbassa aññatthassābhāvā vikatipyuccate vācakena, yathā – devadattassa rajjaṃ pāpuṇāti, idha pana liṅgabhedeneva vuttaṃ ‘‘cittaṃ vikatikā bhave’’ti. Vikarīyateti <hi rend="bold">vikati.</hi></p>

<p rend="bodytext" n="315"><hi rend="paranum">315</hi><hi rend="dot">.</hi> Kaṭṭissakoseyyasaṅkhātānaṃ dvinnamattharaṇānaṃ karaṇappakāraṃ dassetuṃ ariyāsāmaññamāha <hi rend="bold">‘‘kaṭṭissa’’</hi>miccādi. Kosiyakaṭṭissamayaṃ kosiyasuttakaṭṭissavākehi pakatamattharaṇaṃ kaṭṭissaṃ nāma, virūpekasesavasena kosiyañca kaṭṭissañca kaṭṭissāni, tehi pakataṃ attharaṇaṃ <hi rend="bold">kaṭṭissaṃ.</hi> Kosiyasuttena pakatantu attharaṇaṃ <hi rend="bold">koseyyaṃ</hi> nāma. <hi rend="bold">Ratanapatisibbita</hi>nti idaṃ dvinnampi visesanaṃ, attharaṇañca iti <hi rend="bold">kamā</hi> kamato ‘‘bhave’’ti ajjhāharitabbaṃ. <hi rend="bold">Attharaṇa</hi>saddassānuṇṇāmayesvapi pavattanato etthāpi ‘‘attharaṇa’’nti <pb ed="M" n="0.0219" /> vuttaṃ, yathā – suttaṃ kammanti. Ettha ca <hi rend="bold">ca</hi>kāro pādantattā garūsu gaṇhitabbo, teneva hi sattapaññāsamattā paripuṇṇā honti, ariyāya hi paṭhamapāde dvādasamattā, tathā tatiye, dutiye aṭṭhārasa, catutthe pannarasamattāti sampiṇḍitā sattapaññāsamattā honti.</p>

<p rend="bodytext" n="316"><hi rend="paranum">316</hi><hi rend="dot">.</hi> Tikaṃ dīpe. <hi rend="bold">Dīpa</hi> dittiyaṃ, divādi. Dippatīti <hi rend="bold">dīpo,</hi> ṇo. ‘‘Padīpo’’ti aññapadanivattanatthaṃ upasaggena padaṃ vaḍḍhitaṃ. <hi rend="bold">Juti</hi> dittiyaṃ, bhūvādi, ṇo.</p>

<p rend="bodytext">Dvayaṃ ādāse. ‘‘Pume tū’’ti <hi rend="bold">tva</hi>ntaṃ liṅgapadaṃ. Ādissate asminti <hi rend="bold">ādāso,</hi> ṇo, <hi rend="bold">ā</hi>pubbo <hi rend="bold">disa</hi> pekkhane, issā. Dippati etthāti <hi rend="bold">dappaṇo,</hi> yu, issattaṃ. Makuropyatra.</p>

<p rend="bodytext">Dvayaṃ cammamayakīḷāguḷake. Vāsabhavanehi yuvatīhi saha kīḷāsambhavā ñeyyā, tappakkamenassābhidhānaṃ. <hi rend="bold">Guḍi</hi> vedhane, ṇuko, usse, <hi rend="bold">gudda</hi> kīḷāyameva vā, tadā <hi rend="bold">da</hi>ssa <hi rend="bold">ṇḍo. Kadi</hi> avhāne rodane ca, ṇuko, <hi rend="bold">kudda</hi> kīḷāyameva vā, ussattaṃ, pu<hi rend="bold">bbada</hi>ssa <hi rend="bold">no.</hi></p>

<p rend="bodytext">Dvayaṃ bījanīmatte. <hi rend="bold">Vaṭi</hi> vibhājane, tālavaṇṭehi katattā <hi rend="bold">tālavaṇṭaṃ.</hi> Vaṇṭaṃ nāma bījanādikaraṇatthaṃ visuṃ bhājito tālapattāvayavo, <hi rend="bold">tālavaṇṭa</hi>saddassa yathāvuttavacanatthayogepi sati saññāsaddattā bījanīsāmaññe pavatti veditabbā. Yadā pana tālavaṇṭehi katabījanimeva vattumicchati, tadā ekena <hi rend="bold">tāla</hi>saddena visesetvā ‘‘tālatālavaṇṭa’’nti vattabbaṃ. Yathā – tilassa telaṃ, sugatassa sugatacīvaranti. Bijanti vāyunā yojayanti yāya <pb ed="M" n="0.0220" />, sā <hi rend="bold">bījanī,</hi> yu, nadādi, <hi rend="bold">yuja</hi> yoge, <hi rend="bold">ya</hi>ssa <hi rend="bold">vo,</hi> ussī, <hi rend="bold">vaja</hi> gatiyaṃ vā assī. Byajanaṃpyatra.</p>

<p rend="bodytext" n="317"><hi rend="paranum">317</hi><hi rend="dot">.</hi> Dvayaṃ caṅkoṭake. <hi rend="bold">Kuṭa</hi> chedane, sakatthe ko. <hi rend="bold">Karaḍi</hi> bhājanatthe, ko. Dvayaṃ kappūrādisampuṭe <note>sarūpakādisampuṭe (ka.)</note>. Samuggacchatīti <hi rend="bold">samuggo,</hi> kvi. <hi rend="bold">Puṭa</hi> saṃsilesane, bhūvādi, a.</p>

<p rend="bodytext">Pajjaddhaṃ methune. Gāmavāsīnaṃ dhammo ācāro <hi rend="bold">gāmadhammo, gāma</hi>saddena cettha gāmavāsino vuttā, yathā ‘‘gāmo āgato’’ti. Asataṃ asappurisānaṃ dhammo, saddhammapaṭipakkhattā vā <hi rend="bold">asaddhammo. Byaya</hi> khaye, byayati balametenāti <hi rend="bold">byavāyo,</hi> majjhe <hi rend="bold">vā</hi>gamo, atha vā vigato ayo vuḍḍhi tasmāti avāyo, atisayo avāyo <hi rend="bold">byavāyo.</hi> Mithunānaṃ itthipurisānaṃ samānacchandānaṃ ācāro <hi rend="bold">methunaṃ,</hi> tadaññesu upacāro, <hi rend="bold">ramu</hi> ramane, bhāve, karaṇe vāti.</p>

<p rend="bodytext" n="318"><hi rend="paranum">318</hi><hi rend="dot">.</hi> Catukkaṃ vivāhe. <hi rend="bold">Vaha</hi> pāpuṇe, ṇo. <hi rend="bold">Upa</hi>pubbo <hi rend="bold">yamu</hi> uparame, a. Aññamaññassa pāṇino gahaṇaṃ <hi rend="bold">pāṇiggaho. Nī</hi> naye, a. Ubbāho, pāṇipīḷanaṃpyatra.</p>

<p rend="bodytext">Dhammakāmatthā tayo vaggā vuccante. Āgamaniddiṭṭho samācāro <hi rend="bold">dhammo.</hi> Visayavisayisannipātajaṃ sukhaṃ <hi rend="bold">kāmo.</hi> Sabbopakaraṇaṃ <pb ed="M" n="0.0221" /><hi rend="bold">attho. Samokkhakā</hi> mokkhasahitā dhammakāmatthā catubbaggo vuccante. Tivaggena visaṃyutto <hi rend="bold">mokkho</hi> nibbānaṃ. Tulyabalehi pana dhammādīhi catūhi padhānehi <hi rend="bold">catubhadra</hi><note>amara 17.57</note> muccate.</p>

<p rend="bodytext" n="319-320"><hi rend="paranum">319-320</hi><hi rend="dot">.</hi> Dvayaṃ khujje. Kucchitaṃ vajjatīti <hi rend="bold">khujjo,</hi> kassa <hi rend="bold">kho, va</hi>lopo, ṇo. <hi rend="bold">Gaḍi</hi> nindāyaṃ, ulo.</p>

<p rend="bodytext">Tikaṃ rassasarīre puggale. <hi rend="bold">Rasa</hi> sadde, so. Byāmappamāṇaṃ na lātīti <hi rend="bold">vāmano,</hi> nerutto. Rasso ca vāmano ceti dvando. <hi rend="bold">Lakuḍi</hi> vāmanatthe, a, sakatthe ko, laku viya ghaṭikā viya ḍeti pavattetīti vā <hi rend="bold">lakuṇḍako.</hi></p>

<p rend="bodytext">Pañcakaṃ paṅguḷajane. Parena aṅgatīti <hi rend="bold">paṅguḷo,</hi> ulo. Pīṭhena sappati sīlenāti <hi rend="bold">pīṭhasappī, sappa</hi> gamane, <hi rend="bold">u</hi>paccaye <hi rend="bold">paṅgu,</hi> dvīsu. Chinno gamanādiiriyāpatho yassāti so <hi rend="bold">chinniriyāpatho.</hi> Vigatā akkhasadisā jaṅghā yassāti <hi rend="bold">pakkho,</hi> yathā hi rathassa akkhe bhinne gamanaṃ na sijjhati, tatheva tassāpi akkhajaṅghāya bhinnāyāti opammasaṃsandanaṃ.</p>

<p rend="bodytext">Dvayaṃ khañje. <hi rend="bold">Khaji</hi> gativekalye, bhūvādi, khañjatīti, a. <hi rend="bold">Khoḍi</hi> gatipaṭighāte, ko.</p>

<p rend="bodytext">Dvayaṃ <pb ed="M" n="0.0222" /> avākye. Vattumasakkuṇeyyattā migasadisoti <hi rend="bold">mūgo,</hi> issū. Suññaṃ vaco yassāti so <hi rend="bold">suññavaco.</hi></p>

<p rend="bodytext">Hatthādivaṅko puriso ‘‘kuṇī’’tyuccate. Kuṇanaṃ kuṇo hatthādivekalyaṃ, tametassatthīti <hi rend="bold">kuṇī,</hi> atha vā <hi rend="bold">kuṇa</hi> saṅkocane, ī, kucchitaṃ nayatīti vā <hi rend="bold">kuṇī, ṇa</hi>ttaṃ, ‘‘hatthena kuṇī, pādena kuṇī’’iccādipayogā. Dvayaṃ apāṅgadassane jane. <hi rend="bold">Vala</hi> saṃvaraṇe, iro. Kucchitaṃ karotīti <hi rend="bold">kekaro,</hi> usse.</p>

<p rend="bodytext" n="321"><hi rend="paranum">321</hi><hi rend="dot">.</hi> Dvayaṃ nikkesasīse. Nikkesaṃ sīsametassa, <hi rend="bold">khala</hi> khalane, sañcaye ca, āṭo, nikkesattā khaṃ tucchaṃ sīsaṃ lātīti <hi rend="bold">khallāṭo,</hi> ṭo.</p>

<p rend="bodytext">Tikaṃ khuramuṇḍasīse. <hi rend="bold">Muṇḍa</hi> khaṇḍane, bhūvādi, a. <hi rend="bold">Bhaṇḍa</hi> paribhāsane, u, sakatthe ko, <hi rend="bold">muṇḍako,</hi> muṇḍikopyatra.</p>

<p rend="bodytext">Akkhīnaṃ majjhe ekenākkhinā suñño kāṇo nāma, <hi rend="bold">kaṇa</hi> saddagatinimīlanesu, ṇo, kaṇati nimīlatīti <hi rend="bold">kāṇo,</hi> taṃ panassa nimīlanaṃ ekenevakkhinā. <hi rend="bold">Aṭṭhakathā</hi>dīsu pana ‘‘kāṇoti ekacchikāṇo, ubhayacchikāṇo vā’’ti <note>saṃ. ni. aṭṭha. 1.1.132</note> vuttaṃ. <hi rend="bold">Dvayena</hi> akkhidvayena suñño <hi rend="bold">andho</hi> nāma, <hi rend="bold">andha</hi> dassanūpasaṃhāre, a.</p>

<p rend="bodytext" n="322"><hi rend="paranum">322</hi><hi rend="dot">.</hi> Dvayaṃ <pb ed="M" n="0.0223" /> naṭṭhasotappasāde. <hi rend="bold">Bandha</hi> bandhane, iro. <hi rend="bold">Na</hi>lopo. Suti kaṇṇo hīno vikalo yassāti <hi rend="bold">sutihīno.</hi> Eḷopyatra.</p>

<p rend="bodytext">Tikaṃ gilānasāmaññe. <hi rend="bold">Gila</hi> hāsakkhaye, yu, byādhirogosañjāto yassa <hi rend="bold">byādhito. Ata</hi> sātaccagamane, adhikaraṇe, kattari vā uro, <hi rend="bold">āturo,</hi> dīghādi. Āmayāvī, vikato, apaṭu, abbhamito, abbhāntopyatra.</p>

<p rend="bodytext">Ummādo vātādipakopo rogaviseso, tabbati ummatto, <hi rend="bold">mada</hi> ummāde, uggatehi vātādidosehi madayatīti <hi rend="bold">ummādo,</hi> ṇo. <hi rend="bold">Khujjā</hi>dayo <hi rend="bold">ummatta</hi>ntā vāccaliṅge yuttatāya vāccaliṅgikā, yathā – khujjo puriso, khujjā itthī, khujjaṃ napuṃsakaṃ. Ummatto puriso, ummattā itthī, ummattaṃ napuṃsakaṃ.</p>

<p rend="bodytext" n="323"><hi rend="paranum">323</hi><hi rend="dot">.</hi> Navakaṃ rogamatte. <hi rend="bold">Taki</hi> kicchajīvane, bhūvādi, ā bhuso taṅkatīti <hi rend="bold">ātaṅko,</hi> a. <hi rend="bold">Ama</hi> roge, yo, <hi rend="bold">maya</hi> gatimhi vā, atha vā <hi rend="bold">ama</hi> roge, curādi, āmayati rujjatīti <hi rend="bold">āmayo,</hi> a, kāritalopābhāvo. <hi rend="bold">Vidha</hi> vijjhane, vijjhatīti <hi rend="bold">byādhi,</hi> i, <hi rend="bold">a</hi>kāravaṇṇāgamo, <hi rend="bold">bādha</hi> vibādhāyaṃ vā, tadā <hi rend="bold">yā</hi>gamo, vividhā vā ādhayo manopīḷā yasmiṃsa <pb ed="M" n="0.0224" /><hi rend="bold">byādhi, ‘‘pume</hi> ādhi mānasī byathā’’ti <note>amara 8.28</note> hi <hi rend="bold">amarakose</hi> vuttaṃ. Rogegado, kuverāyudhe gadā, gado bhātharikaṇhassa, ‘‘āmaye cāyudhe gadā’’ti hi <hi rend="bold">nānatthasaṅgahe. Ruja</hi> roge, kattari ṇo, rujā itthī. Gilānassa bhāvo <hi rend="bold">gelaññaṃ. Kala</hi> gatisaṅkhyānesu, na kalati yena taṃ akalaṃ, tameva <hi rend="bold">akallaṃ,</hi> lo. <hi rend="bold">Bādha</hi> vibādhāyaṃ, bhūvādi, a. Upatāpopyatra.</p>

<p rend="bodytext">Dvayaṃ khayaroge, rasādisattadhātuyo sosayatīti <hi rend="bold">soso, susa</hi> sosane, divādi, ṇo. <hi rend="bold">Khi</hi> khaye, khayatīti, a. Yakkhā, rājayakkhāpyatra. <hi rend="bold">Yakkha</hi> pūjāyaṃ, curādi.</p>

<p rend="bodytext" n="324"><hi rend="paranum">324</hi><hi rend="dot">.</hi> Dvayaṃ nāsaroge. Apihitā nāsā anenāti <hi rend="bold">pīnāso, pīnaso</hi>pi. Upasaggato nāsāya bahubbīhimhi <hi rend="bold">nasā</hi>desaṃ kubbanti <note>pāṇini 5.4.119</note>, apissākāralopo vaṇṇanāso, rassassa dīghatā. ‘‘Soso yakkhā rājayakkhā, patīssāyo tu pīnaso, āpīnaso patissāyo’’ti <hi rend="bold">rabhaso.</hi> Patissayopyatra. Vejjaganthe imesaṃ pīnasapatissāyānaṃ bhedo abhihito –</p>

<p rend="gatha1">Ānahyate yassa visussate ca,</p>

<p rend="gatha2">Kilidyate dhūpati ceva nāsā;</p>

<p rend="gatha3">Na ñāyate gandharase ca jantu,</p>

<p rend="gathalast">Duṭṭhaṃ vijaññā tamapīnasenāti.</p>

<p rend="gatha1">Ānaddhā <pb ed="M" n="0.0225" /> pihitā nāsā,</p>

<p rend="gatha2">Tanusāvappasekinī;</p>

<p rend="gatha3">Galatāloṭṭhasoso ca,</p>

<p rend="gatha2">Nittodo saṅkhakadvaye;</p>

<p rend="gatha3">Bhave saro paghāto ca,</p>

<p rend="gathalast">Patissāyoti lakkhitoti.</p>

<p rend="bodytext">Iha tvabhedenottaṃ. <hi rend="bold">Pati</hi>pubbo <hi rend="bold">si</hi>dhātu rujatyattho. Nāsikāya jāto rogo <hi rend="bold">nāsikārogo.</hi></p>

<p rend="bodytext">Ghāne pavatto assavo siṅghānikā nāma, <hi rend="bold">siṅgha</hi> āghāne, bhūvādi, siṅghatīti siṅghānaṃ, yu, tattha jātā <hi rend="bold">siṅghānikā.</hi> Ā punappunaṃ savati sandatīti <hi rend="bold">assavo, sū</hi> abhisave. Dvayaṃ vaṇamatte. <hi rend="bold">Ara</hi> gamane, u, <hi rend="bold">aru,</hi> napuṃsakeyeva. <hi rend="bold">Vaṇa</hi> gattavicuṇṇane, curādi, a, <hi rend="bold">vaṇo,</hi> anitthī. Dvayaṃ phoṭe. <hi rend="bold">Phuṭa</hi> saṃsilesane, bhūvādi, <hi rend="bold">phoṭo,</hi> ṇo. <hi rend="bold">Pīḷa</hi> vibādhāyaṃ, curādi, ṇvu, ‘‘itthiyamato <hi rend="bold">ā</hi>paccayo’’ti ā, pīḷako, pīḷakā, pīḷakaṃ, tīsvapi, tathā phoṭo.</p>

<p rend="bodytext" n="325"><hi rend="paranum">325</hi><hi rend="dot">.</hi> Dvayaṃ pakkavaṇādīsu sañjātaduggandhavisese. <hi rend="bold">Pubba</hi> pūraṇe, bhūvādi, a. <hi rend="bold">Pūya</hi> visaraṇe, duggandhe ca, bhūvādi.</p>

<p rend="bodytext">Dvayaṃ lohitanissaraṇaroge. Rattassa lohitassa saṇṭhānamatikkamitvā saraṇaṃ gamanaṃ <hi rend="bold">rattātisāro.</hi> Pakkhandati nissaratīti <hi rend="bold">pakkhandikā. Kamu</hi> padavikkhepe. ‘‘Itthiyamatiyavo vā’’titi. ‘‘Pakkamādīhinto ce’’ti ettha <hi rend="bold">ca</hi>kārena <hi rend="bold">tissa</hi>nti, dhātvantalopo ca, sakatthe ko. Dvitte. <hi rend="bold">Yadā</hi>dinā parakakārassa <hi rend="bold">kho,</hi> pakkhandikā.</p>

<p rend="bodytext">Dvayaṃ <pb ed="M" n="0.0226" /> apamāre. Saraṇaṃ sāro, apagato sāro yena <hi rend="bold">apamāro, sa</hi>ssa <hi rend="bold">mo.</hi> Itaratra <hi rend="bold">ma</hi>kārāgamo. Dvayaṃ pādabhede. Pādassa phoṭo bhedanaṃ daraṇaṃ <hi rend="bold">pādaphoṭo, phuṭa</hi> bhede. Virūpo pādo etāya hetubhūtāyāti <hi rend="bold">vipādikā.</hi> Samāsante ko, pubbākārassittaṃ, vidārīyamānattā vipajjamāno pādo assanti vā <hi rend="bold">vipādikā.</hi></p>

<p rend="bodytext" n="326"><hi rend="paranum">326</hi><hi rend="dot">.</hi> Dvayaṃ vuḍḍhippattaṇḍakosaroge. Vuḍḍhippatto rogo <hi rend="bold">vuḍḍhirogo.</hi> Vātapūritaṃ aṇḍaṃ koso <hi rend="bold">vātaṇḍaṃ.</hi> Dvayaṃ thūlapādaroge. Ghanābhāvato sithilaṃ padaṃ <hi rend="bold">sīpadaṃ,</hi> vaṇṇanāso, dīghādi. Bhāro pādo yassa, tassa bhāvo <hi rend="bold">bhārapādatā.</hi></p>

<p rend="bodytext">Pañcakaṃ kaṇḍuyaṃ. <hi rend="bold">Kaṇḍa</hi> bhedane, u, dīghe kaṇḍū, <hi rend="bold">vadhū</hi>saddova. <hi rend="bold">Ti</hi>mhi <hi rend="bold">kaṇḍūti,</hi> assū, curādittā <hi rend="bold">ya</hi>mhi <hi rend="bold">kaṇḍūyā, ya</hi>lopābhāvo. <hi rend="bold">Khajja</hi> theyyakaraṇabyathanesu, bhūvādi, u. <hi rend="bold">Yu</hi>mhi <hi rend="bold">kaṇḍūvanaṃ,</hi> assū. <hi rend="bold">Uvā</hi>deso, dīgho ca.</p>

<p rend="bodytext" n="327"><hi rend="paranum">327</hi><hi rend="dot">.</hi> Tikaṃ kacchuyaṃ. Yā ‘‘khasurogo’’ti vuccati. Pātyattānanti <hi rend="bold">pāmaṃ,</hi> mana, pāmāpyatthi, pulliṅgo, rājādi, visesena tacchati kāsanti <hi rend="bold">vitacchikā, taccha</hi> tanukaraṇe, ṇvu <pb ed="M" n="0.0227" />, ‘‘vivacchikā’’ <note>viccaccikā (amara 16.53)</note> tipi pāṭho. <hi rend="bold">Vaccha</hi> paribhāsanatajjanesu, bhūvādi. <hi rend="bold">Kaca</hi> bandhane, u, <hi rend="bold">ca</hi>ssa <hi rend="bold">cha</hi>ttaṃ, dvittādi. Tilakāḷakantaṃ dvayaṃ dvayaṃ samatthaṃ. Tatra dvayaṃ sothe. Su gativuḍḍhīsu, bhūvādi, tho. <hi rend="bold">Thu</hi>paccaye <hi rend="bold">sayathu,</hi> ussattaṃ, <hi rend="bold">yā</hi>gamo ca. Sophopyatra. Sokaṃ phāyati bahulaṃ karotīti <hi rend="bold">sopho, phāya</hi> vuḍḍhiyaṃ, <hi rend="bold">phāya</hi>ssa <hi rend="bold">pho,</hi> nerutto.</p>

<p rend="bodytext">Dvayaṃ arisaroge. Amaṅgalatāya du ninditaṃ nāmamassa <hi rend="bold">dunnāmaṃ,</hi> sakatthe, kucchāyaṃ vā ko, dīghakosikāyaṃ dunnāmā, itthī. Ari viya sasati hiṃ satīti <hi rend="bold">arisaṃ, sasa</hi> hiṃsāyaṃ, kvi, <hi rend="bold">ara</hi> gamane vā, iso. Dvayaṃ vamanaroge. <hi rend="bold">Chadda</hi> vamane, curādi, ṇvu. <hi rend="bold">Vamu</hi> uggiraṇe, thu. Vamidhupyatra. <hi rend="bold">Chaddikā, vami</hi> itthiyaṃ, <hi rend="bold">vamathu</hi> pume.</p>

<p rend="bodytext" n="328-329"><hi rend="paranum">328-329</hi><hi rend="dot">.</hi> Dvayaṃ paritāpe. <hi rend="bold">Du</hi> paritāpe, tanādi, thu. Paritapanaṃ santāpanaṃ <hi rend="bold">paritāpo.</hi> Dvayaṃ tilakāḷake. Tilasaṇṭhānaṃ viya jāyatīti <hi rend="bold">tilako.</hi> Tilaṃ viya kāḷo hutvā jāyatīti <hi rend="bold">tilakāḷako.</hi></p>

<p rend="bodytext">Mahāvireko ‘‘visūcikā’’tyuccate. Nissesato sucati gacchatīti <hi rend="bold">sūcikā. Suci, suca</hi> gatiyaṃ, bhūvādi. <hi rend="bold">Suca</hi> soceyye <pb ed="M" n="0.0228" /> vā, nissesato socetīti <hi rend="bold">visūcikā,</hi> visesena sūci viya vijjhatīti vā <hi rend="bold">visūcikā.</hi> Bahumosaraṇattā mahanto vireko <hi rend="bold">mahāvireko, rica</hi> viyojanasampucchanesu, ṇo.</p>

<p rend="bodytext">Bhagandalādayo satta <hi rend="bold">āmayantarā</hi> rogabhedā bhavanti. Tatra gudasamīpajo vaṇaviseso bhagandalā, itthī. Bhagaṃ yoni, taṃ dārayatīti rūḷhīto <hi rend="bold">a</hi>paccayanto nipātito. <hi rend="bold">Dara</hi> vidāraṇe, bhūvādi, <hi rend="bold">la</hi>tte <hi rend="bold">bhagandalā.</hi> Bhagandaropyatra. Meho muttameho, so ca bahumuttatāya <hi rend="bold">madhumeho, rattameho, sukkameho</hi>tyanekavidho. <hi rend="bold">Miha</hi> secane, bhūvādi, mihati muttanti <hi rend="bold">meho,</hi> ṇo. <hi rend="bold">Jara</hi> roge. Bhūvādi, jaratīti, a. Jaro pasiddho. <hi rend="bold">Kāsa</hi> saddakucchāyaṃ, dittiyañca, bhūvādi, kāsatīti <hi rend="bold">kāso,</hi> ṇo, kucchitaṃ asatīti vā <hi rend="bold">kāso, kuā</hi>pubbo. <hi rend="bold">Sasa</hi> pāṇane, sasanaṃ <hi rend="bold">sāso,</hi> bhusaṃ sasanametassatthīti vā <hi rend="bold">sāso, kuṭa</hi> chedane, ṭho, <hi rend="bold">kuṭṭhaṃ.</hi> Sāmaññena tacovikāre. Sukke tu <hi rend="bold">sittaṃ. Sūla</hi> rujāyaṃ, bhūvādi, <hi rend="bold">sūlaṃ.</hi> Viddadhi, asmarī, muttakicchādayopyanekā rogabhedā.</p>

<p rend="bodytext">Pajjaddhaṃ vejje. Āyubbedasaṅkhātaṃ vijjaṃ jānātīti <hi rend="bold">vejjo,</hi> ‘‘ṇa rāgā tassedamaññatthesu cā’’ti ṇo, <hi rend="bold">vida</hi> ñāṇe vā, vindatīti <hi rend="bold">vejjo,</hi> ṇyo, <hi rend="bold">dya</hi>ssa <hi rend="bold">jo.</hi> Bhisajjati cikicchatīti <hi rend="bold">bhisakko,</hi> a, <hi rend="bold">ja</hi>ssa <hi rend="bold">ko.</hi> Rogaṃ harati sīlenāti <hi rend="bold">rogahārī,</hi> ṇī. <hi rend="bold">Hara</hi>saddoyaṃ kevalopi ānayanāpanayanesu vattati ‘‘manoharo, dukkhaharo’’iccādīsu, idha apanayane. <hi rend="bold">Kita</hi> rogāpanayane, bhūvādi. Tikicchatīti <hi rend="bold">tikicchako, cha</hi>paccayo, ṇvu, dvittādi. Agadakaropyatra, agadaṃ arogaṃ pāṇīnaṃ karotīti <hi rend="bold">agadakaro,</hi> kammādimhi ṇo.</p>

<p rend="bodytext" n="330"><hi rend="paranum">330</hi><hi rend="dot">.</hi> Dvayaṃ <pb ed="M" n="0.0229" /> sallanīharaṇe vejje. Kāye paviṭṭhasarādisallassa nīharaṇo vejjo <hi rend="bold">sallavejjo.</hi> Yathāvuttaṃ sallaṃ nīharaṇavasena kantati chindatīti <hi rend="bold">sallakatto, kati</hi> chedane, to. Dvayaṃ paṭikāre. Tikicchanaṃ <hi rend="bold">tikicchā,</hi> bhāve a. <hi rend="bold">Pati</hi>pubbo karoti tikicchāyaṃ, <hi rend="bold">kara</hi>to ririyā.</p>

<p rend="bodytext">Catukkaṃ osadhe. Bhisajānamidaṃ <hi rend="bold">bhesajjaṃ,</hi> ṇya. Na vijjate gado yasminti <hi rend="bold">agado.</hi> Bhisajānamidaṃ <hi rend="bold">bhesajaṃ,</hi> ṇo. <hi rend="bold">Usa</hi> dāhe. Rogamosāpetīti <hi rend="bold">osadhaṃ,</hi> dho, atha vā osadhī nāma asaṃyogadabbaṃ, tehi saṃyojitaṃ osadhaṃ. Jāyupyatra. <hi rend="bold">Ji</hi> jaye, ṇu.</p>

<p rend="bodytext" n="331"><hi rend="paranum">331</hi><hi rend="dot">.</hi> Tikaṃ ārogye. Anatthakārakattā kucchitākārena sarīre sentīti kusā, rogā, te lunāti chindatīti <hi rend="bold">kusalaṃ.</hi> Āmayassābhāvo <hi rend="bold">anāmayaṃ,</hi> abyayībhāvo. Arogassa bhāvo <hi rend="bold">ārogyaṃ.</hi> Kusalānāmayārogyanti samāhāradvando. Dvayaṃ anāmayajane. <hi rend="bold">Kala</hi> gatisaṅkhyānesu. Kalati yathāsukhaṃ sabbiriyāpathesūti <hi rend="bold">kallo,</hi> lo. ‘‘Kālaṃ khamatīti kalyaṃ, arogatā, tassaṃ niyutto kalyo’’ti <hi rend="bold">aṅguttaranikāyaṭīkāyaṃ.</hi> Natthi āmayo yasmiṃ <hi rend="bold">nirāmayo.</hi> Vuttopyatra. Vutti jīvitavutti pasatthā assatthīti <hi rend="bold">vutto.</hi> Rogato niggatajane pana ullāgho, <hi rend="bold">lāgha</hi> sāmatthiye, <hi rend="bold">u</hi>saddoyaṃ rogavimutyattho. Narādittā, narappadhānattā ca naravaggo.</p>

<p rend="centre">Naravaggavaṇṇanā niṭṭhitā.</p>

<p rend="title">4. Catubbaṇṇavaggavaṇṇanā</p>

<p rend="bodytext" n="332"><hi rend="paranum">332</hi><hi rend="dot">.</hi><hi rend="bold">Santati</hi>pariyantaṃ vaṃse. <hi rend="bold">Kula</hi> santānabandhūsu, bhūvādi, ṇo, <hi rend="bold">kulaṃ, vana</hi> sambhattiyaṃ, so. <hi rend="bold">Saṃtanu</hi> vitthāre, ṇo. Abhimukhaṃ janetīti <hi rend="bold">abhijano,</hi> ṇo. Go vuccati abhidhānaṃ, buddhi ca, te tāyatīti <hi rend="bold">gottaṃ.</hi> Gotrampi. Gavaṃ saddaṃ tāyatīti vā <hi rend="bold">gottaṃ, tā</hi> pālane. <hi rend="bold">Anu</hi>pubbo <hi rend="bold">i</hi> gatiyaṃ, karaṇe a. <hi rend="bold">Tano</hi>tismāti, <hi rend="bold">santati, na</hi>lopo, itthiyaṃ.</p>

<p rend="gatha1">Santati pantivitthāra-gottesu kavibhī matā;</p>

<p rend="gathalast">Paramparā bhave cāpi, puttakaññāsu santati.</p>

<p rend="bodytext"><hi rend="bold">Khattiyādayo</hi> khattiyabrāhmaṇavessasuddā cattāro <hi rend="bold">vaṇṇā</hi> kulāni bhavanti, ete hi aññamaññamasaṅkarato vaṇṇetabbato ṭhapetabbato <hi rend="bold">vaṇṇā</hi>ti vuccante. <hi rend="bold">Vaṇṇa</hi> ṭhapane.</p>

<p rend="bodytext" n="333-334"><hi rend="paranum">333-334</hi><hi rend="dot">.</hi> Chakkaṃ <pb ed="M" n="0.0231" /> kulīne. Kulassāpaccaṃ <hi rend="bold">kulino,</hi> ino apacce. Sobhano jano <hi rend="bold">sajjano.</hi> Saparatthaṃ sādhetīti <hi rend="bold">sādhu, sādha</hi> saṃsiddhimhi, u. Sabhāyaṃ sādhu <hi rend="bold">sabhyo.</hi> Sādhvatthe yo. <hi rend="bold">Aya</hi> gatiyaṃ. Ayitabbo upagantabboti <hi rend="bold">ayyo,</hi> kammani yo. Mahākulassāpaccaṃ <hi rend="bold">mahākulo,</hi> ṇo.</p>

<p rend="bodytext"><hi rend="bold">Bhūbhuja</hi>ntaṃ rājasāmaññe. Atitejavantatāya visesena rājate dibbateti <hi rend="bold">rājā, rāja</hi> dittiyaṃ. Bhuyā bhūmiyā pati <hi rend="bold">bhūpati,</hi> bhuṃ pāletīti vā <hi rend="bold">bhūpati, pā</hi> rakkhaṇe,ti, rasso. Pathaviyā issaro <hi rend="bold">patthivo,</hi> ṇo, dvittaṃ, ittañca. Jagatiṃ bhūmiṃ pāletīti <hi rend="bold">jagatipālo,</hi> kammani ṇo. Disānaṃ pati <hi rend="bold">disampati,</hi> disā, disaṭṭhe vā pāletīti <hi rend="bold">disampati,</hi> rassattaṃ, niggahītāgamo ca. Bhuṃ bhūmiṃ bhuñjatīti <hi rend="bold">bhūbhujo, bhuja</hi> pālanajjhoharaṇesu, idha pālane, rudhādi. Mahikhitopyatra. <hi rend="bold">Khi</hi> nivāsagatīsu, mahiṃ akhi gatavā mahīkhito.</p>

<p rend="bodytext" n="335"><hi rend="paranum">335</hi><hi rend="dot">.</hi> Pajjaddhaṃ muddhābhisitte jātikhattiye, ‘‘rājajacce ca khattiye’’ti vacanato. Rañño khattiyassāpaccaṃ <hi rend="bold">rājañño,</hi> ñño <pb ed="M" n="0.0232" /> apacce. ‘‘Khattiyo tu virā khattaṃ, rājaññadvijaliṅgano’’ti <hi rend="bold">rabhasa, ratanakose</hi>su pariyāyā. Khattassāpaccaṃ <hi rend="bold">khattiyo,</hi> apacce <hi rend="bold">iya</hi>paccayo dissate, khettānaṃ adhipatibhūtattā vā <hi rend="bold">khattiyo</hi>tiādikappikarājā vuccati, tappabhavattā pana muddhābhisittesvapi taṃsamaññā, essattaṃ. Khattassāpaccaṃ <hi rend="bold">khattaṃ,</hi> ṇo. Rajjāropanasamaye dakkhiṇāvaṭṭasaṅkhodakena gaṅgānītena muddhani khattiyakaññādīhi abhisittattā <hi rend="bold">muddhābhisitto,</hi> paṭhamakhattiyo. Tappabhavatāya pana anabhisittā ca muddhābhisittākhyā, yathā – brahmabāhujassa vaṃse jātassāpi brahmabāhujo. Brahmabāhuto jātattā <hi rend="bold">bāhujo</hi>ti hi nikāyantarikānaṃ laddhi. Yasmiṃ pana rājini asesā sāmantā paṇamanti, so adhissarākhyo <note>amara 18.2</note>. Saṃ satto laggo anto yassā sā samantā, savisayānantarā bhūmi, samantāya ime <hi rend="bold">sāmantā,</hi> anantararājāno.</p>

<p rend="bodytext">Dvayaṃ cakkavattini. Sabbabhūmiyā issaro <hi rend="bold">sabbabhummo,</hi> ṇyo. Puññopanītena cakkaratanena vattate asādhudamanikādirājavattaṃ anutiṭṭhatīti <hi rend="bold">cakkavattī,</hi> ṇī, cakkaratanaṃ vatteti ākāse attano purato gamayatīti vā <hi rend="bold">cakkavattī,</hi> puññacakkaṃ, catucakkaṃ vā sattesu vatteti, te vā asmiṃ vattetīti <hi rend="bold">cakkavattī,</hi> cakkaratanuppādanatthaṃ dvādasavassacaritaṃ dasarājadhammaṃ vattametassatthīti vā <hi rend="bold">cakkavattī.</hi> Tattha antojanasmiṃ balakāye dhammikārakkhāvaraṇaguttiyā saṃvidhānaṃ, khattiyesu, anuyuttesu, brāhmaṇagahapatikesu, negamajānapadesu, samaṇabrāhmaṇesu, migapakkhīsu, adhammakārapaṭikkhepo, adhanānaṃ dhanuppādanaṃ, samaṇabrāhmaṇe upasaṅkamitvā pañhapucchananti idaṃ dasavidhaṃ cakkavattivattaṃ, idameva ca gahapatike, pakkhijāte ca visuṃ katvā gahaṇavasena dvādasavidhampi dīpesu. Catūsvapi dīpesu āṇādhammacakkāni sattesu <pb ed="M" n="0.0233" /> pavattetīti vā <hi rend="bold">cakkavattī. Añño</hi> asabbabhummo anavakāso sāmanto bhūpo maṇḍalissaro nāma. Sayamāṇāpavattiṭṭhānavasena paricchinnasseva maṇḍalassa issaro, na sabbamaṇḍalassāti <hi rend="bold">maṇḍalissaro</hi>tipi. Ettha ca ‘‘sabbabhummo, cakkavattī’’ti dvīhi nāmehi <hi rend="bold">catudīpissaro</hi> rājā dīpito, idhānāgatepi saṅgahetvā kathitena <hi rend="bold">adhissara</hi>padena <hi rend="bold">ekadīpissaro</hi> rājā, <hi rend="bold">maṇḍalissara</hi>padena <hi rend="bold">padesissaro</hi> rājā dīpito. Atha vā <hi rend="bold">maṇḍalissara</hi>padena ekadīpissaro rājā, sesehi <hi rend="bold">rājarājaññā</hi>dīhi <hi rend="bold">bāhuja</hi>pariyantehi padesissaro dīpito.</p>

<p rend="bodytext" n="336"><hi rend="paranum">336</hi><hi rend="dot">.</hi> Dvayaṃ rājabhede. Sukhumatāya līnā apākaṭā chaviyo yesaṃ te <hi rend="bold">licchavino.</hi> Licchavī ca vajjī cāti dvando. Dvayaṃ sammāsambuddhakule rājini. Purimatarasambhūte sakyakule sañjātattā <hi rend="bold">sakyo,</hi> ṇo. Sakkopi. Sakye bhavo <hi rend="bold">sākiyo,</hi> iyo, <hi rend="bold">ya</hi>lopo, dīgho ca.</p>

<p rend="bodytext">Pañcakaṃ buddhaputtassāyasmato rāhulassa mātari. <hi rend="bold">Bhadda</hi> kalyāṇe, sokhye ca. Kulācārarūpādivasena kalyāṇattā <hi rend="bold">bhaddā.</hi> Kaccassāpaccaṃ <hi rend="bold">kaccānā, apacca</hi>saddoyaṃ niccaṃ napuṃsake putte, puttiyañca bhavatīti. ‘‘Rāhu viya candaṃ mama nikkhamanaṃ lātukāmo cāyaṃ me puttoti rāhuloti nāmena bhavitabba’’nti manasi katvā ‘‘rāhu jāto, bandhanaṃ jāta’’nti pitarā vutto sikkhākāmo āyasmā rāhuloyevettha rāhulo, tassa mātā <hi rend="bold">rāhulamātā,</hi> bimbaṃ vuccati sarīraṃ, atisayavaṇṇasarīrayuttatāya <hi rend="bold">bimbā, vami</hi>dhātumhā vā <pb ed="M" n="0.0234" /> bo, <hi rend="bold">va</hi>ssa <hi rend="bold">ba</hi>ttaṃ. Yaso vuccati parivāro, kitti ca, te dhāretīti <hi rend="bold">yasodharā, manādi</hi>ttā asso.</p>

<p rend="bodytext" n="337-339"><hi rend="paranum">337-339</hi><hi rend="dot">.</hi> Yesaṃ khattiyānaṃ dhanaṃ sataṃ hoti, kīdisaṃ taṃ dhanaṃ? <hi rend="bold">Nidhānagaṃ</hi> pathavādīsu nidhānavasena gataṃ pavattaṃ, tesaṃ dhanānaṃ sataṃ kahāpaṇānaṃ, kittakappamāṇānaṃ? Koṭīnaṃ sataṃ. Kena paricchedena? <hi rend="bold">Heṭṭhimantena</hi> heṭṭhimakoṭṭhāsena, heṭṭhimaparicchedena vā koṭīnaṃ sataṃ hoti. <hi rend="bold">Divasavaḷañjo</hi> divase divase vaḷañjitabbo pana kahāpaṇo vīsatambaṇamattaṃ hoti, <hi rend="bold">te</hi> khattiyā ‘‘khattiyamahāsālā’’tyuccante. Mahanto dhanasāro yesante <hi rend="bold">mahāsālā, la</hi>ttaṃ, ambaṇamatra ekādasadoṇamattaṃ.</p>

<p rend="bodytext"><hi rend="bold">Yesaṃ</hi> dvijānaṃ brāhmaṇānaṃ <hi rend="bold">nidhānagāni</hi> nidhānavasena pavattāni asītikoṭidhanāni honti, divasavaḷañjo pana kahāpaṇo dasambaṇamattaṃ hoti, te dvijā ‘‘dvijamahāsālā’’tyuccante.</p>

<p rend="bodytext">Nidhānage, vaḷañje ca dhane tadupaḍḍhe tesaṃ dvijamahāsālānaṃ dhanassa upaḍḍhabhāge sati gahapatimahāsālā nāma siyuṃ, ubhayatrāpi heṭṭhimanteneva dhanaparicchedo.</p>

<p rend="bodytext" n="340"><hi rend="paranum">340</hi><hi rend="dot">.</hi> Yo <pb ed="M" n="0.0235" /> na hīno, na cukkaṭṭho, majjhimādhikārabyavaṭṭhito rājaputtasenāpatimahākaṇittharādi, so mahāmatto. Mahatī mattā paricchedo yassa <hi rend="bold">mahāmatto,</hi> rūpabhedena paṭṭhānaṃ klīvaṃ.</p>

<p rend="gatha1">‘‘Pakatiyaṃ mahāmatte, paññāyaṃ paramattani;</p>

<p rend="gathalast">Napuṃsakaṃ padhānaṃ taṃ, ekatte tu’ttame sadā’’ti.</p>

<p rend="bodytext"><hi rend="bold">Rabhaso</hi> ca. ‘‘Mahāmatto, paṭṭhāno cā’’ti tu puṃsakaṇḍe vopālito. Pakaṭṭhe tiṭṭhatīti <hi rend="bold">paṭṭhānaṃ,</hi> yu <note>abhidhānappadīpikā ṭīkā 983, 1123 gāthāsupi passitabbaṃ</note>.</p>

<p rend="bodytext">Pañcakaṃ mantinimhi. Matippadhāno sacivo sahāyo. Itikattabbatāvadhāraṇaṃ manto, taṃyogā <hi rend="bold">mantinī.</hi> Assatthyatthe inī, atha vā mantena nayatīti <hi rend="bold">mantinī,</hi> atha vā mantayogā manti, netīti nī, manti ca nī cāti <hi rend="bold">mantinī.</hi> ‘‘Matisacivamantinī’’tipi pāṭho, tadā dvinnaṃ tiṇṇaṃ vā dvando. Raññā saha jīvatīti <hi rend="bold">sajīvo.</hi> Sacate samaveto bhavatīti <hi rend="bold">sacivo. Saca</hi> samavāye, vo, ikārāgamo ca. Sabbakiccesu raññā mantena amā saha bhavatīti <hi rend="bold">amacco, amā</hi>saddoyaṃ nipāto sahatthe <hi rend="bold">cca</hi>paccayo. Sajīvamatte <hi rend="bold">cāmacca</hi>saddo vattati. Dvayaṃ senāpatimhi. Senaṃ nayatīti <hi rend="bold">senānī.</hi> Camūnaṃ senānaṃ pati <hi rend="bold">camūpati.</hi></p>

<p rend="bodytext" n="341"><hi rend="paranum">341</hi><hi rend="dot">.</hi><hi rend="bold">Nyāsādīnaṃ</hi><pb ed="M" n="0.0236" /> iṇādānadāyavibhāgādīnaṃ <hi rend="bold">vivādānaṃ</hi> vohārānaṃ <hi rend="bold">upadaṭṭhari</hi> upadassite akkhadasso, akkhe vohāre passatīti <hi rend="bold">akkhadasso,</hi> ṇo, dhammādhikaraṇiyo. Pucchāvivāko, pañhavivākopyatra.</p>

<p rend="bodytext">Pajjaḍḍhaṃ paṭihāre. Dvāre niyutto <hi rend="bold">dovāriko,</hi> ṇiko, <hi rend="bold">o</hi>kārāgamo. Paṭiharati viññāyati tenāti <hi rend="bold">paṭihāro,</hi> ṇo. Dvāre tiṭṭhatīti <hi rend="bold">dvāraṭṭho,</hi> sakatthe ko. <hi rend="bold">Dvārapālako.</hi> Dvāraṭṭhito, dassakopyatra.</p>

<p rend="bodytext" n="342"><hi rend="paranum">342</hi><hi rend="dot">.</hi> Rājūnaṃ aṅgarakkhagaṇo anīkaṭṭhoti mato. ‘‘Rakkhivaggo tu yo raññaṃ, so’nīkaṭṭho’bhidhīyate’’ti <hi rend="bold">amaramālāya</hi>ñca, anīkena samūhena tiṭṭhatīti <hi rend="bold">anīkaṭṭho,</hi> ṇo.</p>

<p rend="bodytext">Dvayaṃ mahallake. Kañcukaṃ coḷaṃ, taṃyogā <hi rend="bold">kañcukī.</hi> Sokaṃ vindatīti <hi rend="bold">sovidallo. Vida</hi> lobhe, lo, <hi rend="bold">ka</hi>lopo. Thāpati, sovidopyatra. Dvayaṃ sevake. Pabhuno pacchā jīvatīti <hi rend="bold">anujīvī,</hi> ṇī. <hi rend="bold">Seva</hi> sevane, bhū, ṇvu. Atthīpyatra. <hi rend="bold">Attha</hi> yācanāyaṃ. Atthanamattho, āsīso, taṃyogā <hi rend="bold">atthī.</hi></p>

<p rend="bodytext" n="343"><hi rend="paranum">343</hi><hi rend="dot">.</hi> Dvayaṃ <pb ed="M" n="0.0237" /> adhikamatte. Gāmesu adhikattā adhikā ikkhā anubhavanametassa <hi rend="bold">ajjhakkho,</hi> issattaṃ. Adhikaṃ karotīti <hi rend="bold">adhikato.</hi> Idaṃ dvayaṃ thāyukagopānaṃ dvinnampi nāmaṃ. Tatra ekagāme adhikato <hi rend="bold">thāyuko,</hi> bahūsu gāmesvadhikato <hi rend="bold">gopo.</hi> Vuttañcā<hi rend="bold">marakose</hi> ‘‘thāyukodhikato gāme, gopo gāmesu bhūrisū’’ti. <note>amara 18.7</note><hi rend="bold">Ruddenā</hi>pi vuttaṃ ‘‘gāmesvadhikate gopo, goṭṭhajjhakkhepi vallabho’’ti <note>cintāmaṇiṭīkā 18.7</note>.</p>

<p rend="bodytext">Dvayaṃ suvaṇṇarajatajjhakkhānaṃ dvinnampi nāmaṃ. Hiraññaṃ vuccati akatasuvaṇṇādi, tatra niyutto <hi rend="bold">heraññiko. Kana</hi> dittigatikantīsu, <hi rend="bold">ni</hi>pubbo, kho, nikkho, suvaṇṇādivikāro, tatra niyogo <hi rend="bold">nikkhiko.</hi> Visesato pana suvaṇṇajjhakkhe bhoriko. <hi rend="bold">Bhūri</hi>saddo suvaṇṇe, taṃyogā <hi rend="bold">bhoriko.</hi> Rūpyājjhakkhenikkhiko, tasmā’ya’mubhayatrāpi heraññikoti sāmaññasmiṃyeva. Vuttañca –</p>

<p rend="gatha1">‘‘Bhoriko kanakājjhakkho,</p>

<p rend="gathalast">Rūpyā’jjhakkho tu nikkhiko’’ti <note>amara 18.7</note>.</p>

<p rend="bodytext">Sassa attano vijigīsabhūtassa desānantaro samantato maṇḍalībhūto rājā <hi rend="bold">sattu</hi>ruccate ekatthābhinivesitattā. Tato paraṃ vijigīsabhūmyekantariko <hi rend="bold">mitto</hi> ekatthakārittanopakārattā. Arivijigīsamittānaṃ pana maṇḍalānaṃ bahibhūto dūramaṇḍalaṭṭho vijigīsabhūmiyā accantabyavahito balādhikopi yo nāpakarotyupakāroti vā, sa udāsīno dūramaṇḍalattenopakārattā. Dūramaṇḍale <pb ed="M" n="0.0238" /> āsatīti <hi rend="bold">udāsīno, u</hi>pubbo <hi rend="bold">āsa</hi> upasevane, yu, assi, <hi rend="bold">dā</hi>gamo ca. Sattumabhiyuñjamānassa vijigīsassa sattuhitāya yo paṇhiṃ gaṇhati piṭṭhito vattati, so paṇhiggāho. ‘‘Paṇhi pacchā padaṃ vijigīsassā’’ti <hi rend="bold">ratanakose.</hi> ‘‘Paṇhipāde byūhapiṭṭhe’’ti <note>tikaṇḍasesa 3.3.134</note><hi rend="bold">tikaṇḍaseso.</hi> ‘‘Paṇhi pacchimabhāge ca, pādamūlomadiṭṭhisu. Senāpiṭṭhe kumbhiyañce’’ti tu <hi rend="bold">nānatthasaṅgahe.</hi></p>

<p rend="bodytext" n="344-345"><hi rend="paranum">344-345</hi><hi rend="dot">.</hi><hi rend="bold">Diṭṭha</hi>ntaṃ ripumhi. Mittapaṭipakkhattā <hi rend="bold">amitto,</hi> rapatyavaṇṇaṃ rajateti <hi rend="bold">ripu,</hi> u, <hi rend="bold">i</hi>ttaṃ, <hi rend="bold">rapa, lapa, japa, jappa</hi> vacane vā. Veraṃ virodho yassatthīti <hi rend="bold">verī,</hi> ī, dukkhahetuttā sapatti iva <hi rend="bold">sapatto, iva</hi>tthe <hi rend="bold">a</hi>kārapaccayo. <hi rend="bold">Ara</hi> gamane,ti, bhūvādittā āgamo. <hi rend="bold">Sada</hi> sādane, tu, bhūvādi, <hi rend="bold">sattu,</hi> yavādicuṇṇepi. <hi rend="bold">Ara</hi> gamane, veramaratīti <hi rend="bold">ari,</hi> rassanto i. Sapattādīnaṃ catunnaṃ dvando, ‘‘byañjano ca visaṃyogo’’ti sutte <hi rend="bold">ca</hi>ggahaṇena eka<hi rend="bold">ta</hi>kārassa lopo ca. Patiyamatthanaṃ paccattho, taṃyogā <hi rend="bold">paccatthiko,</hi> patiyaṃ viparītagamanaṃ. <hi rend="bold">Pantha</hi> gatiyaṃ, curādi. Paripantho parissavaṭṭhānaṃ, taṃyogā <hi rend="bold">paripanthī.</hi> Paṭiviruddho pakkho sahāyo <hi rend="bold">paṭipakkho,</hi> tathā <hi rend="bold">vipakkho. Na</hi> hito <hi rend="bold">ahito.</hi> Hiṃsāyaṃ ramatīti <note>paratīti (?)</note><hi rend="bold">paro,</hi> kvi. Paṭipakkhabhāvena amati gacchatīti <hi rend="bold">paccāmitto, ama</hi> gamane, to, dvittaṃ. Natthi etasmā īti upaddavoti anīto <pb ed="M" n="0.0239" />, mitto, tappaṭipakkho paccanīto, so eva <hi rend="bold">paccanīko, ta</hi>ssa <hi rend="bold">ko,</hi> yathā niyako. Virodhossatthīti <hi rend="bold">virodhī,</hi> ī. <hi rend="bold">Disa, dusa</hi> appītiyaṃ, divādi. Vidussanasīlatāya <hi rend="bold">viddesī,</hi> dvittaṃ, issettaṃ. Dussatīti <hi rend="bold">diso,</hi> a. <hi rend="bold">Ta</hi>paccaye <hi rend="bold">diṭṭho,</hi> dhātvantena saha <hi rend="bold">ṭṭhā</hi>deso. Dvesaṇo, duhadayo, dassu, sāttavo, abhighātīpyatra.</p>

<p rend="bodytext">Dvayaṃ anukūlane. Anurodhanaṃ <hi rend="bold">anurodho,</hi> ṇo. <hi rend="bold">Rudha</hi> āvaraṇe. Anurūpaṃ pavattanaṃ <hi rend="bold">anuvattanaṃ, vatu</hi> vattane, bhū, yu.</p>

<p rend="bodytext" n="346"><hi rend="paranum">346</hi><hi rend="dot">.</hi> Pañcakaṃ mittasāmaññe. <hi rend="bold">Mida</hi> snehe, bhūvādi, to, vayasā tulyo <hi rend="bold">vayaso,</hi> mūlavayosaddehi saññāyaṃ <hi rend="bold">sa</hi>paccayo <note>yapaccayo (?) pāṇini 4.4.91 suttaṃ passitabbaṃ</note>, sabbakāriyesu saha vayatīti vā <hi rend="bold">vayaso, vaya</hi> gamane, <hi rend="bold">saha</hi>ssa <hi rend="bold">so</hi> vaṇṇavipariyayo. Saha ayati kiccesūti <hi rend="bold">sahāyo, aya</hi> gamane, <hi rend="bold">saha</hi>ssa <hi rend="bold">sā</hi>bhāvo, yathā sahadhammiko. Saha vā hāni, ayo vā vuḍḍhi yassa <hi rend="bold">sahāyo,</hi> tipadabahubbīhi, yathā parakkamādhigatasampadā. Atha vā hāni ca āyo ca hāyā, <hi rend="bold">ni</hi>lopo, te yassa atthi, so <hi rend="bold">sahāyo,</hi> ‘‘sapakkhako, salomako’’tyādīsu viya <hi rend="bold">sa</hi>saddassa vijjamānatthattā. Sundaraṃ hadayametassāti suhadayo, <hi rend="bold">a</hi>lopo, <hi rend="bold">dya</hi>ssa <hi rend="bold">jo,</hi> sova <hi rend="bold">suhajjo. Saha</hi> parisahane. Parisahanaṃ adussanaṃ, kho, <hi rend="bold">ha</hi>lopo, <hi rend="bold">sakhā,</hi> rājādi, samāno khyāto patīto vā <hi rend="bold">sakhā, ya</hi>lopo, <hi rend="bold">samāna</hi>ssa <pb ed="M" n="0.0240" /> ca <hi rend="bold">sa</hi>bhāvo. Siniddho, sniddho, savayopyatra. Sakhyasattapadinā pana mettiyaṃ vattanti. Sakhimhi bhavaṃ <hi rend="bold">sakhyaṃ.</hi> Sattahi padehi avagamyateti <hi rend="bold">sattapadinaṃ</hi><note>sattapadīna (amara 18.12)</note>, ino.</p>

<p rend="bodytext">Dvayaṃ abhejjamitte. Sabbakālaṃ bhajatīti <hi rend="bold">sambhatto, bhaja</hi> sevāyaṃ, bhūvādi. Daḷho thiro mitto <hi rend="bold">daḷhamitto.</hi> Dvayaṃ diṭṭhamattamitte. Kiñci kālaṃ passitabboti <hi rend="bold">sandiṭṭho. Saṃ</hi>saddoyamappattho. <hi rend="bold">Disa</hi> pekkhane, dassanaṃ diṭṭhaṃ, taṃ mattā pamāṇametassa <hi rend="bold">diṭṭhamattako,</hi> sakatthe ko.</p>

<p rend="bodytext" n="347"><hi rend="paranum">347</hi><hi rend="dot">.</hi> Dvayaṃ carapurise tāpasādirūpena caramatte. Carati jānāti paracakkanti <hi rend="bold">caro,</hi> a, cāropi, ṇo. <hi rend="bold">Guḷhapuriso</hi> guttapuriso. Yathārahavaṇṇo, paṇidhi, appasapo, phassopyatra. Tatrādidvayaṃ vāṇijakasibalaliṅgabhikkhukaccāyanādilesena thāyinicare. Itare idhāgatasadisatthe. Vaṇṇo pakāro, <hi rend="bold">yathārahavaṇṇo</hi> yathārahappakāro. Yena paracakkaṃ sakkā ñātuṃ tappakāravā iccattho. Paṇidhiyyate ñeyyamasmiṃ <hi rend="bold">paṇidhi, i.</hi> Apakaṭṭhaṃ sappati caratīti <hi rend="bold">apasappo,</hi> a. <hi rend="bold">Phusa</hi> bādhanaphusanesu, a, <hi rend="bold">phasso.</hi></p>

<p rend="bodytext">Tikaṃ pathike. Pathe gacchatīti <hi rend="bold">pathāvī,</hi> vī, dīgho. Iko, <hi rend="bold">pathiko.</hi> Addhani magge gacchati sīlenāti <hi rend="bold">addhagū.</hi> Addhagopyatra.</p>

<p rend="bodytext">Dvayaṃ dūte. <hi rend="bold">Du</hi> paritāpe, to. Sandesaṃ vācikaṃ haratyaneneti <note>haratīti (?)</note>.</p>

<p rend="bodytext">Dvayaṃ <pb ed="M" n="0.0241" /> jotisike. Gaṇayatīti <hi rend="bold">gaṇako,</hi> ṇvu. Muhuttaṃ kālavisesaṃ jānātīti <hi rend="bold">muhuttiko, vā</hi>ggahaṇena na vuddhi. Saṃvaccharo, jotisiko, devaññū, mohutto, ñāṇiko, kātantikopyatra. Katanto devamattaṃ, taṃ jānātīti <hi rend="bold">kātantiko.</hi></p>

<p rend="bodytext" n="348"><hi rend="paranum">348</hi><hi rend="dot">.</hi> Dvayaṃ lekhake. <hi rend="bold">Likha</hi> lekhane, bhū, ṇvu. Lipena masyopadesena bhavatīti lipi, i, vaṇṇasaṇṭhāno, taṃ karotīti <hi rend="bold">lipikāro.</hi> Akkharacaṇo, akkharacuñcupyatra. <hi rend="bold">Cana</hi> dāne, bhū. <hi rend="bold">Cañcu</hi> gatiyaṃ.</p>

<p rend="gatha1">Melānandā masimaṇi, melandhu vaṇṇakūpikā;</p>

<p rend="gathalast">Masijalantu melā ca, pattañjanaṃ masi dvisu.</p>

<p rend="gatha1">Lekhanī vaṇṇatūlī ca, vaṇṇakakkharatūlikā;</p>

<p rend="gathalast">Vaṇṇadūto sotthimukho, lekho vācikahārako.</p>

<p rend="gatha1">Kācanakitaliko ca, kācanaṃ tannibandhanaṃ;</p>

<p rend="gathalast">Lekhyaṭṭhānaṃ ganthakuṭi, muddā paccayakārinī <note>tikaṇḍasesa 2.8.27, 28, 29</note>.</p>

<p rend="bodytext">Dvayaṃ vaṇṇe. Vaṇṇīyati pakāsīyati attho yena, so <hi rend="bold">vaṇṇo, vaṇṇa</hi> pakāsane. Na kharati na khīyatīti <hi rend="bold">akkharo, khara</hi> vināse, <hi rend="bold">khi</hi> khaye vā, tadā aro. <hi rend="bold">Likhanaṃ, lipi, likhi</hi> ime vaṇṇasaṇṭhāne vattanti. <hi rend="bold">Lipilikhi</hi>yo itthiyaṃ.</p>

<p rend="bodytext">Bhedādayo ime caturo upāyā sattuvijayakāraṇāni. Sattuvijayamupagacchanti etehīti <hi rend="bold">upāyā.</hi> Parasmā visilesanaṃ <hi rend="bold">bhedo.</hi></p>

<p rend="gatha1">Sneharāgāpanayanaṃ <pb ed="M" n="0.0242" />, saṃhāsoppādanaṃ tathā;</p>

<p rend="gathalast">Santajjanañca <hi rend="bold">bhedo</hi>yaṃ, viññūhi tividho mato <note>kāmandakīyanītisāra 17.8</note>.</p>

<p rend="bodytext">Tatrāyaṃ tavānuggatena pavuddho pāsādataravo viya attānañcocchindissatīti saṅkāyaṃ janitāyaṃ snehabhattiñcāpanayati. Abhibhavanañcopādayati <note>paddhañcopādayati (ka.)</note>. Aññassa ca pariyapaccāmittānuggahaṇassa maraṇamevanto bhavissatītyevaṃpakāramabhibhayanaṃ santajjanaṃ.</p>

<p rend="gatha1">Vadhotthaggahaṇañceva, parikleso tatheva ca;</p>

<p rend="gathalast">Iti daṇḍavidhaññūhi, <hi rend="bold">daṇḍo</hi>pi tividho mato <note>kāmandakīyanītisāra 17.9</note>.</p>

<p rend="bodytext"><hi rend="bold">Parikleso</hi> bandhanatāḷanādi.</p>

<p rend="gatha1">Aññamaññopakārānaṃ, dassanaṃ guṇakittanaṃ;</p>

<p rend="gathalast">Sambandhassa samakkhānaṃ, āyatiṃ sampakāsanaṃ.</p>

<p rend="gatha1">Vācā pesalayā sādhu, tavāhamiti cappaṇaṃ;</p>

<p rend="gathalast">Iti sāmavidhaññūhi, <hi rend="bold">sāmaṃ</hi> pañcavidhaṃ mataṃ <note>kāmandakīyanītisāra 17.4-5</note>.</p>

<p rend="bodytext">‘‘Asmiṃ evaṃ kate idaṃ amhākaṃ bhavissatī’’ti āsādassanaṃ <hi rend="bold">āyatisampakāsanaṃ.</hi> Appaṇamityaṅgassa dānaṃ.</p>

<p rend="bodytext">Dānañca pañcadhā sārassāsārassa ca dabbassa gahitassa samappaṇaṃ, tathāgahitassānumodanaṃ, tathā apubbadānaṃ, tathā ‘‘amussa dabbaṃ gaṇhāhi, tatheva bhavissatī’’ti parasesu sayaṃ gāhappavattanaṃ, tathā iṇappamocanañceti. Yathāha –</p>

<p rend="gatha1">‘‘Yo sampattadhanossaggo, uttamamajjhimādhamo;</p>

<p rend="gathalast">Patidānaṃ tathā tassa, gahitassānumodanaṃ.</p>

<p rend="gatha1">Dabbadāna’mapubbañca <pb ed="M" n="0.0243" />, sayaṃ gāhappavattanaṃ;</p>

<p rend="gathalast">Deyyassa paṭimokkho ca, <hi rend="bold">dānaṃ</hi> pañcavidhaṃ mata’’nti <note>kāmandakīyanītisāra 17.6-7</note>.</p>

<p rend="bodytext">Ete cattāro upāyā māyādīsvevantogadhā, tathā hi māyopekkhā ca daṇḍantogadhā. Indajālañca bhede antogadhaṃ. Keci panāhu</p>

<p rend="gatha1">‘‘Sāmaṃ dānañca bhedo ca, daṇḍo ceti catukkakaṃ;</p>

<p rend="gathalast">Māyopekkhindajālañca, sattopāyā pakittitā’’ti <note>kāmandakīyanītisāra 17.3</note>.</p>

<p rend="bodytext" n="349"><hi rend="paranum">349</hi><hi rend="dot">.</hi> Nāmamattena vuttānaṃ bhedādīnamidāni pariyāyānyāha. Tatra dvayaṃ bhede. <hi rend="bold">Japa</hi> mānase ca <note>japo cintanavācāsu (dhātvatthasaṅgaha, 135 gāthā)</note>, bhū, ṇo. <hi rend="bold">Bhidi</hi> dvidhākaraṇe, ṇo.</p>

<p rend="bodytext">Tikaṃ daṇḍe. <hi rend="bold">Daṇḍa</hi> nipātane, curādi. Saho vuccati balaṃ, tabbhavaṃ <hi rend="bold">sāhasaṃ.</hi> Damanaṃ <hi rend="bold">damo,</hi> dīghapaṭisedho.</p>

<p rend="bodytext" n="350"><hi rend="paranum">350</hi><hi rend="dot">.</hi> Sāmaṃ suddavagge, dānañca brāhmaṇavagge kathessati. Sāmyādayo sattarevācariyamate. Paramparopakārittā rajjassaṅgāni. Pakaṭṭhamupakubbanti rajjanti pakatiyoti coccante. Vuttañca <hi rend="bold">kāmandakīye</hi> –</p>

<p rend="gatha1">‘‘Sāmya’maccañca raṭṭhañca, duggaṃ koso balaṃ sakhā;</p>

<p rend="gathalast">Paramparopakārīdaṃ, sattaṅgaṃ rajjamuccate <note>kāmandakīyanītisāra 4.1</note>.</p>

<p rend="gatha1">Amaccaraṭṭhaduggāni <pb ed="M" n="0.0244" />, koso daṇḍo ca pañcamo;</p>

<p rend="gathalast">Etā pakatiyo vuttā, vijigīsassa rājino.</p>

<p rend="gatha1">Etā pañca tathā mittaṃ, sattamo pathavīpati;</p>

<p rend="gathalast">Sattappakatikaṃ rajjaṃ, iccāha sūrapūjito’’ti.</p>

<p rend="bodytext">Tatra poraseṇīnaṃ padhānabhāvepi sati <hi rend="bold">raṭṭha</hi>ggahaṇena, <hi rend="bold">bala</hi>ggahaṇena vā gahaṇasiddhanti neha visuṃ gahaṇaṃ kataṃ, <hi rend="bold">amarakose</hi> pana dvīhi gahaṇe siddhepi padhānattākhyāpanatthaṃ visuṃ gahitā. Vuttañhi tatra –</p>

<p rend="gatha1">‘‘Sāmya’macco sakhā koso, rajjaduggabalāni ca;</p>

<p rend="gathalast">Rajjaṅgāni pakatayo, porānaṃ seṇiyopi ce’’ti <note>amara 18.17</note>.</p>

<p rend="bodytext">Esañca sāmyamaccaraṭṭhaduggakosabalasakhīnaṃ pubbatarassa garuttaṃ viññeyyaṃ, iha tu nāmaliṅgānusāsane <hi rend="bold">abhidhānasatthe</hi> anupayogato yathākkamaṃ garuttaṃ na vattumicchatīti byatikkamenopaññāso kato.</p>

<p rend="bodytext">Suvaṇṇādimayabhaṇḍāgāraṃ <hi rend="bold">koso,</hi> pabbatodakarukkhādīhi duggamaṃ puraṃ <hi rend="bold">duggaṃ, vijitaṃ</hi> janapadavatī bhūmi, <hi rend="bold">balaṃ</hi> cakkaṃ, tañca molabhataseṇisahāyāmittāṭavikabhedena chabbidhaṃ. Tatra kamāgataṃ <hi rend="bold">molaṃ,</hi> vetanasambandhaṃ <hi rend="bold">bhataṃ,</hi> poraṃ balaṃ <hi rend="bold">seṇī,</hi> sahāyabhūtaṃ <hi rend="bold">sahāyo,</hi> amittabhūtaṃ <hi rend="bold">amittaṃ, aṭavikaṃ</hi> aṭavisahāyo mittaṃ. Tadapi sahajjaṃ, pākataṃ, kittimañceti tividhaṃ. ‘‘Liṅge sabhāve pakati, porāmaccādiyonisu. Tiliṅgaṃ guṇasāmyepī’’ti <note>byākhyāsudhā 1.4.29</note><hi rend="bold">ruddo.</hi></p>

<p rend="bodytext" n="351"><hi rend="paranum">351</hi><hi rend="dot">.</hi> Pabhāvādīnaṃ <pb ed="M" n="0.0245" /> vasā sattiyo nāma tisso bhavanti. <hi rend="bold">Saka</hi> sattiyaṃ,ti. Tatra yaṃ sandhādīnaṃ, bhedādīnañca yāthāvato avaṭṭhāpanaṃ, taṃ ñāṇabalaṃ <hi rend="bold">mantasatti,</hi> sakasampattuppattiyaṃ kosadaṇḍā <hi rend="bold">pabhūsatti,</hi> tesaṃyeva pabhuttasampādane sāmatthiyato. Vuttañca ‘‘kosadaṇḍabalaṃ pabhūsatti’’riti <note>cintāmaṇiṭīkāyampi</note>. Balavatī ussāhaceṭṭhā <hi rend="bold">ussāhasatti.</hi> Vuttañca ‘‘vikkamabalamussāhasatti’’riti <note>byākhyāsudhā 2.8.19 cintāmaṇiṭīkāyampi</note>.</p>

<p rend="bodytext">Pabhāvādīnaṃ sakāraṇaṃ sarūpaṃ dassetumāha <hi rend="bold">‘‘pabhāvo’’</hi>ccādi. Damanaṃ daṇḍo, tadatthiyā balampi daṇḍo. Tato jātaṃ yaṃ tejo, taṃ pabhāvo. Tato jāto yo tejo, so ‘‘pabhāvo’’tipi pulliṅgena yojanīyaṃ. Pabhavanti tejassino aneneti <hi rend="bold">pabhāvo,</hi> ṇo. Pakaṭṭho vā bhāvo <hi rend="bold">pabhāvo.</hi> Koso dhanaṃ, tato jāto yo tejo, so pabhāvo nāma. Tathā kosajo tejo dhanena sattūnamupakaraṇaṃ. Patapanti tejassino bhavantyaneneti <hi rend="bold">patāpo,</hi> ṇo.</p>

<p rend="bodytext" n="352"><hi rend="paranum">352</hi><hi rend="dot">.</hi> Dvayaṃ mante. Mantā vuccati paññā, sā etasmiṃ vijjati tāya nipphādetabbattāti <hi rend="bold">manto,</hi> atha vā <hi rend="bold">manta</hi> guttabhāsane, bhāve ṇo. Itaratra bhāve yu.</p>

<p rend="bodytext">So <pb ed="M" n="0.0246" /> manto <hi rend="bold">dvigocaro</hi> dvinnaṃ janānaṃ visayabhūto catukkaṇṇo nāma. Cattāro kaṇṇā ettha <hi rend="bold">catukkaṇṇo.</hi> So manto <hi rend="bold">tigocaro</hi> tiṇṇaṃ janānaṃ visayabhūto <hi rend="bold">chakkaṇṇo</hi> nāma. Manto nāma catukkaṇṇo vā chakkaṇṇo vā kattabbo, na tato paranti dvinnamevettha gahaṇaṃ. <hi rend="bold">Amarakose</hi> pana chakkaṇṇopi paṭikkhitto. Vuttañhi tattha ‘‘achakkaṇṇo, yo tatiyādyagocaro’’ti <note>amara 18.22</note>.</p>

<p rend="bodytext">Sabbapārisadattā <note>sabbapāṭhipadattā (ka.)</note> byākaraṇassa sotūnaṃ samayantaresvapi paṭubhāvajananatthaṃ idhānāgatāpi chagguṇādayo ānetvā kathetabbā. Vuttañhi –</p>

<p rend="gatha1">‘‘Sabbapārisadaṃ <note>sabbapāṭipadaṃ (ka.)</note> hidaṃ, sabbasattha’mato mataṃ;</p>

<p rend="gathalast">Nissīyate kvaci kiñci, sabbesa’matra vādina’’nti.</p>

<p rend="bodytext">Yathā chagguṇā sandhi viggahayānāsanadvedhāsayā <note>amara 18.18-9</note>. Tatra <hi rend="bold">sandhi</hi> upahāralakkhaṇo tividho kosadaṇḍabhūmippadānahetuko. Apahāralakkhaṇo <hi rend="bold">viggaho,</hi> sopi tividho pakāsayuddhaṃ kūṭayuddhaṃ tuṇhiyuddhanti.</p>

<p rend="bodytext">Parabyasanatāsapattidesakālātyudayāvāpayānamattena sāddhe parasmiṃ katācarassa guṇānurattapakatissa vijigīsassa yātrā <hi rend="bold">yānaṃ</hi><note>kāmandakīyanītisāre 11 sagge passitabbaṃ</note>, tañca viggayhayānaṃ sandhāyayānaṃ sambhūyayānaṃ pasaṅgayānaṃ upekkhiyayānamiti pañcavidhaṃ. Patiggāhīnaṃ niggayha, sandhāya, upekkhiya vā yaṃ yānaṃ, taṃ <hi rend="bold">viggayhayānādi.</hi> Yadā na sakkoti, tadā sāmantehi sahekībhūya yānaṃ <hi rend="bold">sambhūyayānaṃ.</hi> Aññatra gantabbe aññasmiṃ pasaṅgato gamanaṃ <hi rend="bold">pasaṅgayānaṃ.</hi></p>

<p rend="bodytext">‘‘Na maṃ paro hantuṃ samattho, nāhampi para’’miti kālādike parikkhitvā vijigīsassa duggādīni vaḍḍhayato ṭhiti <hi rend="bold">āsanaṃ,</hi> tadapi viggayhāsanasandhāyāsanādibhedena pañcavidhaṃ. Balīnaṃ <pb ed="M" n="0.0247" /> sattūnaṃ majjhe kākakkhivā’lakkhitasso’bhayatra vacanenattano samappaṇaṃ <hi rend="bold">dvedhaṃ.</hi> Aññatarena vā balavatarena sandhi, aññatarena abalena viggaho <hi rend="bold">dvedhaṃ.</hi> Sattuno vā pakatīhi sandhāya yo tena viggaho, sattuneva vā yo sandhiviggahasamudāyahetuko <note>sattunova vā sandhiviggahasamudāyahetuno (byākhyāsudhā 1.8.18)</note> duggāsayassa byāpāro, sopi <hi rend="bold">dvedhaṃ.</hi> Parasantānamapyobhayavedanānaṃ ubhayato vutti dvedhamuccate.</p>

<p rend="bodytext">‘‘Ucchijjamāno ripunā nirupāya patikriyo. Sattihīno samāsiyate’’ti <note>byākhyāsudhā 1.8.18</note> hīnenāññassa balavatarassa dhammavijayino samāsayanaṃ <note>balavatā arinā ucchijjamānassa hīnasattino yaṃ balavadhammavijayisamāsayanaṃ (byākhyāsudhā 1.8.18)</note>, tasseva vā balino sattuno kosādippadānena āsayanaṃ <hi rend="bold">āsayo</hi> vuccate. Ete chagguṇā.</p>

<p rend="bodytext">Yasmiñca guṇe ṭhito vijigīso sakkotyattano aṭṭhavaggiyakammāni pavattayituṃ, parassa cetānyupahantuṃ, guṇamādhiṭṭheyya, sā vuḍḍhi.</p>

<p rend="gatha1">Kasi vaṇijjaṃ patho duggaṃ, setu kuñjarabandhanaṃ;</p>

<p rend="gathalast">Khanyākaradhanādānaṃ, suññānañca nivesanaṃ <note>kāmandakīyanītisāra 5.78</note>.</p>

<p rend="bodytext">Ityeso aṭṭhavaggo.</p>

<p rend="bodytext">Yasmiṃ vā guṇe ṭhito sakammānaṃ <hi rend="bold">vuḍḍhi,</hi> khayaṃ vā nābhipassati, taṃ <hi rend="bold">ṭhānaṃ,</hi> yasmiṃ vā guṇe ṭhito sakammānamupaghātaṃ passati, tasmiṃ na tiṭṭheyya, so <hi rend="bold">khayo,</hi> ayaṃ nītivedīnaṃ tivaggo <note>amara 18.19</note>. Itaresaṃ dhammatthakāmā tivaggo.</p>

<p rend="bodytext">Dvayaṃ <pb ed="M" n="0.0248" /> guyhe. Rahasi bhavaṃ <hi rend="bold">rahassaṃ,</hi> so, rahe vā bhavaṃ <hi rend="bold">rahassaṃ. Guha</hi> saṃvaraṇe, kammani yo. Idaṃ dvayaṃ tīsu. Rahasso manto, rahassā vācā, rahassaṃ mantanaṃ.</p>

<p rend="bodytext" n="353"><hi rend="paranum">353</hi><hi rend="dot">.</hi> Pañcakaṃ vijane. <hi rend="bold">Viji</hi> puthabhāve, bhū, to ca. <hi rend="bold">Vici</hi> vivecane, puthubhāve ca vā. ‘‘Vivittaṃ tīsu vijane, asaṃpakkapavittesū’’ti <hi rend="bold">ruddo.</hi> Vigato jano asmāti <hi rend="bold">vijano.</hi> Chādetīti <hi rend="bold">channo. Chada</hi> saṃvaraṇe. Vittamarahatīti <hi rend="bold">raho, raha</hi> cāge, ramante asminti vā <hi rend="bold">raho,</hi> vaṇṇavikāro. ‘‘Raho nidhuvane cāpi, raho guyhe napuṃsaka’’nti <note>byākhyāsudhā 2.8.22</note><hi rend="bold">rabhaso.</hi> Dutiyo <hi rend="bold">raho</hi>saddo abyayaṃ. Nissalākā, upāsupyatra. Nissalākā thī, upāsu abyayaṃ.</p>

<p rend="bodytext">Dvayaṃ vissāse. <hi rend="bold">Sasa</hi> pālane, ṇo. <hi rend="bold">Sambha</hi> vissāse. ‘‘Vissambho kelikalahe, vissāse’paṇayepi ce’’ti <note>cintāmaṇiṭīkāyampi</note><hi rend="bold">ruddo.</hi></p>

<p rend="bodytext">Dvayaṃ nyāye. <hi rend="bold">Yuja</hi> samādhimhi, samādhi abhyupagamo, to. Upagantabbattā <hi rend="bold">upāyikaṃ. Upāyā</hi> sakatthe iko, opāyikaṃ, opayikampi <note>pāṇini 5.4.34 (gaṇa)</note>, labbhaṃ, bhajamānaṃ, abhinītaṃ, nyāyaṃ, ñāyaṃpyatra.</p>

<p rend="bodytext" n="354"><hi rend="paranum">354</hi><hi rend="dot">.</hi> Silokaṃ ovāde. <hi rend="bold">Ava</hi>pubbo <hi rend="bold">vada</hi> viyattiyaṃ vācāyaṃ, bhāve ṇo. <hi rend="bold">Sāsa</hi> anusiṭṭhimhi,ti, āssi, <hi rend="bold">anusiṭṭhi</hi><pb ed="M" n="0.0249" />. Anusāsate <hi rend="bold">anusāsanaṃ. Pumavajje</hi> itthiyaṃ, napuṃsake ca. Ettha ca ekassevatthassa bhinnaliṅgehi tīhi nāmehi kathanaṃ na kevalaṃ vāccaliṅgoyeva saddo, atha kho vācakaliṅgopyatthīti dīpanatthaṃ.</p>

<p rend="bodytext">Dvayaṃ āṇāyaṃ. <hi rend="bold">Āṇa</hi> pesane, bhāve a, <hi rend="bold">āṇā,</hi> itthī. Avavādo, niddeso, siṭṭhipyatra. Dvayaṃ bandhane. <hi rend="bold">Dā</hi> dāne, bhāve yu, <hi rend="bold">dā</hi> avakhaṇḍane vā, viyogadānato <hi rend="bold">uddānaṃ.</hi></p>

<p rend="bodytext" n="355-356"><hi rend="paranum">355-356</hi><hi rend="dot">.</hi> Dvayaṃ aparādhe. Apagacchantyanenāti <hi rend="bold">āgu,</hi> ṇu, <hi rend="bold">pa</hi>lopo, rassassa dīghatā, napuṃsake āgu. Apagato rādho yena <hi rend="bold">aparādho, rādha</hi> saṃsiddhimhi. Dvayaṃ rājagayhe. <hi rend="bold">Kira</hi> vikiraṇe, kattari a, <hi rend="bold">a</hi>ttaṃ. <hi rend="bold">Bala</hi> pāṇane, i. <hi rend="bold">Kara</hi>sāhacariyato <hi rend="bold">bali</hi> pulliṅge. Bhāgadheyyopyatra. <hi rend="bold">Bhāgā</hi>sakatthe dheyyo <note>pāṇini 5.4.36 (vā.)</note>, bhāgattena tiṭṭhatīti vā <hi rend="bold">bhāgadheyyo,</hi> iyo.</p>

<p rend="bodytext">Dvayaṃ tuṭṭhidāye. Manorathapuṇṇattā pattabbo bhāgo <hi rend="bold">puṇṇapatto.</hi> Tussanaṃ tuṭṭho, sossatthīti tuṭṭhī, tena dātabbo dāyo <hi rend="bold">tuṭṭhidāyo,</hi> ākārantānamāyo.</p>

<p rend="bodytext">Chakkaṃ <pb ed="M" n="0.0250" /> pābhate. Tathā hi –</p>

<p rend="gatha1">‘‘Hemaṃ sīhāsanaṃ vesaṃ, vuttaṃ bhaddāsanaṃ tathā;</p>

<p rend="gathalast">Upāyana’mupaggayhaṃ, pābhatañco’padā thiya’’nti.</p>

<p rend="bodytext">Silokāddhaṃ nāma amaramālā.</p>

<p rend="bodytext">Upagantvādātabbāti <hi rend="bold">upadā,</hi> a, itthī, taṃ tamatthaṃ patthentehi ābharīyate ānīyateti <hi rend="bold">pābhataṃ,</hi> patthanatthajotakoyaṃ pasaddo. Upeyyateti <hi rend="bold">upāyanaṃ, i</hi>to yu, upagacchati yenāti vā <hi rend="bold">upāyanaṃ. Kuca</hi> saṅkocane, ṇo, vigato koco yena <hi rend="bold">ukkoco.</hi> Paṇṇena satthapaṇṇena saddhiṃ ākarīyate ānīyateti <hi rend="bold">paṇṇākāro,</hi> aññatra upacārā. Pahiṇantyaneneti <hi rend="bold">paheṇakaṃ, hi</hi> gatiyaṃ, yu, sakatthe ko. Padesanaṃ, upaggayhaṃ, upahāropyatra.</p>

<p rend="bodytext">Gumbādideyyo gumbaghaṭādiko <note>gumbaghaṭādito (?)</note> deyyosuṅkaṃ, anitthī, gumbo nāma jalathalamaggādīsu laddhabbabhāgo, tathā ghaṭṭopi, samānatthā hete. <hi rend="bold">Ādi</hi>nā pābhatampi saṅgaṇhāti. <hi rend="bold">Suṅka</hi> gamane, suṅkati yena, taṃ <hi rend="bold">suṅkaṃ. Gamu</hi> gamane, bo, assu, <hi rend="bold">gumbo.</hi> Dvayaṃ gāmajanapadādito laddhabbabhāge. <hi rend="bold">Aya</hi> gamane, ṇo, <hi rend="bold">āyo. A</hi>paccaye ayo. Dhanānaṃ sampattakāle āgamo <hi rend="bold">dhanāgamo.</hi></p>

<p rend="bodytext" n="357"><hi rend="paranum">357</hi><hi rend="dot">.</hi> Dvayaṃ chattasāmaññe. Ātapato sūriyālokato tāyatīti <hi rend="bold">ātapattaṃ,</hi> to. Chādayatīti <hi rend="bold">chattaṃ, chada</hi><pb ed="M" n="0.0251" /> apavāraṇe, to, <hi rend="bold">traṇa</hi>paccaye chatraṃ, <hi rend="bold">hemaṃ</hi> suvaṇṇakhacitaṃ <hi rend="bold">raññaṃ</hi> rājūnaṃ āsanaṃ <hi rend="bold">sīhāsanā</hi>khyaṃ. Sīhākatippadhānattā sīhākatippadhānaṃ āsananti viggaho.</p>

<p rend="bodytext">Dvayaṃ cāmare. Vālena katā bījanī <hi rend="bold">vālabījanī.</hi> Camaro migo tassedaṃ <hi rend="bold">cāmarī.</hi> ‘‘Cāmarā cāmaraṃ romaṃ, gucchakañcāvacūlaka’’nti <note>tikaṇḍasesa 2.8.406</note><hi rend="bold">tikaṇḍaseso.</hi> Pakiṇṇakaṃpyatra. Pakarīyate vikkhipate <hi rend="bold">pakiṇṇakaṃ,</hi> sakatthe ko.</p>

<p rend="bodytext" n="358"><hi rend="paranum">358</hi><hi rend="dot">.</hi> Khaggādayo ime pañca rājūnaṃ kakudhabhaṇḍāni bhavanti. <hi rend="bold">Kuka</hi> ādāne, dho, vaṇṇavipariyayo. Rañño gamanakāle sadā ādātabbato kakudhāni ca tāni rājadhanattā bhaṇḍāni ceti <hi rend="bold">kakudhabhaṇḍāni.</hi></p>

<p rend="bodytext" n="359"><hi rend="paranum">359</hi><hi rend="dot">.</hi> Dvayaṃ puṇṇaghaṭe. Jalapuṇṇattā bhaddo kalyāṇo kumbho <hi rend="bold">bhaddakumbho.</hi> Dvayaṃ hemabhājane. <hi rend="bold">Bhara</hi> bharaṇe, bharaṇaṃ dhāraṇaṃ posanañca, dhāraṇatthassa <hi rend="bold">bhara</hi>tissa <hi rend="bold">bhiṅgā</hi>deso, bharati dadhāti udakanti <hi rend="bold">bhiṅgāro,</hi> āro. Karako, kuṇḍikāpyatra.</p>

<p rend="bodytext">Hatthī <pb ed="M" n="0.0252" /> ca asso ca ratho ca patti ca, tesaṃ samūho hatthissarathapatti caturaṅginī senātyuccate, senaṅgattā samāhāradvandoyaṃ. Cattāri aṅgāni yassaṃ saṃvijjanti, sā <hi rend="bold">caturaṅginī,</hi> ī, inī.</p>

<p rend="bodytext" n="360"><hi rend="paranum">360</hi><hi rend="dot">.</hi><hi rend="bold">Dantya</hi>ntaṃ hatthini. Kuñjo hanu, danto ca, taṃyogā <hi rend="bold">kuñjaro,</hi> atisaye ro, kuṃ pathaviṃ jarāpetīti vā <hi rend="bold">kuñjaro,</hi> aluttasamāso, kuñje vā girikūṭe ramati, koñcanādaṃ nadanto vā carati, kuṃ vā pathaviṃ tadāghātena jarayatīti <hi rend="bold">kuñjaro.</hi> Vārayati parabalaṃ <hi rend="bold">vāraṇo,</hi> nandādīhi yu. Hatthayogā <hi rend="bold">hatthī.</hi> Mataṅgassa isino apaccaṃ <hi rend="bold">mātaṅgo,</hi> mahantaṃ aṅgaṃ sarīrametassāti vā <hi rend="bold">mātaṅgo, ha na</hi>lopo, assākāro ca. Dve radā dantā yassa <hi rend="bold">dvirado, ‘‘rada</hi> vilekhane dante’’ti hi <hi rend="bold">nānatthasaṅgahe. Gaja</hi> sadde, gajatīti, a. Nago pabbato, so viya dissatīti <hi rend="bold">nāgo,</hi> ṇo. Karena, mukhena cāti dvīhi pivatīti <hi rend="bold">dvipo.</hi> I gamane, bho. Dantayogā <hi rend="bold">dantī.</hi> Saṭṭhihāyano, dantāvalo, anekapo, mataṅgajo, karī, thambheramo, padmī, mahāmigo, pīlu, sindhuro, dīghamāruto, rājīvo, jalakakkho, nilluro, karaṭī, varaṅgo, suppakaṇṇo iccādīnipi hatthino nāmāni. Saṭṭhivassikattā, jātiyā saṭṭhivassakāle thāmena hāyanato vā <hi rend="bold">saṭṭhihāyano.</hi></p>

<p rend="bodytext">Vanakarīnaṃ yo yūthajeṭṭho, so sayūthānaṃ jeṭṭhattā <hi rend="bold">yūthajeṭṭho.</hi> Sayūthe pāti rakkhatīti <hi rend="bold">yūthapo</hi>ti coccate.</p>

<p rend="bodytext" n="361"><hi rend="paranum">361</hi><hi rend="dot">.</hi> Kāḷāvakādīni <pb ed="M" n="0.0253" /> etāni hatthirājānaṃ kulāni. Kalambate saddāyateti <hi rend="bold">kāḷāvako,</hi> ṇvu, <hi rend="bold">ma</hi>lopo. Gaṅgāyaṃ jāto <hi rend="bold">gaṅgeyyo,</hi> ṭhānavasena sā saññā. Paṇḍaravaṇṇatāya <hi rend="bold">paṇḍaro.</hi> Vaṇṇavasena tambavaṇṇatāya <hi rend="bold">tambo.</hi> Piṅgalavaṇṇatāya <hi rend="bold">piṅgalo.</hi> Gandhayuttatāya <hi rend="bold">gandho. Maṅga</hi> gamanattho, sobhanagamanayuttatāya <hi rend="bold">maṅgalo,</hi> atisāyane, pasaṃsāyaṃ vā lo. Hemavaṇṇatāya <hi rend="bold">hemo.</hi> Uposathakule jātattā <hi rend="bold">uposatho,</hi> upagantvā arayo usatīti vā <hi rend="bold">uposatho,</hi> tho, <hi rend="bold">usa</hi> dāhe, <hi rend="bold">upa</hi>pubbo <hi rend="bold">vasa</hi> nivāse vā, vasso, <hi rend="bold">uposatho,</hi> tithīviseso ca. Chabbaṇṇadantatāya <hi rend="bold">chaddanto.</hi> Etesañca kāḷāvako dasannaṃ purisānaṃ balaṃ dhāreti, gaṅgeyyo dasannaṃ kāḷāvakānaṃ, evaṃ yāvachaddantā netabbo, sammāsambuddho pana dasannaṃ chaddantānaṃ balaṃ dhāreti, teneva bhagavā kāḷāvakahatthigaṇanāya koṭisahassabalaṃ dhāreti, purisagaṇanāya dasannaṃ purisakoṭisahassānaṃ balaṃ.</p>

<p rend="bodytext" n="362"><hi rend="paranum">362</hi><hi rend="dot">.</hi> Pādo karipote. Pañcavassāni yāva kalabho, <hi rend="bold">kala</hi> saṅkhyāne, abho, kalabho, ḷatte <hi rend="bold">kaḷabho,</hi> mātāpitūhi <pb ed="M" n="0.0254" /> bharitabbattā <hi rend="bold">bhiṅko, bhara</hi>tissa <hi rend="bold">bhiṅko.</hi> Karisāvakopyatra. Pādo mattamātaṅge. Dānaṃ pabhinno yassa <hi rend="bold">pabhinno.</hi> Majjatīti <hi rend="bold">matto, mada</hi> ummāde. Gaje jāyatīti gajjo, ṇyo, mado. So sañjāto yassa <hi rend="bold">gajjito.</hi></p>

<p rend="bodytext">Dvayaṃ hatthisamūhe. Hatthīnaṃ samūho <hi rend="bold">hatthighaṭā.</hi> Gajānaṃ samūho <hi rend="bold">gajatā,</hi> gāmajanabandhusahāyādīhi tā. Pādo hatthiniyaṃ. Hatthayogā <hi rend="bold">hatthinī,</hi> ī, inī. <hi rend="bold">Kaṇa</hi> sadde, iru, sakatthe ko. <hi rend="bold">Kareṇukā</hi>tipi, tadā karayogā kareṇukā, iṇu. Kariṇī, dhenukā, vasā, kareṇupyatra.</p>

<p rend="bodytext" n="363"><hi rend="paranum">363</hi><hi rend="dot">.</hi><hi rend="bold">Hatthisiropiṇḍā</hi> hatthino sirasi dve piṇḍā kumbhākhyā. Ke sirasi bhavatīti <hi rend="bold">kumbho,</hi> assu, niggahītāgamo ca. Dvinnaṃ pana kumbhānaṃ majjhimaṃ vidu nāma <note>amara 18.37</note>. Aṅkusasaṅghātaṃ vindatyasminti <hi rend="bold">vidu,</hi> pume, u. Dvayaṃ kaṇṇamūle. <hi rend="bold">Cūḷa</hi> nimajjane, ṇvu, <hi rend="bold">cūḷikā, cuda</hi> sañcodane vā, codenti ettha <hi rend="bold">a</hi>ṅkusādīhi adantanti <hi rend="bold">cūḷikā, da</hi>ssa <hi rend="bold">ḷo,</hi> ṇvu.</p>

<p rend="bodytext">Āsate asminti <hi rend="bold">āsanaṃ,</hi> khandhadeso. Khandho eva deso <hi rend="bold">khandhadeso,</hi> tasmiṃ. Dvayaṃ pucchamūle. Pucchassa mūlaṃ heṭṭhimabhāgo.</p>

<p rend="bodytext" n="364"><hi rend="paranum">364</hi><hi rend="dot">.</hi> Tikaṃ gajabandhanathambhe. Ālantyasmiṃ, anena vā bandhanti <hi rend="bold">ālānaṃ,</hi> yu. <hi rend="bold">Ā</hi>pubbo bandhanattho <hi rend="bold">lā</hi>dhātu. Āhananti <pb ed="M" n="0.0255" /> bandhantyasmiṃ, anena vā <hi rend="bold">āḷhako, hana</hi>dhātu, <hi rend="bold">na</hi>ssa <hi rend="bold">ḷo,</hi> vaṇṇavipariyayo ca, ṇvu. <hi rend="bold">Thambha</hi> paṭibandhane. Bandhopyatra.</p>

<p rend="bodytext">Tikaṃ saṅkhale. Anitthī tūti <hi rend="bold">tva</hi>ntaṃ liṅgapadaṃ. <hi rend="bold">Gala</hi> secane. Nigaḷati bandhati yenāti <hi rend="bold">nigaḷo,</hi> a, kattusādhanaṃ vā. <hi rend="bold">Adi</hi> bandhane, andatīti <hi rend="bold">anduko.</hi> Ṇvu, assu. Bhusaṃ khalatyanena <hi rend="bold">saṅkhalaṃ, kaṭi</hi> vatthabandhanepi, ‘‘thīkaṭīvatthabandhepi, nigaḷe saṅkhalaṃ tisū’’ti <note>cintāmaṇiṭīkā 18.41</note><hi rend="bold">rabhaso.</hi> Saṅkhalikāpyatra.</p>

<p rend="bodytext">Dvayaṃ gajagaṇḍe. <hi rend="bold">Gaṇḍa</hi> vadanekadese, adhātūnampi dhātūsu pāṭho, dhātu hi kriyattho. Gaṇḍo kapolasāmaññepi. <hi rend="bold">Kaṭa</hi> vassāvaraṇesu, a. Dvayaṃ karimadajale. Dīyateti <hi rend="bold">dānaṃ. Mada</hi> ummāde, karaṇe a.</p>

<p rend="bodytext" n="365"><hi rend="paranum">365</hi><hi rend="dot">.</hi> Dvayaṃ hatthikare. <hi rend="bold">Soṇa</hi> vaṇṇagatīsu, ḍo, <hi rend="bold">soḍa</hi> gabbe vā, niggahītāgamo, ṇo ca. Dvīsu dvepi.</p>

<p rend="bodytext">Dvayaṃ soṇḍagge. Karassa soṇḍassa aggaṃ. <hi rend="bold">Pusa</hi> posane. Kharo, <hi rend="bold">sa</hi>ssa <hi rend="bold">ko,</hi> ussottaṃ, <hi rend="bold">pusa</hi> vuḍḍhimhi vā, bhū, <hi rend="bold">pusa</hi> snehasecanapūraṇesu vā, kiyādi, <hi rend="bold">pusa</hi> dhāraṇe vā, curādi.</p>

<p rend="bodytext">Hatthissa kāyamajjhamhi bandhanarajju kacchā nāma. <hi rend="bold">Kaca</hi> bandhane, cho. Dūsā, varatrāpyatra. Kutho nāma hatthipiṭṭhattharitacitrakambalaṃ, so ādi yesante <hi rend="bold">kuthādayo.</hi> Kuthādayo eva kappano nāma bhavanti. <hi rend="bold">Kappa</hi> sāmatthiye, sajjanāyañca <pb ed="M" n="0.0296" />, karaṇe yu. Kappanāpi. <hi rend="bold">Kaca</hi> sajjanāyaṃ, tho, <hi rend="bold">kutho,</hi> tīsu. ‘‘Napuṃsakamattharaṇaṃ, thī paveṇī kuthaṃ tisū’’ti <note>cintāmaṇiṭīkā 18.42</note> hi <hi rend="bold">vopālito.</hi> Paveṇī, attharaṇaṃ, vaṇṇo, paritthomoti ete <hi rend="bold">kutha</hi>pariyāyā.</p>

<p rend="bodytext" n="366"><hi rend="paranum">366</hi><hi rend="dot">.</hi> Dvayaṃ rājārahe hatthini. Rājānamupagantvā vahitumarahatīti <hi rend="bold">opavayho,</hi> arahatthe ṇyo. Rājānaṃ vahituṃ arahatīti <hi rend="bold">rājavayho,</hi> ṇyo. Dvayaṃ kappitahatthini. Sajjā sajjanā sañjātā yasmiṃ <hi rend="bold">sajjito.</hi> Kappā kappanā sañjātā yasmiṃ <hi rend="bold">kappito.</hi> Etasmāyeva pāṭhā sajjakappā sajjanākappanānaṃ pariyāyāti ñeyyā.</p>

<p rend="bodytext">Hatthino pāde vijjhanakaṇṭako ‘‘tomaro’’tyuccate. Tujjateneneti <hi rend="bold">tomaro, tuda</hi> byathane, aro, <hi rend="bold">da</hi>ssa <hi rend="bold">mo, o</hi>ttaṃ. Veṇukaṃpyatra <note>kotraṃ veṇukamālānaṃ (amara 18.41)</note>, kvaci veḷukantipi pāṭho.</p>

<p rend="bodytext" n="367"><hi rend="paranum">367</hi><hi rend="dot">.</hi> Hatthino kaṇṇamūlamhi vijjhanakaṇṭako ‘‘tutta’’mityuccate. Tujjateneneti <hi rend="bold">tuttaṃ,</hi> to. Hatthino matthakamhi vijjhanakaṇṭako ‘‘aṅkuso’’tyuccate. Aṅkate aneneti <hi rend="bold">aṅkuso, aṅka</hi> lakkhaṇe, so, assu.</p>

<p rend="bodytext">Pajjaddhaṃ <pb ed="M" n="0.0257" /> hatthārohe. <hi rend="bold">Maḍi</hi> bhūsāyaṃ, hatthiṃ maṇḍayati rakkhatīti hatthimaṇḍo, sova <hi rend="bold">hatthimeṇḍo, mi</hi> hiṃsāyaṃ vā, ḍo, niggahītāgamo. Hatthiṃ pāti rakkhatīti <hi rend="bold">hatthipo,</hi> kammani ṇo. Hatthiṃ gopayati rakkhatīti <hi rend="bold">hatthigopako. Gupa</hi> rakkhaṇe, sakatthe ko. Ādhoraṇo, nisādinopyatra.</p>

<p rend="bodytext" n="368"><hi rend="paranum">368</hi><hi rend="dot">.</hi> Mātaṅgahayādīnaṃ gamanādikriyāsikkhāpako ācariyo ‘‘gāmaṇīyo’’tyuccate. Gamanaṃ gāmo, bhāve ṇo. Hatthādīnaṃ gamanakriyā gāmo, taṃ neti sikkhāpetīti <hi rend="bold">gāmaṇīyo,</hi> aññakriyāsikkhāpanetūpacārā, gāmaṃ vā hatthādisamūhaṃ netīti <hi rend="bold">gāmaṇīyo,</hi> gamanaṃ vā sikkhāpetīti <hi rend="bold">gāmaṇīyo,</hi> sabbatra <hi rend="bold">na</hi>ssa <hi rend="bold">ṇa</hi>ttaṃ.</p>

<p rend="bodytext">Pādadvayaṃ asse. <hi rend="bold">Haya</hi> gatiyaṃ, a. Turaṃ sīghaṃ gacchatīti <hi rend="bold">turaṅgo,</hi> kvi, bindālopo, lope sati <hi rend="bold">turago. Vāha</hi> payatane, a. <hi rend="bold">Asa</hi> bhakkhane, a. Sindhūnamadūrabhavo janapadopi sindhavo, tatra bhavo <hi rend="bold">sindhavo,</hi> saṃyogantattā na vuddhi. Ghoṭako, pīti, turaṅgamo, vājī, gandhabbo, sattiriccādīnipi asse. <hi rend="bold">Ghuṭa</hi> parivattane, ṇvu. Pā pāne,ti. ‘‘Pāne thī pīti asse so’’ti <hi rend="bold">ruddo.</hi> Vājayogā <hi rend="bold">vājī,</hi> ī. ‘‘Esañca pubbaṃ pakkho āsi, sa tu devetyatyatthitena <hi rend="bold">sālībhūta</hi>muninā sakkaṃ payojetvā vajirachedito’’ti <hi rend="bold">nikāyantariyā. Sapa</hi> samavāye,ti, <hi rend="bold">satti,</hi> sāmatthiyepi.</p>

<p rend="bodytext" n="369"><hi rend="paranum">369</hi><hi rend="dot">.</hi><hi rend="bold">Tassa</hi><pb ed="M" n="0.0258" /> assassa <hi rend="bold">bhedo</hi> viseso assataro, assaṃ taratīti <hi rend="bold">assataro, tara</hi> atikkamane, <hi rend="bold">tara</hi>paccayenāpi siddhaṃ. Padhānassabhūmibhavo sujātiko avikārī kulīnako asso ājānīyo nāma, ā bhuso kāraṇākāraṇaṃ jānātīti <hi rend="bold">ājānīyo,</hi> anīyo, <hi rend="bold">ṇya</hi>paccayena vā siddhaṃ, tadā ‘‘kiyādito nā’’ti <hi rend="bold">nā</hi>gamo, <hi rend="bold">ī</hi>kārāgamo ca <note>cintāmaṇiṭīkā 18.44 gāthāyampi passitabbaṃ</note>. Kule sambhūto <hi rend="bold">kulīnako,</hi> īno, sakatthe ko. Saṅgāme garusatthappahārena nihato santo piyo sāmikaṃ na jahati sukhaṃ vahanasīlo yo asso, so <hi rend="bold">vinīta</hi>saddenoccate. Visesena dammataṃ neti yanti <hi rend="bold">vinīto.</hi></p>

<p rend="bodytext">Dvayaṃ assapote. <hi rend="bold">Kasa</hi> gamane, oro, assi, kiñci saratīti vā <hi rend="bold">kisoro,</hi> bindulopo, asso ca, hayo eva bālattā <hi rend="bold">hayapotako,</hi> appatthe ko.</p>

<p rend="bodytext" n="370"><hi rend="paranum">370</hi><hi rend="dot">.</hi> Dvayaṃ athāmasse. <hi rend="bold">Ghuṭa</hi> parivattane, ṇvu, <hi rend="bold">ghoṭako,</hi> assasāmaññepyayaṃ, kharaṃ gacchatīti khaluṅgo, so eva <hi rend="bold">khaḷuṅko, ga</hi>kārassa <hi rend="bold">ka</hi>kāraṃ katvā, rassa <hi rend="bold">lo,</hi> ḷattamuttañca, khaḷukotipi. Javena sabbesamadhiko asso <hi rend="bold">javano,</hi> yu.</p>

<p rend="bodytext">Dvayaṃ <pb ed="M" n="0.0259" /> kavītikhyāte mukhabandhane. Mukhamātiṭṭhatīti <hi rend="bold">mukhāṭhānaṃ.</hi> Khe mukhavivare līno <hi rend="bold">khalīno.</hi> ‘‘Kavikā tu khalīnoti <note>khalīne thī (?)</note>, kaviyaṃ kathanaṃtyapī’’ti <hi rend="bold">rabhaso.</hi> Kavi, kavikāpyatra. <hi rend="bold">Ku</hi> sadde. I, ī ca, sakatthe ko. <hi rend="bold">Vā</hi>saddena napuṃsakattaṃ samuccinoti. Vuttañca <hi rend="bold">amarakose</hi> ‘‘kavikā tu khalīno’nitthī’’ti <note>amara 18.49</note>.</p>

<p rend="bodytext">Assābhitāḷinī vettavikatādi <hi rend="bold">kasā</hi> nāma. <hi rend="bold">Kasa</hi> gamane, a, karaṇasādhanaṃ.</p>

<p rend="bodytext" n="371"><hi rend="paranum">371</hi><hi rend="dot">.</hi> Assassa nāsāgatarajjumhi kusā, <hi rend="bold">kusa</hi> silesane. Dvayaṃ assāyaṃ. <hi rend="bold">Vala</hi> saṃvaraṇe, vo, ḷattaṃ, ā, <hi rend="bold">vaḷavā.</hi> Asatīti <hi rend="bold">assā,</hi> ‘‘itthiyamatiyavo vā’’ti a, ā ca, <hi rend="bold">assā.</hi> Vāmīpyatra. Dvayaṃ khure. <hi rend="bold">Khura</hi> chedane. Saṃ sukhaṃ pharatyanena <hi rend="bold">saphaṃ,</hi> nerutto. ‘‘Saphaṃ klīve khuro pumā’’ti <note>amara 18.49</note><hi rend="bold">amarakoso.</hi></p>

<p rend="bodytext">Dvayaṃ pucchamatte. <hi rend="bold">Puccha</hi> pamāde. Na gacchatīti <hi rend="bold">naṅguṭṭho, aṅga</hi> gamane, ṭho, assu, dvepi anitthiyaṃ. Lūmaṃpyatra. Dvayaṃ kesavati naṅguṭṭhamatte, na tu hatthino eva. Vālasamūhayogā <hi rend="bold">vālahattho,</hi> yathā kesahattho caye, tathātrāpi. Vālo dhiyyate asminti <hi rend="bold">vāladhi,</hi> i.</p>

<p rend="bodytext">Etthānāgatāpi assassa dhārākhyā <note>dhāvākhyā (ka.)</note> pañca gatiyo kathetabbā. Yathā –</p>

<p rend="gatha1">Akkanditaṃ <pb ed="M" n="0.0260" /> dhoritakaṃ, recitaṃ vaggitaṃ plutaṃ;</p>

<p rend="gathalast">Gatiyome pañca dhārā <note>dhāvā (ka.)</note>, assānaṃ viññunā matā <note>amara 18.48-9</note>.</p>

<p rend="bodytext">Tattha vitthambhā samāvagati <hi rend="bold">akkanditaṃ, kandi</hi> gatisosanesu, to. Tato adhikā caturāgati <hi rend="bold">dhoritakaṃ, dhora</hi> gaticāturiye, to, sakatthe ko. Maṇḍalikāyānena gamanaṃ <hi rend="bold">recitaṃ, rica</hi> viyojanasambajjhanesu, sambajjhanaṃ missanaṃ. Vegena parikkhitto paricaraṇaṃ <hi rend="bold">vaggitaṃ, vagga</hi> gamanattho. Turaṃ samena gamanaṃ <hi rend="bold">plutaṃ, plu</hi> gatiyaṃ. Ta’dutta’massasatthe ‘‘samo’dhiko layo vegī, turitasso bhave kamā’’ti.</p>

<p rend="bodytext" n="372"><hi rend="paranum">372</hi><hi rend="dot">.</hi> Dvayaṃ yuddhatthe cakkayuttayāne. <hi rend="bold">Sanda</hi> gamane, sandate gamyateneneti <hi rend="bold">sandano,</hi> yu. Ramateneneti <hi rend="bold">ratho,</hi> tho, <hi rend="bold">ma</hi>lopo. Sataṅgopyatra. Satamaṅgānyassa.</p>

<p rend="bodytext">Yaṃ na <hi rend="bold">raṇāya</hi> yuddhatthaṃ cakkayuttaṃ yānaṃ, api tu kīḷābhamanādyatthaṃ, so pussaratho. Vuttañca <hi rend="bold">amarakose</hi> ‘‘ayaṃ pussaratho cakka-yānaṃ na samarāya ya’’nti <note>amara 18.51</note>. <hi rend="bold">Pusa</hi> pāsane, so, pusanāmakena phalavisesena yutto ratho <hi rend="bold">pussaratho,</hi> pussanakkhattena kato, sajjito vā rathoti <hi rend="bold">pussaratho.</hi></p>

<p rend="bodytext">Byagghassa cammāvuto parikkhitto ratho veyyaggho nāma, byagghassa vikāro cammaṃ veyyagghaṃ, ṇo, tena parivuto ratho <hi rend="bold">veyyaggho,</hi> ṇo, ubhayatrāpi vuḍḍhāgamo. ‘‘Paccattaṃ <note>paccatthaṃ (ka.)</note> ayanti <pb ed="M" n="0.0261" /> gacchantīti paccayā’’ti vacanatthato paccattameva <note>paccatthameva (?)</note> paccayā bhavanti, yathā kāritantasmāpi payojakavasena anekakāritapaccayā. Dīpino cammāvuto ratho dīpo nāma, dīpino vikāro cammaṃ dīpaṃ, ṇo, tena parivuto ratho dīpo, ṇo.</p>

<p rend="bodytext" n="373"><hi rend="paranum">373</hi><hi rend="dot">.</hi> Dvayaṃ purisayuttayāne. <hi rend="bold">Si</hi> sevāyaṃ. Sukhatthikehi sevīyateti <hi rend="bold">sivikā,</hi> ṇvu, <hi rend="bold">vā</hi>gamo, <hi rend="bold">i</hi>ttaṃ, kitapaccayā hi yebhuyyena kammādīsupi vattanti, kiccapaccayā ca kattaripi, yathā ‘‘vinayo, nissayo, tapanīyā dhammā’’tyādīsu, mahāpadesena vā kitakiccapaccayānaṃ kattukammādīsvapi pavatti veditabbā, sivaṃ karotīti vā <hi rend="bold">sivikā,</hi> iko. Yāpyehi adhamehi yāyate niyyateti <hi rend="bold">yāpyayānaṃ.</hi> ‘‘Yāpya pānīyake nindye’’ti hi <hi rend="bold">nānatthasaṅgahe.</hi></p>

<p rend="bodytext">Dvayaṃ sakaṭe. Anitthī tūti <hi rend="bold">tva</hi>ntaṃ liṅgapadaṃ. <hi rend="bold">Saka</hi> sattiyaṃ, aṭo. <hi rend="bold">Ana</hi> pāṇane, karaṇasādhanaṃ, natthi nāsā yassāti vā <hi rend="bold">anaṃ, sā</hi>lopo, rasso ca. Klīve’naṃ, sakaṭo, nitthītya<hi rend="bold">marakoso</hi><note>amara 18.52</note>.</p>

<p rend="bodytext">Dvayaṃ cakke. Karoti gamanamaneneti <hi rend="bold">cakkaṃ,</hi> dvittaṃ, cakkādi. Rathassa aṅgaṃ <hi rend="bold">rathaṅgaṃ.</hi> Tassa cakkassa <hi rend="bold">anto</hi> avasānaṃ nemi, sā <hi rend="bold">nāriyaṃ</hi> itthiyaṃ. Nayati cakkaṃ <hi rend="bold">nemi.</hi> Yā bhūmiṃ phusati, <hi rend="bold">nī</hi> naye, mi, <hi rend="bold">ī</hi>paccaye nemī ca. Padhipyatra.</p>

<p rend="bodytext" n="374"><hi rend="paranum">374</hi><hi rend="dot">.</hi><hi rend="bold">Tammajjhe</hi><pb ed="M" n="0.0262" /> tassa rathassa, cakkassa vā majjhe cakkākāro piṇḍikā, yassaṃ sabbāni kaṭṭhāni āsajjante. <hi rend="bold">Piṇḍikā</hi>sāhacariyā <hi rend="bold">nābhi</hi> itthī, <hi rend="bold">ī</hi>paccaye nābhī ca. Sabbāni kaṭṭhāni piṇḍetīti <hi rend="bold">piṇḍikā, piṇḍa</hi> saṅghāte, a, sakatthe ko. Piṇḍīpi, nābhi viyāti <hi rend="bold">nābhi.</hi></p>

<p rend="bodytext">Rathassa yugakaṭṭhaṃ yatra āsajjate, sa yugandharo. Kuṃ pathaviṃ vuṇoti acchādayatīti <hi rend="bold">kubbaro, vu</hi> saṃvaraṇe, ro, ussattaṃ. Yugaṃ dhāretīti <hi rend="bold">yugandharo,</hi> saññāyaṃ a, abhidhānā rasso.</p>

<p rend="bodytext">Akkho sakaṭaṃ, tadavayavo vā, tathā cāhājayācariyo –</p>

<p rend="gatha1">‘‘Akkho vibhīṭake nimbe, sakaṭe ca byavahāre;</p>

<p rend="gathalast">Rathassāvayave kasse, pāsakepya’kkha’mindriye’’ti.</p>

<p rend="bodytext">Tassaggagate kīle <hi rend="bold">āṇī,</hi> itthī. Aṇipi, ‘‘sīmāssikkhaggakīlesu, aṇī āṇī ime dvisū’’ti <note>cintāmaṇiṭīkā 18.56</note> hi <hi rend="bold">ruddo</hi> dvidhā paṭhati. ‘‘Aṇī āṇī ca akkhaggakīle sīmāssisu matā’’ti ca <hi rend="bold">nānatthasaṅgahopi.</hi> Assi koṇo. <hi rend="bold">Aṇa</hi> sadde, ṇi. Pubbapakkhe na vuḍḍhi, <hi rend="bold">ana</hi> pāṇane vā, <hi rend="bold">ṇa</hi>ttaṃ. Kaṇḍakādisatthehi parirakkhaṇatthaṃ kato rathāvaraṇo varutho, yo ‘‘rathaguttī’’ti khyāto. <hi rend="bold">Vara</hi> varaṇe, varaṇametthāvaraṇaṃ, yathā rathaṃ thiratthaṃ taṭṭhañca gopatīti <hi rend="bold">rathagutti,</hi> itthī, ‘‘gutti kārāgāre vuttā, bhūgate rakkhaṇe yame’’ti <hi rend="bold">nānatthasaṅgahe.</hi></p>

<p rend="bodytext" n="375"><hi rend="paranum">375</hi><hi rend="dot">.</hi> Rathādīnaṃ <pb ed="M" n="0.0263" /> purobhāgasaṅkhāte mukhe <hi rend="bold">dhuro. Dhara</hi> dhāraṇe, assu, yānamukhaṃpyatra. Akkhopakkharādayo rathassa aṅgā nāma. <hi rend="bold">Aka</hi> gamane, kho, <hi rend="bold">akkho,</hi> dvinnaṃ rathacakkānaṃ antaragato kaṭṭhaviseso. Upari karīyateti <hi rend="bold">upakkharo,</hi> akkhassopari kaṭṭhaviseso. <hi rend="bold">Amarakose</hi> pana <hi rend="bold">upakkhara</hi>saddassa sabbarathāvayavavācakattaṃ vuttaṃ ‘‘rathaṅgantu upakkharo’’ti <note>amara 18.55</note>. ‘‘Apakkharo’’tipi pāṭho.</p>

<p rend="bodytext">Sabbasmiṃ hatthādike vāhane <hi rend="bold">yānā</hi>dittayaṃ, sabbatra karaṇasādhanaṃ. Yojanīyaṃ yujjatenenāti <hi rend="bold">yoggaṃ,</hi> ṇyo. Pattaṃ dhoraṇañcātra. <hi rend="bold">Pata</hi> gatiyaṃ. <hi rend="bold">Dhora</hi> gaticāturiye, etthāpi karaṇasādhanaṃ.</p>

<p rend="bodytext" n="376"><hi rend="paranum">376</hi><hi rend="dot">.</hi> Catukkaṃ sārathimhi. Rathena carati sīlenāti <hi rend="bold">rathacārī.</hi> Savati perayatīti <hi rend="bold">sūto, sū</hi> peraṇe, to. <hi rend="bold">Aja</hi> gamane. Pājetīti <hi rend="bold">pājitā,</hi> ritu, dīghādi. <hi rend="bold">Sara</hi> gatiyaṃ, thi, rathena saha gacchatīti vā <hi rend="bold">sārathi,</hi> iṇa, aññatropacārā. Niyantā, yantā, khattā, sabyaṭṭho, dakkhiṇattho, rathakuṭumbīpyatra.</p>

<p rend="gatha1">‘‘Niyantā pājitā yantā, sūto khattā ca sārathi;</p>

<p rend="gathalast">Sabyaṭṭho dakkhiṇattho ca, saññā rathakuṭumbino’’ti <note>amara 18.56-60</note>. –</p>

<p rend="bodytext">Vuttaṃ <pb ed="M" n="0.0264" />. Atthato sārathino rathakuṭumbī ca nāmaṃ. Rathanāyake tu ‘‘rathāroho ca rathiko rathī’’ti pacchā vakkhati. <hi rend="bold">Khudi</hi> saṃpesane, tu, <hi rend="bold">da</hi>ssa <hi rend="bold">to,</hi> ussattañca, <hi rend="bold">khattā.</hi></p>

<p rend="bodytext">Tikaṃ rathe pājitatarā aññe yodhā, atra ye ‘‘rathanāyakā’’tipyuccante. Rathamārohatīti <hi rend="bold">rathiko, rathī</hi> ca. Rathena yujjatīti vā <hi rend="bold">rathiko, rathī</hi> ca. Rathino, sandanārohopyatra. Dvayaṃ yodhe. <hi rend="bold">Yudha</hi> sampahāre, ṇo. Bhaṭati yujjatīti <hi rend="bold">bhaṭo,</hi> a. Kvaci yoddhopi.</p>

<p rend="bodytext" n="377-379"><hi rend="paranum">377-379</hi><hi rend="dot">.</hi> Catukkaṃ padātike. Padehi atati ajatīti <hi rend="bold">padāti, ata</hi> sātaccagamane, i. <hi rend="bold">Pada</hi> gamane. Padatīti <hi rend="bold">patti,</hi> i, dvittaṃ. Padena adatīti vā <hi rend="bold">patti, a</hi>lopo, <hi rend="bold">dassa to,</hi> ime dve, vakkhamānā dve ca pume. Padehi gacchatīti <hi rend="bold">padago, padiko.</hi> Pādātiko, padājayopyatra <note>pādehi ajati ī, rasso ca padājiṃ (cintāmaṇiṭīkā 18.66)</note>.</p>

<p rend="bodytext">Chakkaṃ <pb ed="M" n="0.0265" /> kavace. <hi rend="bold">Naha</hi> bandhane, karaṇe ṇo. <hi rend="bold">Kaṅka</hi> gatyattho, aṭo. Varīyate tanti <hi rend="bold">vammaṃ, vara</hi> varaṇe, <hi rend="bold">vara</hi> icchāyaṃ vā, mo, <hi rend="bold">ra</hi>ssa <hi rend="bold">mo. Kaca</hi> bandhane, a, <hi rend="bold">va</hi>kāravaṇṇāgamo. Uro chādayantyanenāti <hi rend="bold">uracchado. Vā</hi>saddo dvinnaṃ punnapuṃsakattaṃ sampiṇḍeti. <hi rend="bold">Jala</hi> dittiyaṃ, ṇvu. Tanuttaṃ, daṃsanaṃ, jagaropyatra. ‘‘Jagaro kaṅkaṭo yogo, sannāho ca uracchado’’ti <note>cintāmaṇiṭīkā 18.64 byākhyāsudhā 2.8.64</note><hi rend="bold">vopālito.</hi></p>

<p rend="bodytext">Tikaṃ katasannāhe. Cammena sammā naddhavāti <hi rend="bold">sannaddho,</hi> dho. <hi rend="bold">Sajju</hi> gatiyaṃ, a. Vammena naddhavā <hi rend="bold">vammiko.</hi> Daṃsito, uracchadiko, byūḷhakaṅkaṭo, jagarikopyatra.</p>

<p rend="bodytext">Dvayaṃ paridahite vatthādo. <hi rend="bold">Āpati</hi>pubbo <hi rend="bold">muca</hi>dhātu paridahane, ubhayattha to, bhūjādi. Pakkhe ‘‘susapacasakato kkhakkā ce’’ti sutte <hi rend="bold">ca</hi>kārena <hi rend="bold">ta</hi>paccayassa <hi rend="bold">kko,</hi> dhātvantalopo ca. Pinaddho, apinaddhopyatra. Pubbapakkhe apissākāralopo.</p>

<p rend="bodytext">Catukkaṃ abhicārapadātimhi. Pure caraṇasīlo, sattamiyā alopo ubhayatrāpi. Pubbe ṇī. Parapakkhe a, pubbaṃ, pubbe vā gacchatīti <hi rend="bold">pubbaṅgamo,</hi> dutiyāyālopo. Purogo, aggesaro, paṭṭho, aggatosaro, purassaro, purogamopyatra.</p>

<p rend="bodytext">Dvayaṃ asīghagāmini. Mandaṃ gacchati sīlenāti <hi rend="bold">mandagāmī,</hi> ṇī. <hi rend="bold">Mantha</hi> viloḷane, anekatthattā saṃkilese ca. Saṃkilissateti <hi rend="bold">mantharo,</hi> aro.</p>

<p rend="bodytext">Tikaṃ vegini. Turameti gacchatīti <hi rend="bold">turito, i</hi> gatiyaṃ, to. Turassi, pajavī, javopyatra. Dvayaṃ jetuyoggatāmatte. <hi rend="bold">Ji</hi> jaye, tabbo, <hi rend="bold">jetabbaṃ,</hi> ṇyapaccaye <hi rend="bold">jeyyaṃ.</hi></p>

<p rend="bodytext" n="380"><hi rend="paranum">380</hi><hi rend="dot">.</hi> Tikaṃ <pb ed="M" n="0.0266" /> sūre. <hi rend="bold">Sura vīra</hi> vikkanteti curādidhātu. Surayati, vīrayatīti <hi rend="bold">sūro, vīro</hi> ca, a, dīghādi, <hi rend="bold">kanta</hi> chedane. <hi rend="bold">Vikkanto.</hi> Dvayaṃ sahāyamatte. Saha eti gacchatīti <hi rend="bold">sahāyo,</hi> sabbatra kattari ca a. <hi rend="bold">Anu</hi>saddo pacchāttho. <hi rend="bold">Samā</hi>ti ete dve tulyatthā. Anuplapo, abhisaropi. <hi rend="bold">Sannaddhappabhutī sannaddha</hi>saddādayo <hi rend="bold">anucara</hi>ntā tīsu.</p>

<p rend="bodytext">Pātheyyaṃ nāma rājādīnaṃ yātrāsveva bahulaṃ pavattatīti idha taṃ vuttaṃ, pathe hitaṃ <hi rend="bold">pātheyyaṃ,</hi> eyyo. <hi rend="bold">Samba</hi> maṇḍale, alo, sameti addhānaparissamametenāti vā <hi rend="bold">sambalaṃ,</hi> alo, <hi rend="bold">bā</hi>gamo ca.</p>

<p rend="bodytext" n="381"><hi rend="paranum">381</hi><hi rend="dot">.</hi> Catukkaṃ senāyaṃ. Vāhayogā <hi rend="bold">vāhinī.</hi> Dhajayogā <hi rend="bold">dhajinī. Si</hi> bandhane, no, <hi rend="bold">senā. Camu</hi> adane, ū. Camati bhīrunti <hi rend="bold">camū.</hi> Putanā, anīkinī, varūthinīpyatra. Ettha ca putanā anīkinī vāhinī camū senābhedepi. ‘‘Putanā’nīkinī camū, senā senāntarepi ce’’ti <hi rend="bold">ruddo,</hi> ‘‘senāpabhede senāyaṃ, savantyamapi vāhinī’’ti <hi rend="bold">rabhaso</hi> ca. <hi rend="bold">Cakkā</hi>ditikaṃ sāmaññena senāyaṃ, senaṅge ca. <hi rend="bold">Cāṇakye</hi> tu senāvisese anīko vutto ‘‘tīṇi tikānyanīka’’nti.</p>

<p rend="bodytext">Asseva <pb ed="M" n="0.0267" /><hi rend="bold">kāmandakīye</hi> vivaraṇaṃ, yathā –</p>

<p rend="gatha1">‘‘Assassa pattiyodhā ye, bhaveyyuṃ purisā tayo;</p>

<p rend="gatha2">Iti kappā tu pañcassā, vidheyyā kuñjarassa tu;</p>

<p rend="gatha3">Pādaṅgo pājitāvanto, purisā dasa pañca ca;</p>

<p rend="gatha2">Vidhānamiti nāgassa, catukkaṃ sandanassa ca;</p>

<p rend="gathalast">Anīkamiti viññeyya-miti kappā nava dvipā’’ti.</p>

<p rend="bodytext">Karīyate viggaho yeneti <hi rend="bold">cakkaṃ. Bala</hi> saṃvaraṇe, a. <hi rend="bold">Aṇa</hi> sadde, iko. <hi rend="bold">Vā</hi>kāro napuṃsakattaṃ samuccinoti.</p>

<p rend="bodytext">Caturaṅgabalāya susannaddhāya senāya yuddhatthaṃ desavidese <hi rend="bold">vinyāso</hi> vibhajitvā nyasanaṃ ṭhapanaṃ byūho kathyate. Vibhajitvā ūhanaṃ ṭhapanaṃ <hi rend="bold">byūho.</hi> Tabbhedā daṇḍabhogamaṇḍalāsaṃhatā cattāro pakatibyūhā. Tatra anīkānaṃ tiriyato vutti <hi rend="bold">daṇḍo.</hi> Samatthānamanīkānamanvāvutti aññoññato vutti <hi rend="bold">bhogo.</hi> Maṇḍalaracanāya sarantānamanīkānaṃ sabbato vutti sappasarīramiva <hi rend="bold">maṇḍalo.</hi> Ṭhitānamitaretarāsaṃ hatānaṃ visiliṭṭhatarānaṃ anīkānaṃ puthuvutti <hi rend="bold">asaṃhato.</hi> Taduttaṃ <hi rend="bold">kāmandakena</hi> –</p>

<p rend="gatha1">‘‘Tiriyato vutti daṇḍākhyā, bhogonvāvuttireva ca;</p>

<p rend="gathalast">Maṇḍalo sabbatovutti, puthuvutti asaṃhato’’ti.</p>

<p rend="bodytext">Byūhasamaveto eva byūhassekadeso pacchābhāgo <hi rend="bold">byūhapaṇhi,</hi> byūhassa pacchā, byūhantarameva vā. Yatra ṭhito rājā sasenaṃ paṭiggaṇhati, taṃ senāya pacchā dhanusatadvayantarena ṭhitaparisasahitaṃ anīkaṃ <hi rend="bold">‘‘paṭiggaho’’</hi>tyuccate.</p>

<p rend="bodytext" n="382-383"><hi rend="paranum">382-383</hi><hi rend="dot">.</hi> Eko <pb ed="M" n="0.0268" /> hatthī dvādasapurisasahito ‘‘eko hatthī’’tyuccate, etena lakkhaṇena <hi rend="bold">adhamantato</hi> heṭṭhimaparicchedena tayo hatthino <hi rend="bold">hatthānīkaṃ</hi> nāma, tathā eko turaṅgo tipurisasahito, eko ca ratho catupurisasahito eko hayo, eko rathoti etena lakkhaṇena adhamantato tayo hayā ca tayo rathā ca <hi rend="bold">hayānīkaṃ, rathānīkaṃ</hi> nāma, tenāha ‘‘tayo tayo gajādayo’’ti. <hi rend="bold">Sasatthā</hi> khaggādisatthahatthā <hi rend="bold">catujjanā</hi> cattāro purisā <hi rend="bold">pattānīkaṃ</hi> nāma vuttā. Heṭṭhimantatoyevetthāpi paricchedo. <hi rend="bold">Amarakose</hi> tvaññathā kathitā –</p>

<p rend="gatha1">‘‘Ekakebharathā tyassā, patti pañcapadātikā;</p>

<p rend="gathalast">Patyaṅgehi tiguṇehi, kamā saññā yathottaraṃ.</p>

<p rend="gatha1">Senāmukhaṃ gumbagaṇā, vāhinī putanā camū;</p>

<p rend="gathalast">Anīkinī ca tāsantu, dasa akkhobhinī mata’’nti <note>amara 18.80-1</note>.</p>

<p rend="bodytext">Tassattho – tīhi assehi gajenekena rathena ca padātībhi ca pañcahi patti nāma senantaraṃ. Patyaṅgehi sabbehi gajādīhi <pb ed="M" n="0.0269" /> yathāpubbaṃ guṇehi yathottaraṃ kamena senāmukhādikā saññā bhavati. <hi rend="bold">Yathottara</hi>nti vacanena yathāpubbamityatthamāha, tenedaṃ vuttaṃ ‘‘bhavati tayo pattino senāmukhaṃ. Tīhi senāmukhehi gumbo. Gumbattayena gaṇo. Gaṇattayaṃ vāhinī. Vāhinittayaṃ putanā. Putanattayaṃ camū. Camuttayaṃ anīkinī. Tāsaṃ anīkinīnaṃ dasa akkhobhinī’’ti.</p>

<p rend="bodytext">Tatra rathānaṃ saṅkhyā sattatisahitehi aṭṭhasatehādhikānyekavīsatisahassāni, evameva gajānampi saṅkhyā, tathā ca –</p>

<p rend="gatha1">Pañcasaṭṭhisahassāni, chasatāni daseva tu;</p>

<p rend="gathalast">Saṅkhyā tā turaṅgānañhi, vinā rathe turaṅgame.</p>

<p rend="gatha1">Narānaṃ satasahassaṃ, sahassāni naveva ca;</p>

<p rend="gathalast">Satāni tīṇi ca’ññāni, paññāsañca padātayoti <note>byākhyāsudhā 2.8.80</note>.</p>

<p rend="bodytext" n="384"><hi rend="paranum">384</hi><hi rend="dot">.</hi> Heṭṭhimaparicchedena senaṃ dassetvā ukkaṭṭhaparicchedena dassetumāha <hi rend="bold">‘‘saṭṭhi…pe… yanti’’</hi>ccādi. <hi rend="bold">Yantiyā</hi> yānaṃ kubbantiyā <hi rend="bold">senāya</hi> kattubhūtāya dhūlīkatesu santesu. Kesu? Saṭṭhivaṃsakalāpesu. Kittakappamāṇesu? Paccekaṃ saṭṭhidaṇḍavantesu, esā akkhobhinī nāma senā ukkaṭṭhaparicchedena. Kenaci khobhetumasakkuṇeyyatāya <hi rend="bold">akkhobhinī,</hi> yu, nadādi. <hi rend="bold">Khubha</hi> calane.</p>

<p rend="bodytext" n="385"><hi rend="paranum">385</hi><hi rend="dot">.</hi> Catukkaṃ <pb ed="M" n="0.0270" /> sampattiyaṃ. Dhanukkaṃso sampatti. <hi rend="bold">Pada</hi> gamane, bhāveti. Yupakkhe ‘‘itthiyamatiyavo vā’’ti a. <hi rend="bold">Lakkha</hi> dassanaṅkesu, ī, <hi rend="bold">lakkhī, sirī</hi> ca pubbe devatāvasena vuttā, idha dhanukkaṃsavasena.</p>

<p rend="bodytext">Dvayaṃ sampattiviparītāyaṃ. Virūpaṃ pajjatīti <hi rend="bold">vipatti, padi</hi>mhā kattariti. Virūpaṃ pajjanaṃ vā <hi rend="bold">vipatti,</hi> bhāveti. <hi rend="bold">Āpadā</hi>sahacaraṇato <hi rend="bold">vipatti</hi> thiyaṃ.</p>

<p rend="bodytext">Catukkaṃ satthamatte. Ādāya yujjhante yanti <hi rend="bold">āvudhaṃ, ya</hi>ssa <hi rend="bold">vo. Āyudhaṃ</hi> vā. <hi rend="bold">Hara</hi> haraṇe. Harati jīvitanti <hi rend="bold">heti,</hi>ti, asse, ralopo, <hi rend="bold">hana</hi>tivasena vā siddhaṃ. <hi rend="bold">Sasa</hi> hiṃsāyaṃ, tho. Atthaṃpyatra. <hi rend="bold">Asu</hi> khepane.</p>

<p rend="bodytext" n="386-387"><hi rend="paranum">386-387</hi><hi rend="dot">.</hi> Saṅkhepenāyudhaṃ dassetumāha. Muttāmuttañca amuttañca pāṇito muttañca yantamuttañceti sakalaṃ taṃ āyudhaṃ catubbidhaṃ bahūnampi tabbhedānativattanato.</p>

<p rend="bodytext">Catunnaṃ sarūpamāha <hi rend="bold">‘‘muttāmuttañcā’’</hi>di. Yaṭṭhi nāma satthaviseso, na kattaradaṇḍo.</p>

<p rend="bodytext">‘‘Yaṭṭhi hāralatāsattha-bhedesu dhanudaṇḍake’’ti hi <hi rend="bold">nānatthasaṅgahe.</hi></p>

<p rend="bodytext">Tadādi <pb ed="M" n="0.0271" /> āyudhaṃ muttañca taṃ amuttañceti <hi rend="bold">muttāmuttaṃ,</hi> kammadhārayo, yathā katākataṃ. <hi rend="bold">Churikā</hi> asiputti, tadādikaṃ amuttaṃ. <hi rend="bold">Yanta</hi> saṅkocane, <hi rend="bold">yantaṃ,</hi> dhanvādi.</p>

<p rend="bodytext" n="388-389"><hi rend="paranum">388-389</hi><hi rend="dot">.</hi> Pañcakaṃ dhanumhi. Usuṃ asati khipatīti, kammani ṇo, ussi. <hi rend="bold">Dhana</hi> dhaññe, u, <hi rend="bold">hana</hi> hiṃsāyaṃ vā, u, <hi rend="bold">ha</hi>ssa <hi rend="bold">dho, dhanu.</hi> ‘‘Dhanu vaṃsavisuddhopi, nigguṇo kiṃ karissatī’’ti <note>hitopadesa kathāmukha 23</note> pume payogo. ‘‘Sarā vāpo dhanu itthī, tuṇatā tiṇatāpice’’ti <note>tikaṇḍasesa 2.8.51</note><hi rend="bold">tikaṇḍaseso.</hi> Kiṃ nāmena daṇḍayatīti <hi rend="bold">kodaṇḍaṃ, daṇḍa</hi> nipātane, kiṃ nāmena damyatīti vā <hi rend="bold">kodaṇḍaṃ, damu</hi>dhātumhā ḍo, kiṃ nāmena dunotīti vā <hi rend="bold">kodaṇḍaṃ, du</hi> paritāpe, ḍo nipātito, kuṭilattā vā kucchito daṇḍo yassatthīti <hi rend="bold">kodaṇḍaṃ. Capa</hi> santāpe, a, capo, vaṃsabhedo, tabbikāro <hi rend="bold">cāpo,</hi> ṇo. Saramasati khipatīti <hi rend="bold">sarāsanaṃ.</hi> Kammukampi. Kammāya pabhavatīti <hi rend="bold">kammukaṃ.</hi></p>

<p rend="bodytext">Tikaṃ guṇe. Gacchati saro yenāti <hi rend="bold">guṇo, ma</hi>ssa <hi rend="bold">ṇo,</hi> assu, <hi rend="bold">gu</hi> sadde vā, gavati etenāti <hi rend="bold">guṇo,</hi> yu, <hi rend="bold">ṇa</hi>ttaṃ. <hi rend="bold">Jara</hi> vayohānimhi, a, <hi rend="bold">jiyā</hi>deso. Pakkhe <hi rend="bold">i</hi>kāralopo, <hi rend="bold">jayā.</hi> ‘‘Jiyā cāthā’’tipi pāṭho, tadā dvayaṃ <pb ed="M" n="0.0272" /> guṇe. Mubbī, siñjinīpyatra. Mubbavikāro <hi rend="bold">mubbī. Siñja</hi> abyattasadde, inī.</p>

<p rend="bodytext">Tipādo kaṇḍe. <hi rend="bold">Sara</hi> hiṃsāyaṃ. Sarantyanenāti, pume, saññāyaṃ ṇo. Pattaṃ vājo, taṃyogā <hi rend="bold">pattī,</hi> ī. <hi rend="bold">Sā</hi> tanukaraṇāvasānesu, divādi, ṇvu, <hi rend="bold">ya</hi>ssālopo. Vaṇyate saddāyateneneti <hi rend="bold">vāṇo,</hi> ṇo, <hi rend="bold">vaṇa</hi> sadde. Kaṇyateneneti <hi rend="bold">kaṇḍaṃ, kaṇa</hi> sadde, ḍo, <hi rend="bold">kaṇḍa</hi> bhede vā. <hi rend="bold">Isa</hi> gamane, u, issu, <hi rend="bold">usa</hi> dāhe vā. <hi rend="bold">Khura</hi> chedane, apo, atha vā khe arati gacchatīti khuro, assu, taṃ pātīti <hi rend="bold">khurappo. Tija</hi> nisāne, yu. <hi rend="bold">Asa</hi> khipane, kamme yu. Visikho, ajimhago, khago, āsugo, kalambo, maggaṇo, ropopyatra. Visanto khaṇatīti <hi rend="bold">visikho. Kala</hi> made, ambo. <hi rend="bold">Magga</hi> anvesane, yu. <hi rend="bold">Rupa</hi> vimohane, divādi, a, <hi rend="bold">ropo.</hi> ‘‘Thūlakheḍo vipāṭo ca, citrapuṅkho saropi ce’’ti <note>tikaṇḍasesa 2.8.52</note><hi rend="bold">tikaṇḍasese.</hi></p>

<p rend="bodytext">Pañcakaṃ kalāpe. <hi rend="bold">Tūṇa</hi> pūraṇe, curādi, nadādi. ‘‘Tūṇo nisaṅgo tūṇiro, upāsaṅgo ca vāṇadhi’’riti <note>cintāmaṇiṭīkā 18.88</note><hi rend="bold">amaramālāyaṃ</hi> puṃsakaṇḍe. ‘‘Tūṇā’’tipi itthiliṅgappakaraṇe vutto, idha pana ‘‘tuṇī, tūṇo’’ti dvīsu, sarasamūhānaṃ ṭhānattā <hi rend="bold">kalāpo. Ira</hi>paccaye <hi rend="bold">tūṇiro.</hi> Vāṇā sarā dhiyantetreti <hi rend="bold">vāṇadhi.</hi> ‘‘Tūṇo pasaṅga tūṇira-nisaṅgā vāṇadhi dvisū’’tya<hi rend="bold">marasīhe.</hi></p>

<p rend="bodytext" n="390"><hi rend="paranum">390</hi><hi rend="dot">.</hi> Dvayaṃ vāje, yaṃ ‘‘kaṇḍapatta’’mityuccate. <hi rend="bold">Pata</hi> gamane, karaṇe kho, <hi rend="bold">ta</hi>ssa <hi rend="bold">ko,</hi> pakkhena katattā vā <hi rend="bold">pakkho</hi><pb ed="M" n="0.0273" />. Vajatyanenāti <hi rend="bold">vājo,</hi> ṇo. Visamapivitthāti <hi rend="bold">visappīto</hi> saro diddho nāma. <hi rend="bold">Disa</hi> appītiyaṃ, to. Littopyatra.</p>

<p rend="bodytext">Tikaṃ vijjhitabbe. Vijjhanatthaṃ lakkhyateti <hi rend="bold">lakkhaṃ.</hi> Vijjhitabbanti <hi rend="bold">vejjhaṃ,</hi> ṇyo, <hi rend="bold">jha</hi>ssa <hi rend="bold">jjho,</hi> isse. Saro vayati gacchati yasmiṃ <hi rend="bold">sarabyaṃ,</hi> vassākāralopo. Niccaṃ sarānamabhyāsanaṃ vasīkaraṇaṃ <hi rend="bold">sarābhyāso.</hi> ‘‘Byādhepyupāsanāyañca, vāṇābhyāsepyupāsana’’nti <hi rend="bold">ruddo.</hi> Lakkhamupagantvā asanaṃ khipanaṃ <hi rend="bold">upāsanaṃ.</hi></p>

<p rend="bodytext" n="391"><hi rend="paranum">391</hi><hi rend="dot">.</hi> Pañcakaṃ khagge. Maṇḍalaṃ aggaṃ yassa. Niggato tiṃsato’ṅgulito <hi rend="bold">nettiṃso. Asa</hi> khepane, asate khippateti <hi rend="bold">asi,</hi> i. <hi rend="bold">Khagga</hi> khaṇḍabhede. Sāyako sarepi. Candahāso, riṭṭhi, kakkhalako, karavālopyatra. Tassa khaggassa pidhāne <hi rend="bold">kosi,</hi> itthī. <hi rend="bold">Kusa</hi> silesane, i, kosi, rassanto. Khaggachurikādīnaṃ muṭṭhiyaṃ <hi rend="bold">tharu</hi>saddo. <hi rend="bold">Thara</hi> satthagatiyaṃ, u.</p>

<p rend="bodytext" n="392"><hi rend="paranum">392</hi><hi rend="dot">.</hi> Tikaṃ khaggādīnaṃ satthānaṃ vāraṇaphalake. <hi rend="bold">Kheṭa</hi> bhakkhane, ṇvu. <hi rend="bold">Phala</hi> visāraṇe, ṇvu. Phalatīti <hi rend="bold">phalakaṃ,</hi> anitthī. <hi rend="bold">Cara</hi> gatibhakkhanesu, mo, <hi rend="bold">camu</hi> adane vā, a. Phalampi.</p>

<p rend="bodytext">Vaṇṭānihārassākhaggākati <pb ed="M" n="0.0274" /> hatthakuṇḍādi <hi rend="bold">illī, ilī</hi>pi, <hi rend="bold">ila</hi> gatiyaṃ, nadādi. Karaṃ pālayatīti <hi rend="bold">karapālikā,</hi> ṇvu.</p>

<p rend="bodytext">Dvayaṃ asiputtiyaṃ. <hi rend="bold">Chura</hi> chedane, ṇvu. <hi rend="bold">Sasu</hi> hiṃsāyaṃ,ti, nadādi. Asino puttī, asidhenukāpi.</p>

<p rend="bodytext">Dvayaṃ vaḍḍhakīnaṃ muggarehi samānākārāyudhabhede. <hi rend="bold">Laga</hi> saṅge, alo, assu, ḷattañca. Muraṃ giratīti <hi rend="bold">muggaro, ra</hi>ssa <hi rend="bold">go, gira</hi> niggiraṇe, muccatīti vā <hi rend="bold">muggaro,</hi> aro. Dughaṇo, ghanopi.</p>

<p rend="bodytext" n="393"><hi rend="paranum">393</hi><hi rend="dot">.</hi> Dvayaṃ salle. <hi rend="bold">Sala</hi> āsugatiyaṃ, a, <hi rend="bold">sara</hi> hiṃsāyaṃ vā, lo, <hi rend="bold">ra</hi>ssa <hi rend="bold">lo. Saṅka</hi> saṅkāyaṃ, u. <hi rend="bold">Sūla</hi>mpi. <hi rend="bold">Sūla</hi> rujāyaṃ.</p>

<p rend="bodytext">Dvayaṃ vāsiyaṃ. Vasa chedanasnehāvahāraṇesu, ṇī. <hi rend="bold">Taccha</hi> tanukaraṇe, yu, nadādi.</p>

<p rend="bodytext">Dvayaṃ pharasumhi. Chedakattā kucchitā dhārā yassāti <hi rend="bold">kudhārī.</hi> Kudhāropi. Paraṃ sasati hiṃsatīti <hi rend="bold">pharasu.</hi> U, <hi rend="bold">pa</hi>ssa <hi rend="bold">pho, sa</hi>lopo ca. Parasupi, so <hi rend="bold">parasu</hi>saddo napuṃsako. Parasudhopyatra.</p>

<p rend="bodytext">Dvayaṃ pāsāṇavidāraṇe. <hi rend="bold">Ṭaṅka</hi> bandhane. <hi rend="bold">Dara</hi> vidāraṇe. Pāsāṇaṃ dārayatīti <hi rend="bold">pāsāṇadāraṇo,</hi> yu. Pāsāṇadārakopi.</p>

<p rend="bodytext" n="394"><hi rend="paranum">394</hi><hi rend="dot">.</hi> Dvayaṃ <pb ed="M" n="0.0275" /> hatthappamāṇe kaṇaye <note>kaṇḍe (cintāmaṇiṭīkā)</note>. Cakkapūraṇādivāyuvasena khippate. <hi rend="bold">Kaṇa</hi> sadde, ayo. Bhindanasīlatāya bhindī, vāti gacchati tenāti vālo, alo, bhindī ca so vālo cāti bhindivālo, ḷatte <hi rend="bold">bhindivāḷo,</hi> rasso.</p>

<p rend="bodytext">Cakkādayo satthabhedā. Tatra cakkākāro āyudhaviseso <hi rend="bold">cakkaṃ. Kanta</hi> chedane, assu, <hi rend="bold">kunto</hi> dīghadaṇḍo. <hi rend="bold">Gadā, satti</hi> ca pasiddhā.</p>

<p rend="bodytext">Tikaṃ koṇabhāge. <hi rend="bold">Kuṇa</hi> saddopakaraṇesu, <hi rend="bold">kuṇa</hi> saṅkocane vā, ṇo. <hi rend="bold">Si</hi> sevāyaṃ, a, rasso, <hi rend="bold">asso. Kuṭa</hi> koṭille, iṇa.</p>

<p rend="bodytext" n="395"><hi rend="paranum">395</hi><hi rend="dot">.</hi> Dvipādaṃ vijigīsassa yātrāyaṃ, sabbatra bhāvasādhanaṃ. <hi rend="bold">Yā</hi> pāpuṇe, nikkhamitvā yāyate <hi rend="bold">niyyānaṃ,</hi> yu. ‘‘Chadādīhi tatraṇa’’ti traṇa. Yātrā, ā. Nadādino ākatigaṇattā īpaccayābhāvo. <hi rend="bold">Ṭhā</hi> gatinivattiyaṃ, <hi rend="bold">pa</hi>pubbo yāne, yu, patiṭṭhīyate <hi rend="bold">paṭṭhānaṃ,</hi> purecārimhi <hi rend="bold">paṭṭho.</hi></p>

<p rend="bodytext">Pañcakaṃ dhūlīmatte. Tathā ca ‘‘paṃsu khodo mato reṇu, cuṇṇo dhūli’tthiyaṃ bhave’’tya<hi rend="bold">maramālā. Cuṇṇa</hi> pisane, <hi rend="bold">cuṇṇa</hi> sañcuṇṇane vā. <hi rend="bold">Paṃsa</hi> nāsane, u. <hi rend="bold">Ranja</hi> rāge, <hi rend="bold">rajo,</hi> manogaṇopi napuṃsake, taṃsahacaraṇato <hi rend="bold">paṃsu</hi>pi. ‘‘Klivaṃ’parādhe reṇumhī’’ti <pb ed="M" n="0.0276" /><hi rend="bold">rabhaso.</hi> Atha vā <hi rend="bold">cuṇṇarajo</hi>sahacaraṇato <hi rend="bold">paṃsu</hi> napuṃsake. <hi rend="bold">Dhū</hi> vidhunane, <hi rend="bold">dhū</hi> kampane vā, li, nadādi. <hi rend="bold">Ri</hi> gatiyaṃ, ṇu, isse.</p>

<p rend="bodytext" n="396"><hi rend="paranum">396</hi><hi rend="dot">.</hi> Vaṃsakkamavedīvaṃsathutiṃ yo kubbati, so <hi rend="bold">māgadho.</hi> Tasmiṃ madhuko vutto. So ca khattiyāvessasambhavo bhavati, vaṃsamaggaṃ thavatīti <hi rend="bold">māgadho, tha</hi>ssa <hi rend="bold">dho.</hi> Maggaṃ dhavatīti <hi rend="bold">madhuko,</hi> ṇvu, ggalopo.</p>

<p rend="bodytext">Vīriyādithutiṃ sīlena yo paṭhati, so <hi rend="bold">vandī,</hi> tassīlādīsu ṇī.</p>

<p rend="bodytext">Yo nisāvasānaṃ vibhāvento bodhayati, so <hi rend="bold">vetāḷiko,</hi> vibhāvento tāḷasaddena bodhayatīti <hi rend="bold">vetāḷiko,</hi> ṇiko.</p>

<p rend="bodytext">Cakkena caranto bahūhi pīḷetvā yo paṭhati, so <hi rend="bold">cakkiko,</hi> ubhayatra caratyatthe iko. <hi rend="bold">Ghaṇṭa</hi> bhāsattho, curādi.</p>

<p rend="bodytext" n="397"><hi rend="paranum">397</hi><hi rend="dot">.</hi> Pañcakaṃ dhaje. <hi rend="bold">Kita</hi> nivāse, rogāpanayane ca, u, kitati apaneti etenāti <hi rend="bold">ketu. Dhaja</hi> gamane, a. Uppatatīti <hi rend="bold">paṭākā,</hi> āko, <hi rend="bold">paṭa</hi> gatiyaṃ vā, <hi rend="bold">paṭākā.</hi> Kena vātena dalīyate vidārīyateti <hi rend="bold">kadalī,</hi> nadādi, chinnabhinnattā <pb ed="M" n="0.0277" /> kucchitaṃ dalaṃ pattametissātthīti vā <hi rend="bold">kadalī, paṭākā</hi> sahacaraṇato itthiyaṃ. Kadalī mocepi. <hi rend="bold">Yu</hi>mhi <hi rend="bold">ketanaṃ.</hi> Ettha ca <hi rend="bold">dhaja</hi>sahacaraṇato <hi rend="bold">ketu</hi> punnapuṃsake. ‘‘Paṭākā vejayantī ca, ketanaṃ dhaja’manitthī’’tya <note>amara 18.99</note><hi rend="bold">marakose.</hi></p>

<p rend="bodytext"><hi rend="bold">Aññamaññasse</hi>ti ekamapekkhitvā aparassāparaṃ apekkhitvā aññassa. Yo <hi rend="bold">ahaṃkāro</hi> abhimāno, so ‘‘ahaṃ aha’’miti karotīti <hi rend="bold">ahamahamikā</hi> bhave. ‘‘Ahaṃ aggo bhavāmi, ahaṃ aggo bhavāmī’’ti aññamaññamatikkamma yodhānaṃ samagge dhāvanaṃ, tatra tu <hi rend="bold">ahaṃpubbikā. Ahaṃ</hi>saddo vibhattipatirūpako nipāto, sakatthe <hi rend="bold">ka</hi>paccaye kate vicchāyaṃ gamyamānattā dvittābhāvo.</p>

<p rend="bodytext" n="398"><hi rend="paranum">398</hi><hi rend="dot">.</hi> Catukkaṃ bale. <hi rend="bold">Bala</hi> pāṇane, karaṇe a. <hi rend="bold">Dhā</hi> gatinivattiyaṃ, karaṇe mo, <hi rend="bold">dha</hi>ssa <hi rend="bold">tho.</hi> Sahatenenāti <hi rend="bold">sahaṃ,</hi> sahopi. <hi rend="bold">Saka</hi> sattiyaṃ,ti. Draviṇaṃ, taro, parakkamo, pāṇopi.</p>

<p rend="bodytext">Atisūratā vikkamo nāma.</p>

<p rend="bodytext"><hi rend="bold">Jaye</hi> jite sati, kāraṇabhūte vā kataṃ pānaṃ <hi rend="bold">jayapānaṃ. Amarakose</hi> pana ‘‘vīrapānaṃ tu yaṃ pānaṃ, jāte bhāvini vā raṇe’’ti <note>amara 18.103</note> vuttaṃ. Tassattho – bhavissatiraṇe jīvitasaṃsayā saṃhāsuppādanatthaṃ, devatāyācanapubbakaṃ sajātiyehi saha sambhūya yodhānaṃ yaṃ pānaṃ jāte ca raṇe vijayassa sandassanatthaṃ, taṃ <hi rend="bold">vīrapānamu</hi>ccate.</p>

<p rend="bodytext" n="399-400"><hi rend="paranum">399-400</hi><hi rend="dot">.</hi> Sāḍḍhapajjaṃ <pb ed="M" n="0.0278" /> yuddhe. <hi rend="bold">Saṅgāma</hi> yuddhe, curādi, a. <hi rend="bold">Hara</hi> haraṇe, pasayhakaraṇe ca. <hi rend="bold">Ara</hi> gamane, a. <hi rend="bold">Samaraṃ. Raṇa</hi> sadde, dvepyanitthiyaṃ. <hi rend="bold">Aja</hi> gamane, ṇi, <hi rend="bold">āji,</hi> rassanto. Āhuyyante asmiṃyodhā, <hi rend="bold">hu</hi> sadde, a. <hi rend="bold">Yudha</hi> sampahāre, to. Ādāya yujjhantetra <hi rend="bold">āyodhanaṃ,</hi> yu. <hi rend="bold">Yuja</hi> yoge, <hi rend="bold">saṃyugaṃ,</hi> saṃyuttampi. <hi rend="bold">Bhaṇḍa</hi> paribhāsane, yu. Viggayhanti yujjhantyasmiṃ <hi rend="bold">viggaho.</hi> Kalahantyasmiṃ <hi rend="bold">kalaho. Medha</hi> medhāhiṃsāsaṅgamesu, ṇvu. Jaññaṃ, pavidāraṇaṃ, akkandanaṃ, saṅkhyaṃ, samīkaṃ, samparāyakaṃ, anīkaṃ, abhisampāto, kalisaṃ, phoṭo, atyāmaddoiccādayopi yuddhe. Keci pana ‘‘bhaṇḍanādipañcakaṃ kalahe, na yuddhe’’ti vadanti, taṃ ‘‘bhaṇḍanaṃ kavace yuddhe, khalikārepi vattate’’ti <hi rend="bold">nānatthasaṅgahe</hi> vuttattā na gahetabbaṃ.</p>

<p rend="bodytext">Dvayaṃ mucchāyaṃ. <hi rend="bold">Muccha</hi> mohasamussayesu. <hi rend="bold">Muha</hi> vecitte. Tikaṃ balakkāre. Pasahanaṃ <hi rend="bold">pasayho, saha</hi> sattiyaṃ, ṇyo. Balino, balena vā karaṇaṃ <hi rend="bold">balakkāro. Haṭha</hi> balakkāre, ṇo. Pasaṅgopi.</p>

<p rend="bodytext" n="401"><hi rend="paranum">401</hi><hi rend="dot">.</hi><hi rend="bold">Subhāsubhānaṃ</hi> phalānaṃ <hi rend="bold">sūcikā</hi> pakāsakā yā bhūtassa vatthuno <hi rend="bold">vikati</hi> aññathā uppatti, sā uppāto. Subhāsubhaphalaṃ <pb ed="M" n="0.0279" /> pakāsento patati gacchatīti <hi rend="bold">uppāto.</hi> Uppādopi. <hi rend="bold">Ta</hi>saddo’yaṃ pubbapadassa, aparapadassa vā liṅgamādatte. ‘‘Avijjā ca sā paccayo cāti avijjāpaccayo, viggaho ca taṃ vākyañceti viggahavākya’’ntyādīsu, idha pana pubbapadassa liṅgamādatte. Uppātassa tatra yuddhapakkamenābhidhānaṃ.</p>

<p rend="bodytext">Catukkaṃ uppātassa pariyāye. <hi rend="bold">I</hi> gamane,ti, dīghādi. Sabbakālaṃ na jāyatīti <hi rend="bold">ajaññaṃ,</hi> ṇyo, phalaṃ na janetīti vā <hi rend="bold">ajaññaṃ,</hi> tañhi dhūmo viya aggissa kammaphalassa pakāsanamattameva karoti, na taṃ janetīti <hi rend="bold">ajaññaṃ</hi> nāma. Upagantvā sajjati pakāsetīti <hi rend="bold">upasaggo,</hi> ṇo. Upagantvā dunotīti <hi rend="bold">upaddavo, du</hi> paritāpe, a. Ettha ca <hi rend="bold">ītyā</hi>dayo janakepi vattanti, yathā jarādīnamupaddavā.</p>

<p rend="bodytext" n="402"><hi rend="paranum">402</hi><hi rend="dot">.</hi><hi rend="bold">Mallayuddhamhi</hi> bāhuyuddhamhi nibbuddhaṃ. Adhobhāgaṃ bandhanaṃ vā katvā yujjhantyatra <hi rend="bold">nibbuddhaṃ, ya</hi>ssa <hi rend="bold">bo,</hi> aññamaññassa vedhaṃ nibbedhentyatreti vā <hi rend="bold">nibbuddhaṃ. Vedha</hi> vedhane, to, essu, aññatropacārā. Dvayaṃ jayakriyāyaṃ. <hi rend="bold">Ji</hi> jaye, ‘‘bhāve cā’’ti ṇo. <hi rend="bold">Raṇe</hi> yuddhe yo bhaṅgo, so <hi rend="bold">parājayo. Parā</hi>pubbo <hi rend="bold">ji</hi> yuddhabhaṅge. Dvayaṃ palāyanamatte, na tu saṅgāmatoyeva palāyane. Parivajjetvā ayanaṃ gamanaṃ <hi rend="bold">palāyanaṃ.</hi> Apavajjetvā gamanaṃ <hi rend="bold">apakkamo.</hi> Padāvo, dāvo, sandāvo, viddavo, davo, apayānaṃpyatra.</p>

<p rend="bodytext" n="403"><hi rend="paranum">403</hi><hi rend="dot">.</hi> Pajjaṃ <pb ed="M" n="0.0280" /> māraṇe. <hi rend="bold">Mara</hi> pāṇacāge, sabbattha bhāvasādhanaṃ. Mārīyate <hi rend="bold">māraṇaṃ,</hi> yu. <hi rend="bold">Hana</hi> hiṃsāyaṃ, <hi rend="bold">ṇa</hi>mhi ‘‘hanassa ghāto’’ti <hi rend="bold">ghātā</hi>deso. <hi rend="bold">Nasa</hi> adassane. <hi rend="bold">Sūda</hi> dhāraṇe. <hi rend="bold">Hiṃsa</hi> hiṃsāyaṃ. <hi rend="bold">Sara</hi> hiṃsāyaṃ, itthiyamāpaccayo, <hi rend="bold">hiṃsā. Ṇa</hi>mhi <hi rend="bold">hana</hi>ssa <hi rend="bold">vadhā</hi>deso. <hi rend="bold">Sasa</hi> hiṃsāyaṃ. <hi rend="bold">Yu</hi>mhi <hi rend="bold">hana</hi>ssa <hi rend="bold">ghāto,</hi> ghātanaṃ, nibbarahanaṃ, nikāraṇaṃ, pavāsanaṃ, saññāpanaṃ, pamathanaṃ, kathanaṃ, ujjāsanaṃ, ārambho, piñjopyatra. <hi rend="bold">Varaha</hi> bādhānyaparibhāsanahiṃsādānesu. <hi rend="bold">Kara</hi> hiṃsāyaṃ. <hi rend="bold">Vasa</hi> nivāse, papubbo hiṃsattho. <hi rend="bold">Ñā</hi> māraṇatosananisāmanesu, <hi rend="bold">pā</hi>gamo, <hi rend="bold">saññāpanaṃ. Matha</hi> viloḷane. <hi rend="bold">Katha</hi> hiṃsattho. <hi rend="bold">Jasu</hi> hiṃsāyaṃ, <hi rend="bold">jasi</hi> tāḷane vā, curādi. <hi rend="bold">Ā</hi>pubbo <hi rend="bold">rabhi</hi> māraṇe. <hi rend="bold">Piñja</hi> hiṃsābaladānaniketanesu. Ete yathākkamamidhānāgatānaṃ dhātavo.</p>

<p rend="bodytext" n="404"><hi rend="paranum">404</hi><hi rend="dot">.</hi> Pajjaṃ maraṇe. Kālo atītādi, tassa kiriyā, ‘‘kālo ghasati bhūtānī’’ti <note>jā. 1.2.190</note> hi vuttaṃ. <hi rend="bold">Mara</hi>tito cu, <hi rend="bold">maccu, vajā</hi>dinā vā tyu. Tato <hi rend="bold">maccu</hi>sadiso dvīsu. Atikkamitvā ayanaṃ <hi rend="bold">accayo. Dhana</hi> dhaññe. Kālassa kiriyattā <pb ed="M" n="0.0281" /><hi rend="bold">kālo,</hi> attabhāvassa antaṃ karotīti vā <hi rend="bold">kālo,</hi> ṇo. Amati gacchatīti <hi rend="bold">anto. Cu</hi> cavane.</p>

<p rend="bodytext" n="405"><hi rend="paranum">405</hi><hi rend="dot">.</hi> Tikaṃ mate. Paraṃ lokaṃ eti gacchatīti <hi rend="bold">peto, pareto</hi> ca, to, pubbe ralopo. Maratīti <hi rend="bold">mato.</hi> Parāsu, pattapañcattopyatra. Dvayaṃ matadahanakaṭṭharāsimhi, yā ‘‘phullī’’ti vuccati. Cīyate yatthāti <hi rend="bold">citako, cito</hi> ca, to. Pubbatra sakatthe ko. Citā, cityā, citipyatra.</p>

<p rend="bodytext">Dvayaṃ susāne, āgantvā dahanti atra <hi rend="bold">āḷahanaṃ. Daha</hi> bhasmīkaraṇe, yu, <hi rend="bold">da</hi>ssa <hi rend="bold">ḷo. Āḷāhana</hi>mpi. Chavassa sayanaṭṭhānaṃ <hi rend="bold">susānaṃ, chava</hi>ssa <hi rend="bold">su, sayana</hi>ssa ca <hi rend="bold">sāno,</hi> atha vā senti atrāti sānaṃ, yu, chavassa sānaṃ <hi rend="bold">susānaṃ. Chavassa su.</hi> Pituvanampi. Dvayaṃ matasarīre, <hi rend="bold">kuṇapa</hi> pūtigandhatthe. Kucchitaṃ netīti vā <hi rend="bold">kuṇapo,</hi> apo, <hi rend="bold">ṇa</hi>ttaṃ. <hi rend="bold">Chava</hi> gatiyaṃ, a.</p>

<p rend="bodytext" n="406"><hi rend="paranum">406</hi><hi rend="dot">.</hi> Asīsakattā <hi rend="bold">sirosuñño</hi> naccanādikriyāsahitattā <hi rend="bold">sahakriyo deho</hi> kāyo kabandho <note>‘‘yuddhe yodhesu sūresu sahassaṃ katta (khaṇḍa) muddhasu tadāvesā kabandho tu eko’muddhā kriyāndhito’’ti kabandhalakkhaṇaṃ</note>, yuddhe sahassapūraṇo kabandho. ‘‘Naccatī’’ti vuttattā naccanādikriyārahite tūpacāro. Avijjamānena kena sirasā andho <hi rend="bold">kabandho, va</hi>kāramajjho. Avijjamānassāpi hi kāraṇabhāvo <pb ed="M" n="0.0282" /> loke diṭṭho, yathā vassena kato subhikkho, dubbhikkho ca, yathā loke, tathā sāsanepi, yathā anantarapaccayādīni.</p>

<p rend="bodytext">Āmakehi kucchitehi apūtigatamatasarīrehi sampuṇṇe āmake susānasmiṃ sivathikā vuttā, atthappadhānaniddesena cettha saddo niddiṭṭho, yathā ‘‘sato sampajāno’’ti puggalappadhānaniddesena dhammoti. Chavā dhiyyantetra <hi rend="bold">sivathikā,</hi> ṇvu, <hi rend="bold">cha</hi>ssa <hi rend="bold">so, tha</hi>ttaṃ, <hi rend="bold">i</hi>ttañca. Chavathikāpi.</p>

<p rend="bodytext" n="407"><hi rend="paranum">407</hi><hi rend="dot">.</hi> Dvayaṃ ākaḍḍhitamanussagavādo. Muñcanasaññāya vandatīti <hi rend="bold">vandī. Vanda</hi> abhivādanathutīsu, ī, rassopi, <hi rend="bold">vandi.</hi> Sattūnaṃ karena hatthena maritabbattā <hi rend="bold">karamaro.</hi> Paggaho, upaggahopi. Dvayaṃ jīvite, <hi rend="bold">ana</hi> pāṇane, pāṇanti anenāti <hi rend="bold">pāṇo,</hi> ṇo. Bhavati yenāti <hi rend="bold">asu.</hi> Asa bhuvi, u, āsupi, <hi rend="bold">asu</hi> khubhane vā.</p>

<p rend="bodytext"><hi rend="bold">Bandhanāgāraṃ</hi> bandhanagehaṃ kārā nāma. Karonti hiṃsanti atra <hi rend="bold">kārā,</hi> a. <hi rend="bold">Kara</hi> hiṃsāyaṃ. Bandhanālayopi. Kara hiṃsāyaṃ, <hi rend="bold">yata</hi> niyyātane. Kāraṇā, yatanā ca. Tibbavedanāpyatra.</p>

<p rend="centre">Khattiyavaggavaṇṇanā niṭṭhitā.</p>

<p rend="bodytext" n="408"><hi rend="paranum">408</hi><hi rend="dot">.</hi> Dvipādaṃ <pb ed="M" n="0.0283" /> brāhmaṇe, brahmuno bandhu, brahmā bandhu yassa vā <hi rend="bold">brahmabandhu.</hi> Kulācārabrāhmaṇabhāvavasena dvikkhattuṃ jātattā <hi rend="bold">dvijo,</hi> ekaje tūpacārā. <hi rend="bold">Vapi</hi>smā po, assi. Brahmuno apaccaṃ <hi rend="bold">brahmā, brāhmaṇo</hi> ca, <hi rend="bold">nā</hi>gamo, <hi rend="bold">ṇa</hi>ttaṃ, dīghādi. Sutāyutakathanatthaṃ ‘‘bhobho’’ti vacanaṃ vadati sīlena, ṇī.</p>

<p rend="bodytext">Dvayaṃ chandojjhetari. Brahmasuttaṃ adhīte <hi rend="bold">sottiyo,</hi> ‘‘nena niddiṭṭhamanicca’’nti <note>kātanta 1.2.18 naghaṭitaṃ aniccaṃ (paribhāsendusekhara 97)</note> vuttattā vuddhi, <hi rend="bold">yadā</hi>dinā vā <hi rend="bold">chanda</hi>saddassa <hi rend="bold">sottiyā</hi>deso <note>pāṇini 5.2.84</note>. Chandaṃ adhīte <hi rend="bold">chandaso, so</hi> pulliṅgo.</p>

<p rend="bodytext">Dvayaṃ sisse. Sotuṃ icchantīti <hi rend="bold">sissā, su</hi> savane, so, ussi. Ācariyassa ante samīpe vasanasīlo, saññāsaddattā sattamiyā alopo.</p>

<p rend="bodytext" n="409"><hi rend="paranum">409</hi><hi rend="dot">.</hi> Brahmacārīādayo ete caturo janā assamā nāma bhavanti, <hi rend="bold">assama</hi>saddoyaṃ punnapuṃsake. Tatra muñjamekhalādiyutto vedajjhāyako brahmacariyāyaṃ ṭhito <hi rend="bold">brahmacārī.</hi> Vedajjhayanaṃ brahmacariyaṃ caratīti, ṇī. Dhammatthakāmesu ṭhito pañcamahāyaññakārī gahaṭṭho, gahā dārā <pb ed="M" n="0.0284" /> tatra tiṭṭhantīti <hi rend="bold">gahaṭṭho.</hi> Gahaṭṭho paro tatiyassapi vānapattho. Vanapatthe vanekadese, dūravane vā bhavo <hi rend="bold">vānapattho,</hi> assa bhūmiseyyājaṭājinadhāraṇavanavāsonyahārabhojitādi dhammo. Vānapatthassameva tatiyamāyuso bhāgaṃ khepayitvā gahitakāsāvadaṇḍo bhikkho sabbabhūtesu samo jhānāyatanavaro <hi rend="bold">bhikkhu. Samu</hi> tapasi, khede ca, āsammanti atrāti, akattari kārake saññāyaṃ ṇo. ‘‘Assamo brahmacariyādi- catukkepi maṭhepi ce’’ti <hi rend="bold">nānatthasaṅgahe.</hi></p>

<p rend="bodytext" n="410"><hi rend="paranum">410</hi><hi rend="dot">.</hi> Sīlādayo tayo sikkhādhamme <hi rend="bold">saha</hi> ekato carantā <hi rend="bold">mithu</hi> aññamaññaṃ sabrahmacārino nāma, brahmacārīhi saha carantīti <hi rend="bold">sabrahmacārino.</hi> ‘‘Mithū’’ti iminā <hi rend="bold">sabrahmacārī</hi>saddassa tagguṇasaṃviññāṇattaṃ dīpitaṃ, tena brahmacārīnampi sabrahmacārittamupapannaṃ.</p>

<p rend="bodytext">Dvayaṃ upasampadādāyake. Manasā upecca sissānaṃ vajjāvajjaṃ jhāyatīti <hi rend="bold">upajjhāyo, upajjhā</hi> ca. <hi rend="bold">Jhe</hi> cintāyaṃ, ṇo, pubbatra <hi rend="bold">e aya,</hi> pakkhe rājādipakkhepena <hi rend="bold">upajjhā,</hi> parasamaye pana vedādipāṭhayitā ‘‘upajjhāyo, upajjhā’’ti coccate, upecca adhīyate asmāti katvā.</p>

<p rend="bodytext">Dvayaṃ nissayadāyake. Sissānaṃ hitaṃ ācaratīti <hi rend="bold">ācariyo,</hi> ṇyo. Nissayaṃ dadātīti, kammādimhi ṇvu.</p>

<p rend="bodytext" n="411"><hi rend="paranum">411</hi><hi rend="dot">.</hi> Sāsane <pb ed="M" n="0.0285" /> ācariyaṃ dassetvā parasamayepi dassetumāha <hi rend="bold">‘‘upanīye’’</hi>ccādi. Atha vā yo <hi rend="bold">dvijo</hi> brāhmaṇo yaṃkiñci brāhmaṇaṃ <hi rend="bold">upanīya</hi> attano santikaṃ ānetvā kappādichaḷaṅgikattā <hi rend="bold">sāṅgaṃ</hi> saguyhattā <hi rend="bold">rahassa</hi>ñca <hi rend="bold">vedaṃ</hi> kammabhūtaṃ <hi rend="bold">pubbaṃ</hi> paṭhamameva kenaci asikkhāpiteyeva <hi rend="bold">ajjhāpaye</hi> sikkhāpeyya, so brāhmaṇesu ‘‘ācariyo’’ti vuccati, ādito cāreti sikkhāpetīti <hi rend="bold">ācariyo</hi>ti katvā, ṇyo. Yathāvuttā aññe upajjhāyā.</p>

<p rend="bodytext" n="412"><hi rend="paranum">412</hi><hi rend="dot">.</hi> Pajjaddhaṃ upadesaparamparāyaṃ. Pare ca pare ca paramparā, pubbācariyā. Tato ābhataṃ <hi rend="bold">pārampariyaṃ. Itiha</hi>saddo nipātasamudāyo. ‘‘Itiha pubbācariyehi vuttamida’’nti kathetabbaṃ vacanaṃ <hi rend="bold">etihyaṃ,</hi> ṇyo. <hi rend="bold">Ṇa</hi>mhi etihaṃ. Ācariyaṃ upagantvā dissati uccārīyatīti <hi rend="bold">upadeso, disī</hi> uccāraṇe, ṇo.</p>

<p rend="bodytext">Tikaṃ yaññe. <hi rend="bold">Yaja</hi> devapūjāsaṅgahakaraṇadānadhammesu, yajanaṃ <hi rend="bold">yāgo,</hi> ṇo. Saggatthikehi karīyateti <hi rend="bold">katu,</hi> tu. <hi rend="bold">Ja</hi>ssa <hi rend="bold">ñña</hi>tte <hi rend="bold">yañño.</hi> Yāgatthaṃ mantādinā <hi rend="bold">parikkhatā</hi> parisaṅkhatā <hi rend="bold">bhū</hi> bhūmi vedi nāma, īpaccaye <hi rend="bold">vedī</hi> ca. Vindati assaṃ lābhasakkāranti <hi rend="bold">vedi, vida</hi> lābhe, iṇa.</p>

<p rend="bodytext" n="413"><hi rend="paranum">413</hi><hi rend="dot">.</hi> Assamedhādayo <pb ed="M" n="0.0286" /> pañca ‘‘mahāyāgā’’tyuccante. Porāṇakarājakāle kira sassamedhaṃ purisamedhaṃ sammāpāsaṃ vācāpeyyanti cattāri saṅgahavatthūni ahesuṃ, yehi rājāno lokaṃ saṅgaṇhiṃsu, tattha nipphannasassato dasamabhāgaggahaṇaṃ <hi rend="bold">sassamedhaṃ</hi> nāma, sassasampādane medhāvitā sassamedhaṃ nāmātyattho. Mahāyodhānaṃ chamāsikabhattavetanānuppadānaṃ <hi rend="bold">purisamedhaṃ</hi> nāma, purisassa saṅgaṇhane medhāvitā purisamedhaṃ nāmātyattho. Daliddamanussānaṃ hatthato lekhaṃ gahetvā tīṇi vassāni vinā vaḍḍhiyā sahassadvisahassamattadhanānuppadānaṃ <hi rend="bold">sammāpāsaṃ</hi> nāma. Tañhi sammā manusse pāseti hadaye bandhitā viya ṭhapeti, tasmā ‘‘sammāpāsa’’nti vuccati. ‘‘Tāta mātulā’’tyādinā pana saṇhavācāya bhaṇanaṃ <hi rend="bold">vācāpeyyaṃ</hi> nāma, peyye vajjapiyavacanatātyattho. Evaṃ catūhi vatthūhi saṅgahitaṃ raṭṭhaṃ iddhañceva hoti phītañca pahūtannapānaṃ khemaṃ nirabbudaṃ. Manussā mudā pamodamānā ure putte naccentā apārutagharadvārā viharanti, idaṃ gharadvāresu aggaḷānaṃ abhāvato <hi rend="bold">niraggaḷa</hi>nti vuccati, ayaṃ porāṇikapaveṇī, aparabhāge pana okkākarājakāle brāhmaṇā imāni cattāri saṅgahavatthūni, imañca raṭṭhasampattiṃ parivattentā uddhaṃ mūlaṃ katvā ‘‘assamedha’’ntiādike pañca yaññe nāma akaṃsu, vuttañhetaṃ bhagavatā <hi rend="bold">brāhmaṇadhammikasutte</hi> –</p>

<p rend="gatha1">‘‘Tesaṃ āsi vipallāso, disvāna aṇunā aṇuṃ;</p>

<p rend="gathalast">Te tattha mante ganthetvā, okkākaṃ tadupāgamu’’nti <note>su. ni. 301, 304</note>.</p>

<p rend="bodytext">Idāni <pb ed="M" n="0.0287" /> tehi parivattetvā ṭhapitamatthaṃ dassento <hi rend="bold">‘‘assamedho’’</hi>ccādimāha. Tattha assaṃ ettha medhanti vadhantīti <hi rend="bold">assamedho.</hi> Purisaṃ ettha medhanti vadhantīti <hi rend="bold">purisamedho.</hi> Sammā yugacchidde pakkhipitabbadaṇḍakaṃ pāsenti khipenti ettha <hi rend="bold">sammāpāso.</hi> Mantapadābhisaṅkhatānaṃ sappimadhūnaṃ ‘‘vāja’’nti samaññā, tamettha pivayantīti <hi rend="bold">vājapeyyo.</hi> Sabbassa attano sāpateyyassa anigūhitvā niravasesato dinnattā natthi ettha aggaḷāti <hi rend="bold">niraggaḷo,</hi> ayaṃ pāḷiyā āgatakkamato atthavaṇṇanā, idhāgatakkamena pana assamedhapurisamedhaniraggaḷasammāpāsavājapeyyānaṃ atthavaṇṇanā likhitabbā.</p>

<p rend="bodytext" n="414"><hi rend="paranum">414</hi><hi rend="dot">.</hi> Tikaṃ yājake. Yajanasīlo <hi rend="bold">idi,</hi> yassi, <hi rend="bold">jassa do.</hi> Yajatīti <hi rend="bold">ijo,</hi> a. Atha vā itthiyā utumhi jāte jāyatīti itthītujo. ‘‘Nārītvijo’’tipi pāṭho. ‘‘Utujo yājako tathā’’tipi pāṭho, sundaro. Parasamayaṃ amanasi katvā pana ācariyena <hi rend="bold">itidvija</hi>saddo <hi rend="bold">iditvija</hi>saddo ca samānatthāti maññamānena ‘‘idi tvijo’’ti vuttaṃ siyā, <hi rend="bold">ṇvu</hi>mhi yājako <note>amara 17.17 gāthā passitabbā</note>.</p>

<p rend="bodytext">Dvayaṃ yāgasabhāyaṃ, aññasabhāyañcārambhake. Sabhāyaṃ sādhu <hi rend="bold">sabhyo,</hi> yo. Samājaṃ janasaṅghātaṃ samāvasanti āgantvā ekadesī bhavantīti samājā, tehi samaṃ ekībhavatīti <pb ed="M" n="0.0288" /><hi rend="bold">sāmājiko,</hi> ṇiko. Sabhāsado, sabhātāropyatra.</p>

<p rend="bodytext">Pañcakaṃ sabhāsāmaññe. Pari samantato sentyassaṃ <hi rend="bold">parisā, si</hi> sevāyaṃ. Saha bhāsantyassaṃ <hi rend="bold">sabhā, ha</hi>lopo, sabbhi bhātīti vā <hi rend="bold">sabhā.</hi> Samajjanti saṃgacchanti milantyassaṃ <hi rend="bold">samajjā, aja</hi> gamane. Samayanti milantyassaṃ <hi rend="bold">samiti, i</hi> gatimhi, itthiyanti. Milanamekībhāvo. Samantato sīdantyasmiṃ <hi rend="bold">saṃsado,</hi> itthinapuṃsakesu. Goṭṭhī, aṭṭhānīpyatra. Gāvovācā tiṭṭhanti bhavantyassaṃ <hi rend="bold">goṭṭhī.</hi> Āgantvā tiṭṭhantyassaṃ <hi rend="bold">aṭṭhānī,</hi> yu, nadādi, rassādi.</p>

<p rend="bodytext" n="415-416"><hi rend="paranum">415-416</hi><hi rend="dot">.</hi> Bhikkhuādikā imā catasso parisā nāma. Bhikkhanasīlatādīhi bhikkhu. ‘‘Uddissa ariyā tiṭṭhanti, esā ariyāna yācanā’’ti <note>jā. 1.7.59</note> hi vuttaṃ. <hi rend="bold">Bhikkha</hi> yācane, rū. <hi rend="bold">Yo</hi>mhi <hi rend="bold">bhikkhū. Inī</hi>paccaye bhikkhunī, <hi rend="bold">yo</hi>ssa lopo. Ratanattayamupagantvā āsayantīti <hi rend="bold">upāsakā,</hi> ṇvu, <hi rend="bold">āsa</hi> upavesane. <hi rend="bold">I</hi>tte <hi rend="bold">upāsikāyo.</hi> Ettha ca pabbajjāsāmaññato, liṅgasāmaññato ca sāmaṇerā bhikkhūsu, sāmaṇeriyādayo, ca bhikkhunīsu saṅgahitā, tato, avasesā pana sabbepi devamanussādayo itthipurisavasena dve koṭṭhāse katvā liṅgasabhāgavasena dvīsu saṅgahitā, brahmāno pana liṅgābhāvepi purisasaṇṭhānattā purisesu saṅgahitā, tathā paṇḍakāpi, ubhatobyañjanesu pana <pb ed="M" n="0.0289" /> purisaubhatobyañjanaṃ purisesu, itthiubhatobyañjanaṃ itthīsu saṅgahitanti veditabbaṃ.</p>

<p rend="bodytext">Evaṃ catūhi koṭṭhāsehi parisaṃ dassetvā aṭṭhahipi dassetumāha <hi rend="bold">‘‘athave’’</hi>ccādi. Tassattho – parisā nāma aṭṭha siyuṃ, kesaṃ vasenā’ṭṭha siyuṃ? Tāvatiṃsānaṃ <hi rend="bold">dvijānaṃ</hi> brāhmaṇānaṃ <hi rend="bold">khattānaṃ</hi> khattiyānaṃ mārassa gahapatissa samaṇānaṃ cātumahārājikānaṃ brahmūnañca vasenāti imā cā’ṭṭhaparisā pākaṭavasena, seṭṭhavasena ca vuttāti na ettha pubbe viya sabbā saṅgahitā, tāvatiṃsādikā hi pākaṭavasena vuttā, samaṇā pana pākaṭavasena, seṭṭhavasena ca vuttā.</p>

<p rend="bodytext" n="417"><hi rend="paranum">417</hi><hi rend="dot">.</hi> Gāyatti nāma yassa catūsu pādesu paṭipādaṃ chaḷakkharāni santi, sā pamukhamādi yassa utthādīnaṃ pāyenānupayogattā gāyattipamukhaṃ chandaṃ nāma. Gāyateti <hi rend="bold">gāyatti, ge</hi> sadde, tti, e aya. Vajjaṃ chādayatīti <hi rend="bold">chandaṃ, chada</hi> saṃvaraṇe, vuttañhi <hi rend="bold">pajjaviveke buddhaguttena</hi> bhikkhunā –</p>

<p rend="gatha1">‘‘Uttha’maccutthakaṃ majjhaṃ, patiṭṭhā suppatiṭṭhakā;</p>

<p rend="gathalast">Pāyo payogabāhyatthā, abhabbattā ca neritā’’ti.</p>

<p rend="bodytext">Yaṃ pana catuvīsakkharavantaṃ, vedānaṃ ādibhūtañca gāyatti viya chandānaṃ nāpi catuppadaṃ, atha kho tipadameva siyā, sā sāvitti nāma, <hi rend="bold">sāvitti</hi>saddo gāyattipariyāyopyatthi, ‘‘sāvitti chandaso mukhaṃ’’ <note>ma. ni. 2.400; su. ni. 573</note>, ‘‘gāyatti tu ca sāvittī’’ti ca vuttattā. Idha pana bhedena vuttaṃ, yathā ‘‘buddhaṃ saraṇaṃ gacchāmi, dhammaṃ <pb ed="M" n="0.0290" /> saraṇaṃ gacchāmi, saṅghaṃ saraṇaṃ gacchāmī’’ti. Savitussa isino ayaṃ vācā <hi rend="bold">sāvitti,</hi> iṇa.</p>

<p rend="bodytext" n="418"><hi rend="paranum">418</hi><hi rend="dot">.</hi> Habyaṃ devatātthamannaṃ, tassa pāke tadādhāre thālyādimhi <hi rend="bold">caru,</hi> tattha ṭhitattā upacārena habyampi caru, <hi rend="bold">cara</hi>tismā u, caru pume. ‘‘Habyapāke caru pumā’’ti <note>amara 17.22</note> hya<hi rend="bold">marakose. Homadabbiyaṃ</hi> homakammani habyannādīnamuddharaṇatthaṃ katāyaṃ kaṭacchuyaṃ <hi rend="bold">sujā,</hi> itthī, habyannādīnaṃ sukhaggahaṇatthaṃ jāyatīti <hi rend="bold">sujā.</hi></p>

<p rend="bodytext">Dvayaṃ khīranne, devannattā paramaṃ annaṃ. Pātabbassa, asitabbassa cāti dvinnampi bhāvānaṃ sambhavato pāyāso, <hi rend="bold">ā</hi>kārantānamāyo. Pāyasopyatra. Dvayaṃ devanne. <hi rend="bold">Hu</hi> dāne, ṇyo. <hi rend="bold">I</hi>mhi <hi rend="bold">havi,</hi> napuṃsake.</p>

<p rend="bodytext" n="419"><hi rend="paranum">419</hi><hi rend="dot">.</hi> Thūṇāyaṃ yaññathambhe yūpo. Beluvo vā khādiro vā. Ālambapasubandhaneyaṭṭhi, samattayaññe vā yaṃ yaṭṭhimāropayati, sa <hi rend="bold">yūpo</hi><note>yūpa… yaññīyapasubandhanakaṭṭhabhede… yāgasamatticihnatthe thambhe ca (vācappati)</note>, <hi rend="bold">yu</hi> missane, po, dīghādi. <hi rend="bold">Thu</hi> abhitthave, ṇo, dīghādi. Yaṃ kaṭṭhaṃ kaṭṭhantarenā’gginipphādanatthaṃ ghaṃsate, tasmiṃ nimmanthyadārumhi araṇī, <hi rend="bold">ara</hi> gamane, aṇi, īmhi <hi rend="bold">araṇī.</hi></p>

<p rend="bodytext">Gāhapaccādayo <pb ed="M" n="0.0291" /> tayo aggayo. Gahapatinā saṃyutto <hi rend="bold">gāhapacco,</hi> aggi, ṇyo. Taṃyoniyaṃrevāhavanīyo hutabbaggiāhavanamarahatīti <hi rend="bold">āhavanīyo.</hi> Dakkhiṇaggi pana taṃyoni aññayonipi. Dakkhiṇaṃ deyyadhammaṃ agganti vissajjantyasminti <hi rend="bold">dakkhiṇaggi, agga</hi> dāne, dānaṃ aggīyati dīyatyasminti dānaggaṃ, ‘‘parivesanaṭṭhāna’’nti <note>a. ni. ṭī. 3.9.20</note> hi <hi rend="bold">aṅguttaranikāyaṭīkā.</hi> Ettha ca gāhapaccaggādīnaṃ tiṇṇaṃ vippaṭipajjantānaṃ vināsahetubhāvato aggitādaṭṭhabbā. <hi rend="bold">Sattakanipātaaṅguttaranikāyaṭṭhakathāyaṃ</hi> pana –</p>

<p rend="bodytext">Āhunaṃ vuccati sakkāro, āhunaṃ arahantīti āhuneyyā, mātāpitaro, mātāpitaro hi puttānaṃ bahūpakāratāya āhunaṃ arahanti, tesu vippaṭipajjamānā puttā nirayādīsu pavattanti, tasmā kiñcāpi mātāpitaro nānudahanti, anudahamānassa pana paccayo hotīti anudahanaṭṭheneva ‘‘āhuneyyaggī’’ti vuccati. Yo mātugāmassa sayanavatthālaṅkārādianuppadānena bahūpakāro, taṃ aticaranto mātugāmo nirayādīsu nibbattati, tasmā sopi purimanayeneva anudahanaṭṭhena ‘‘gahapataggī’’ti vutto. ‘‘Dakkhiṇeyyaggī’’ti ettha pana ‘‘dakkhiṇā’’ti cattāro paccayā, bhikkhusaṅgho dakkhiṇeyyo, so gihīnaṃ tīsu saraṇesu, pañcasu sīlesu, dasasu sīlesu, mātāpitupaṭṭhāne, dhammikasamaṇabrāhmaṇūpaṭṭhāneti evamādīsu kalyāṇadhammesu niyojanena bahūpakāro, tasmiṃ micchāpaṭipanno gihī bhikkhusaṅghaṃ akkositvā nirayādīsu nibbattati, tasmā sopi purimanayeneva anudahanaṭṭhena</p>

<p rend="bodytext">‘‘Dakkhiṇeyyaggī’’ti <pb ed="M" n="0.0292" /> vutto. Kaṭṭhato nibbatto pākatikova aggi kaṭṭhaggi nāmāti <note>a. ni. aṭṭha. 3.7.46</note> vutto.</p>

<p rend="bodytext" n="420"><hi rend="paranum">420</hi><hi rend="dot">.</hi> Siloko dāne. <hi rend="bold">Hā</hi> cāge, ṇo, dvitta<hi rend="bold">ca</hi>tta<hi rend="bold">ga</hi>ttāni, <hi rend="bold">caja</hi> hānimhi vā. <hi rend="bold">Saja</hi> visagge, visaggo dānaṃ, <hi rend="bold">u</hi>pubbo <hi rend="bold">saja</hi> visajje, ṇo, pubbe <hi rend="bold">vā</hi>gamo, <hi rend="bold">vosaggo. Disa</hi> atisajjane, atisajjanaṃ dānaṃ, pabodhanañca, iha dānaṃ <hi rend="bold">padesanaṃ. Saṇa</hi> dāne, yu. <hi rend="bold">Tara</hi> plavanataraṇesu, maccherasotātikkamanamettha taraṇaṃ. <hi rend="bold">Hā</hi> cāge, curādi, to, <hi rend="bold">yā</hi>lopo, <hi rend="bold">bhūvādi</hi>mhi pana ‘‘ākārantānamāyo’’ti āyo, <hi rend="bold">vihāyitaṃ. Vajja</hi> vajjane, sabbatra bhāvasādhanaṃ. Upasaggavisesenete dānatthābhidhāyino. Phassanaṃ, patipādanaṃpyatra.</p>

<p rend="bodytext" n="421"><hi rend="paranum">421</hi><hi rend="dot">.</hi> Seṭṭhadhanassa, puttānaṃ, dārānaṃ, rajjassa, aṅgānañca vasena pañcamahāpariccāgo vutto. Tatra <hi rend="bold">seṭṭhadhanaṃ</hi> setahatthādiratanaṃ. <hi rend="bold">Puttā</hi> orasā, atha vā puttadhītaro. <hi rend="bold">Dāro</hi> patibbatā piyabhariyā. <hi rend="bold">Rajjaṃ</hi> pakatirajjaṃ, taduṭṭhito vā āyo. <hi rend="bold">Aṅgaṃ</hi> cakkhādi. Mahantehi uttamapuriseheva kato, mahantānaṃ vā pariccāgo <hi rend="bold">mahāpariccāgo,</hi> mahatthaṃ vā buddhabhāvatthaṃ kato pariccāgo <hi rend="bold">mahāpariccāgo,</hi> kāpurisehi dukkarattā mahanto vā seṭṭho pariccāgo <hi rend="bold">mahāpariccāgo.</hi></p>

<p rend="bodytext" n="422"><hi rend="paranum">422</hi><hi rend="dot">.</hi> Dānapāramīādikānaṃ <pb ed="M" n="0.0293" /> tissannaṃ pāramīnaṃ vasena asādhāraṇadānavatthuṃ dassetvā sādhāraṇadānavatthuṃ dassetumāha <hi rend="bold">‘‘annaṃ pāna’’</hi>miccādi. Tatra <hi rend="bold">annaṃ</hi> pānavajjitaṃ yaṃ kiñci khādanīyādikaṃ. <hi rend="bold">Pānaṃ</hi> pātabbaṃ udakādi. <hi rend="bold">Yānaṃ</hi> hatthyādi antamaso upāhanaṃ upādāya gamanasādhanaṃ. <hi rend="bold">Mālā</hi> mālyaṃ, pupphañca. <hi rend="bold">Vilepanaṃ</hi> chavirāgakaraṇaṃ, vibhūto sugandho vā. <hi rend="bold">Gandho</hi> tadaññagandho. <hi rend="bold">Seyyā</hi> mañcādi, <hi rend="bold">seyyā</hi>ggahaṇena cettha āsanampi gahitaṃ. <hi rend="bold">Padīpeyyaṃ</hi> padīpassa hitaṃ yaṃ kiñci telādi, ime dasa dānavatthū nāma siyuṃ. Dīyante yāyāti <hi rend="bold">dānaṃ.</hi> Tassa vatthu kāraṇaṃ, taduppattiyā uppajjanatoti <hi rend="bold">dānavatthu,</hi> dātabbaṃ vā dānaṃ, annādi, tadeva vatthu. Etāni pana dasa dānavatthūni suttantanayena kathitāni. Vinayābhidhammanayavasenāpi pana kathetabbāni, rūpādichaḷārammaṇadānavasena hi abhidhamme cha dānavatthūni āgatāni, vinaye cīvarapiṇḍapātabhesajjasenāsanavasena cattāri āgatāni. Tatthevamācariyā vadanti ‘‘suttantanayadānato vinayadānameva mahapphalaṃ, kasmā? Annādidānamattavaseneva yassa kassaci dussīlādikassa dātabbanti anujānitvā piṇḍapātādikappiyavohāravasena sīlavantādikasseva ca dātabbanti anuññātattā. Sāmaññadānato hi visesadānameva mahapphalaṃ, tatopi abhidhammanayadānameva mahapphalaṃ, kasmā? Rūpādīsu paramatthavaseneva abhinivisitvā dānavasena tatopi atisayadānattā’’ti. Mayaṃ pana suttantanayadānaṃ vā hotu vinayābhidhammanayadānaṃ vā, yaṃ khettāditividhasampadāyuttaṃ, tameva mahapphalaṃ karotīti vadāma.</p>

<p rend="bodytext" n="423"><hi rend="paranum">423</hi><hi rend="dot">.</hi><hi rend="bold">Tadahe</hi><pb ed="M" n="0.0294" /> matadivase matatthaṃ yaṃ piṇḍapātajalāñjalyādidānaṃ, <hi rend="bold">etaṃ</hi> dānaṃ dehā uddhe bhavaṃ <hi rend="bold">uddhadehikaṃ</hi> nāma. Pitaraṃ uddissa jalāñjalisuvaṇṇādidānaṃ <hi rend="bold">nivāpo, vapa</hi> bījasantāne, ṇo. Kālapattādiniyamena <hi rend="bold">rājamattaṇḍavisottarā</hi>disatthato vihitaṃ, <hi rend="bold">taṃva</hi> tameva pitudānaṃ samaṇabrāhmaṇabhojanādi <hi rend="bold">saddhaṃ</hi> nāma, saddhā assa dānassatthīti, ṇo. <hi rend="bold">Satthato</hi>ti hetumhi avadhyatthavatticchāya pañcamī.</p>

<p rend="bodytext" n="424"><hi rend="paranum">424</hi><hi rend="dot">.</hi> Catukkaṃ gehāgate. <hi rend="bold">Ata</hi> sātaccagamane, ithi, <hi rend="bold">atithi,</hi> ‘‘atithi dvīsū’’ti <hi rend="bold">tikaṇḍasese</hi><note>tikaṇḍasesa 2.7.9</note>. Itthiyaṃ <hi rend="bold">atithī</hi> ca. Āgacchatīti <hi rend="bold">āgantu,</hi> tu. Āhunaṃ vuccati gehāgatānaṃ dātabbabhattādi, taṃ paṭiggaṇhituṃ arahatīti <hi rend="bold">pāhuno. Visa</hi> pavesane, āvesanaṃ āveso, tamarahatīti <hi rend="bold">āvesiko.</hi> Atyāgatopyatra. Gantumicchatīti <hi rend="bold">gamiko,</hi> iko. Dvayaṃ pūjitapupphadabbakkhatādimhi. <hi rend="bold">Aggha</hi> pūjāyaṃ, a. Ṇyamhi <hi rend="bold">agghiyaṃ,</hi> agghayampi. Agghato vā tadatthiye iyo.</p>

<p rend="bodytext" n="425"><hi rend="paranum">425</hi><hi rend="dot">.</hi> Pādatthe <note>pādaddhe (ka.)</note> udakādimhi <hi rend="bold">pajjaṃ.</hi> Padassa hitaṃ <hi rend="bold">pajjaṃ. Āgantvā</hi>dayo <hi rend="bold">pajja</hi>pariyantā satta saddā tīsu liṅgesu.</p>

<p rend="bodytext">Chakkaṃ <pb ed="M" n="0.0295" /> pūjāyaṃ. <hi rend="bold">Ci</hi> caye,ti. <hi rend="bold">Acca</hi> pūjāyaṃ, yu. <hi rend="bold">Pūja</hi> pūjāyaṃ, itthiyamati a. <hi rend="bold">Hara</hi> haraṇe, <hi rend="bold">upa</hi>pubbo <hi rend="bold">hara</hi> pūjāyaṃ, ṇo, <hi rend="bold">upahāro,</hi> pume. <hi rend="bold">Bala</hi> pāṇanapūjāsaṃvaraṇesu, i, <hi rend="bold">bali</hi> dvīsu. <hi rend="bold">Māna</hi> pūjāyaṃ, yu. Namassāpyatra, <hi rend="bold">namassa</hi> pūjāyaṃ, itthiyaṃ a.</p>

<p rend="bodytext" n="426"><hi rend="paranum">426</hi><hi rend="dot">.</hi> Catukkaṃ vandanāyaṃ. <hi rend="bold">Namassa</hi> vandane, pubbeva, <hi rend="bold">namu</hi> namane vā, <hi rend="bold">ssa</hi>paccayo. <hi rend="bold">Namo</hi> karaṇaṃ <hi rend="bold">namakkāro,</hi> ṇo. <hi rend="bold">Namo</hi>to chaṭṭhīlopo, ‘‘lopañca tatrākāro’’ti <hi rend="bold">o</hi>kāralope <hi rend="bold">a</hi>kārāgamo, atha vā namanaṃ namo, tassa karaṇaṃ <hi rend="bold">namakkāro, raho</hi>saddo viya hi <hi rend="bold">namo</hi>saddotra dvidhā vattati. Eko <hi rend="bold">a</hi>kāranto saliṅgo, eko aliṅgo <hi rend="bold">o</hi>kārantoti. <hi rend="bold">Vanda</hi> abhivādanathutīsu, yu, <hi rend="bold">vandanā, na</hi>lope, dīghe ca <hi rend="bold">abhivādanaṃ.</hi></p>

<p rend="bodytext">Tikaṃ patthanāmatte. <hi rend="bold">Attha</hi> yācanāyaṃ, yu, <hi rend="bold">patthanā.</hi> Atthanāpi. <hi rend="bold">Ṭhā</hi> gatinivattimhi. <hi rend="bold">Pani</hi>dvayapubbo patthanāyaṃ, yu, <hi rend="bold">ṇa</hi>ttaṃ, <hi rend="bold">dha</hi>ttaṃ. <hi rend="bold">I</hi>mhi <hi rend="bold">paṇidhi.</hi> Ayaṃ <hi rend="bold">purise</hi> pulliṅge. Yācanāpyatra.</p>

<p rend="bodytext" n="427"><hi rend="paranum">427</hi><hi rend="dot">.</hi> Sakkārapubbaṅgamaṃ katvā garuādīnaṃ ārādhanīyānaṃ kvaci atthe niyojanaṃ patthanāviseso <hi rend="bold">ajjhesanā,</hi> i<hi rend="bold">sa</hi> gavesane, <hi rend="bold">isa</hi> gatihiṃsāvadānesuvā, yu, <hi rend="bold">ajjhesanā,</hi> yathā ‘‘desetu bhagavā dhammaṃ, desetu sugato dhamma’’nti <note>mahāva. 8</note>.</p>

<p rend="bodytext" n="428"><hi rend="paranum">428</hi><hi rend="dot">.</hi> Catukkaṃ <pb ed="M" n="0.0296" /> anussaraṇe. <hi rend="bold">Esa</hi> gavesane, <hi rend="bold">yā</hi>game <hi rend="bold">pariyesanā. Ti</hi>mhi <hi rend="bold">pariyeṭṭhi. Gavesa</hi> maggane.</p>

<p rend="bodytext">Tikaṃ ārādhanīyassa cittānukūle. <hi rend="bold">Āsa</hi> upavesane, yu, <hi rend="bold">upāsanaṃ. Su</hi> savane. Sotumicchā <hi rend="bold">sussūsā,</hi> ‘‘bhujaghasaharasupādīhi tumicchatthesū’’ti <hi rend="bold">sa</hi>paccayo, dvittādi, <hi rend="bold">sussūsā, sā</hi> itthī. <hi rend="bold">Cara</hi>tito bhāve ṇyo, <hi rend="bold">pāricariyā.</hi></p>

<p rend="bodytext" n="429"><hi rend="paranum">429</hi><hi rend="dot">.</hi> Tikaṃ tuṇhībhāve. Munino kammaṃ <hi rend="bold">monaṃ,</hi> ṇo. <hi rend="bold">Tuha</hi> adane, <hi rend="bold">ṇha</hi>paccayo, halopo ca, tuṇho monametassatthīti tuṇhī, tassa bhāvo <hi rend="bold">tuṇhībhāvo,</hi> atuṇhassa vā tuṇhībhavanaṃ <hi rend="bold">tuṇhībhāvo,</hi> atha vā tohatīti tuṇhī, <hi rend="bold">tuha</hi> adane, adanaṃ hiṃsā, <hi rend="bold">ṇī</hi>paccayo, vaṇṇavipariyayo, tuṇhino bhāvo <hi rend="bold">tuṇhībhāvo.</hi></p>

<p rend="bodytext">Pañcakaṃ anukkame. Patirūpena patanaṃ <hi rend="bold">paṭipāṭi, pata</hi> gamane, ubhayatrāpi <hi rend="bold">ta</hi>ssa <hi rend="bold">ṭo,</hi> i. <hi rend="bold">Sā</hi> itthī. Anurūpo kamo, kamo eva vā <hi rend="bold">anukkamo.</hi> Pari anatikkamena ayanaṃ pavattanaṃ <hi rend="bold">pariyāyo.</hi> Pubbassānurūpā <hi rend="bold">anupubbī,</hi> nadādi. Ayaṃ apume. Anupubbampi. <hi rend="bold">Kamu</hi> icchākantīsu, ṇo.</p>

<p rend="bodytext" n="430"><hi rend="paranum">430</hi><hi rend="dot">.</hi> Tikaṃ sīle. <hi rend="bold">Tapa</hi> santāpe. Kilese tāpetīti <hi rend="bold">tapo,</hi> a. <hi rend="bold">Yamu</hi> uparame, uparamo viramaṇaṃ, bhāve ṇo <pb ed="M" n="0.0297" />. <hi rend="bold">Si</hi> bandhane, sinoti cittametenāti <hi rend="bold">sīlaṃ,</hi> lo, <hi rend="bold">sīla</hi> samādhāne vā, samādhānaṃ kusalānaṃ dhammānaṃ adhiṭṭhānabhāvo. <hi rend="bold">Sīla</hi> samādhimhi vā, samādhiratra kusalānaṃ dhammānaṃ abhyupagamo, aññatra sīle tupacārā, atha vā attānaṃ, parañca nirayādīsu tāpetīti <hi rend="bold">tapo.</hi> Kusaladhammato saṃyamanaṃ viramaṇaṃ <hi rend="bold">saṃyamo,</hi> samādhānañcātrākusaladhammavasenevāti ayaṃ aññatra sīle nibbacanaṃ.</p>

<p rend="bodytext">Satthavihito niyamo vataṃ. ‘‘Mantanāyaṃ paṭiññāyaṃ, niyamo nicchaye vate’’ti <hi rend="bold">rabhaso.</hi> Tañca vataṃ upavāsādilakkhaṇaṃ puññamuccate. ‘‘Sīlaṃ cārittaṃ vārittamupavāsādipuññaka’’ntya<hi rend="bold">maramālā. Ādi</hi>nā akkhāralavaṇāsanādi <note>akhādanābhojanādi (ka.)</note>. Ettha ca <hi rend="bold">tapā</hi>dayo mukhyavasena kusalasīle vattanti, rūḷhīvasena akusalasīlepi. <hi rend="bold">Niyamāda</hi>yo mukhyavasena akusalasīle vattanti, rūḷhīvasena kusalasīleti ayaṃ sīlabbatānaṃ viseso. <hi rend="bold">Yamu</hi> uparame. <hi rend="bold">Vatu</hi> vattane, vattanañcātra caraṇaṃ, samādhānaṃ vā. <hi rend="bold">Vā</hi> pulliṅgepi.</p>

<p rend="bodytext">Dvayaṃ mariyādātikkame. <hi rend="bold">Kamu</hi> padavikkhepe, virūpo atikka mo <hi rend="bold">vītikkamo.</hi> Mariyādātikkamo ācāro <hi rend="bold">ajjhācāro.</hi> Kāyavivekādayo tayo ettha <hi rend="bold">viveko. Vica</hi> vivecane, puthabhāve ca, bhāve ṇo, dvittādi. Puthu visuṃbhūto gaṇādīhi attā sarīraṃ mano sabhāvo ca etesanti puthugattā, tesaṃ bhāvo <hi rend="bold">puthugattatā</hi><note>puthagattatā (ka.)</note> kāyavivekādayo, majjhe <hi rend="bold">gā</hi>gamo. ‘‘Evaṃsarūpoyaṃ puriso, evaṃsarūpā vā amhepi nesaṃ pakati’’riti pakatipurisānaṃ vibhāgena ñāṇaviveko. Attā buddhi, so puthubhāvena yassa, tabbhāvo puthugattatātyaññe. Aññato vilakkhaṇassa bhāvo puthugattatātyaññe.</p>

<p rend="bodytext" n="431"><hi rend="paranum">431</hi><hi rend="dot">.</hi> Khuddānukhuddakaṃ <pb ed="M" n="0.0298" /> cūḷavattaṃ, mahāvattañca, vattapaṭipatti vā ‘‘ābhisamācārika’’mityuccate, abhisamācāre uttamasamācāre bhavaṃ <hi rend="bold">ābhisamācārika</hi>nti katvā, <hi rend="bold">tadaññaṃ</hi> khuddānukhuddakato aññaṃ pātimokkhasaṃvarasīlādikaṃ sīlaṃ brahmacariyassāriyamaggassa ādimhi tadatthāya caritabbattā <hi rend="bold">ādibrahmacariya</hi>mityuccate.</p>

<p rend="bodytext" n="432"><hi rend="paranum">432</hi><hi rend="dot">.</hi><hi rend="bold">Pāpehi</hi> akusaladhammehi upāvatto <note>upāvuto (ka.)</note> anāvuto vigato sabbannapānabhogādīhi vivajjitova hutvā guṇehi sīlādīhi saddhiṃ yo <hi rend="bold">vāso</hi> vasanaṃ thambhanamatthi, so ‘‘upavāso’’ti vijānitabbo. <hi rend="bold">Vasu</hi> thambhe, divādi, upavasanaṃ <hi rend="bold">upavāso,</hi> ṇo, vigato, upeto ca vāsoti vā <hi rend="bold">upavāso.</hi></p>

<p rend="bodytext" n="433"><hi rend="paranum">433</hi><hi rend="dot">.</hi> Pajjaddhaṃ bhikkhumhi. Tapo kammamassatthīti <hi rend="bold">tapassī, tapā</hi>dito sī, dvittaṃ. Bhayadassanasīlo <hi rend="bold">bhikkhu,</hi> rū, rasso. Sametīti <hi rend="bold">samaṇo,</hi> yu. Pabbajā sañjātā yassāti <hi rend="bold">pabbajito,</hi> sañjātatthe ito, seṭṭhattaṃ vajatīti vā <pb ed="M" n="0.0299" /><hi rend="bold">pabbajito, vaja</hi> gamane, to. Tapokammaṃ dhanaṃ yassāti <hi rend="bold">tapodhano.</hi></p>

<p rend="bodytext">Dvayaṃ monabbate. Vācato yamatīti <hi rend="bold">vācaṃyamo,</hi> niggahītāgamo, rasso ca. Monamassatthīti <hi rend="bold">muni,</hi> rasso, ossu. Dvayaṃ ābhusopavāsanabrahmacariyādiyutte. Tapoyogā <hi rend="bold">tāpaso,</hi> saṇa. <hi rend="bold">Isa</hi> gavesane, i, <hi rend="bold">isi, isa</hi> gatiyaṃ vā, ñāṇassa, saṃsārassa vā pāraṃ gamanato <hi rend="bold">isi,</hi> i. Pārikaṅkhīpyatra, pāramassatthīti pārī, brahmañāṇaṃ, taṃ kaṅkhatīti <hi rend="bold">pārikaṅkhī.</hi></p>

<p rend="bodytext" n="434"><hi rend="paranum">434</hi><hi rend="dot">.</hi> Dvayaṃ jitindriyagaṇe. Yesaṃ saṃyatā indriyānaṃ gaṇā, te yatino, vasino ca nāma. Yataṃ indriyasaṃyamo niccametesamatthīti <hi rend="bold">yatino,</hi> ī. Yatayopi, <hi rend="bold">yata</hi> payatane, i. <hi rend="bold">Vasa</hi> pāguṇye, vaso yesamatthīti <hi rend="bold">vasino,</hi> ī.</p>

<p rend="bodytext">Tikaṃ dhammasenāpatimhi. Sārī nāma brāhmaṇī, tassā putto <hi rend="bold">sāriputto.</hi> Tussantyasmiṃ atthasiddhitoti tisso, so, tussi ca. Pūjito tisso <hi rend="bold">upatisso,</hi> atha vā ‘‘tisso’’ti vā ‘‘phusso’’ti vā ‘‘upatisso’’ti vā daharakāle mātāpitūhi yadicchāya gahitaṃ nāmaṃ, ‘‘sāriputto’’ti mātuvasena, ‘‘dhammasenāpatī’’ti pana ariyabhāvappatte sammāsambuddhena gahitaṃ nāmaṃ. Kusaladhammāvudhehi kāmādikā akusaladhammasenā jitā yesaṃ dhammasenā, anekakoṭisatasahassasaṅkhyā bhagavato sāvakasaṅghā, tesaṃ pati nāyakaṭṭhena <hi rend="bold">dhammasenāpati.</hi></p>

<p rend="bodytext" n="435"><hi rend="paranum">435</hi><hi rend="dot">.</hi> Dvayaṃ <pb ed="M" n="0.0300" /> bhagavato vāmapassaṭṭhe mahāmoggallāne. Kule jāyatīti koliko, so eva <hi rend="bold">kolito.</hi> Moggallibrāhmaṇiyā apaccaṃ <hi rend="bold">moggallāno,</hi> ṇāno. Dvayaṃ ariyasāmaññe. Kilesārayo hanatīti araho, so eva <hi rend="bold">ariyo, ara</hi> gamane vā, arati adhigacchati maggaphaladhammeti <hi rend="bold">ariyo,</hi> ṇyo. Adhigacchitthāti <hi rend="bold">adhigato,</hi> to.</p>

<p rend="bodytext">Asekkhassa gahitattā ‘‘sotāpannādikā’’ti etthādinā chaḷeva puggalā saṅgahitā, tena sotāpattimaggaṭṭhādayo satta sekkhā, eko arahā asekkhāti siddhaṃ. Tīhi sikkhāhi yuttatāya <hi rend="bold">sekkhā, ka</hi>kāralopena ‘‘sekhā, asekhā’’tipyatthi. Dvayaṃ anadhigate. Ariyehi puthu visuṃbhūto jano <hi rend="bold">puthujjano,</hi> puthu vā nānākilese janetīti <hi rend="bold">puthujjano.</hi></p>

<p rend="bodytext" n="436"><hi rend="paranum">436</hi><hi rend="dot">.</hi> Dvayaṃ aggaphale. Paṭhamamaggādīhi diṭṭhamariyādamanatikkamitvā jānitthāti <hi rend="bold">aññā,</hi> rasso, rūparāgādīnaṃ vā pañcuddhambhāgiyānaṃ saṃyojanānaṃ odhivasena māraṇato <hi rend="bold">aññā,</hi> mariyādattho cettha <hi rend="bold">ā</hi>kāro, <hi rend="bold">ñā</hi> māraṇatosananisānesu, itthiyamati a. Arahato bhāvo <hi rend="bold">arahattaṃ,</hi> bhāve tto, bhāvotra abhidhānabuddhīnaṃ pavattiyā nimittaṃ <pb ed="M" n="0.0301" />, tañca duvidhaṃ byuppattipavattinimittavasena. Tatra visesehi kriyāpakatipaccayādīhi uppajjatīti <hi rend="bold">byuppatti, go</hi>ādisaddasarūpaṃ, tassā nimittaṃ <hi rend="bold">byuppattinimittaṃ,</hi> kriyāpakatipaccayādayo, vividhaṃ vā <hi rend="bold">go</hi>ādisaddasarūpaṃ uppādetīti <hi rend="bold">byuppatti,</hi> sā eva nimittaṃ, yathāvuttā kriyādayoyeva. Pavattayati tattha tattha atthe payojayatīti <hi rend="bold">pavatti, go</hi>ādiko saddo, tassa nimittaṃ <hi rend="bold">pavattinimittaṃ,</hi> jātikriyāguṇadabbanāmāni. Tatra byuppattinimittaṃ saddasarūpuppattiyā kāraṇaṃ, pavattinimittaṃ pana saddappayojanassa kāraṇanti ayametesaṃ saṅkhepato lakkhaṇaviseso.</p>

<p rend="bodytext">Dvayaṃ cetiye. <hi rend="bold">Thu</hi> abhitthave, po, dīghādi. <hi rend="bold">Cita</hi> pūjāyaṃ, cetitabbaṃ pūjetabbanti, ṇyo, <hi rend="bold">cetiyaṃ.</hi> Ettha ca <hi rend="bold">thūpa</hi>saddo samukhepi, <hi rend="bold">cetiya</hi>saddo pana mukharahiteyeva vattati. ‘‘Cetiyamāyatane buddha-bimbe coddissapādape’’ti <note>cintāmaṇiṭīkā 12.7 byākhyāsudhā 2.2.7</note><hi rend="bold">ruddo.</hi></p>

<p rend="bodytext">Dvayaṃ ānande. Dhammo pariyatti, sova bhaṇḍaṃ dhanaṃ sukhadāyakato, tassa agāraṃ ṭhapanaṭṭhānaṃ gehaṃ, tabbhāve tiṭṭhatīti <hi rend="bold">dhammabhaṇḍāgāriko,</hi> iko. <hi rend="bold">Nanda</hi> samiddhiyaṃ. Ime dve saddā <hi rend="bold">samā</hi> samānatthā.</p>

<p rend="bodytext" n="437"><hi rend="paranum">437</hi><hi rend="dot">.</hi> Dvayaṃ visākhāyaṃ seṭṭhidhītari. Vividhā bahukā puttanattapanattādikā sākhā yassā sā <hi rend="bold">visākhā.</hi> Migārassa seṭṭhino mātuṭṭhāniyattā <hi rend="bold">migāramātā.</hi></p>

<p rend="bodytext">Dvayaṃ anāthapiṇḍikaseṭṭhimhi. Sundaro attā yassa <hi rend="bold">sudatto,</hi> sundaraṃ dattaṃ dānamassa vā <hi rend="bold">sudatto,</hi> idamassa daharakāle <pb ed="M" n="0.0302" /> pavattaṃ nāmaṃ. Anāthānaṃ piṇḍaṃ dadātīti <hi rend="bold">anāthapiṇḍiko,</hi> idamassa kriyānāmaṃ.</p>

<p rend="bodytext" n="438-439"><hi rend="paranum">438-439</hi><hi rend="dot">.</hi> Bhikkhuādayo ete pañca sahadhammikā. Saha ekato dhammaṃ carantīti <hi rend="bold">sahadhammikā.</hi></p>

<p rend="bodytext">Pattādayo aṭṭha parikkhārā ukkaṭṭhavasena vuttā, majjhimavasena pana kattaradaṇḍopi telanāḷipīti dasa parikkhārā vattabbā, omakavasena chattampi upāhanāpīti dvādasa parikkhārā ca vattabbā.</p>

<p rend="bodytext" n="440"><hi rend="paranum">440</hi><hi rend="dot">.</hi> Dvayaṃ sāmaṇere. Samaṇassāpaccaṃ <hi rend="bold">sāmaṇero.</hi> Samaṇaliṅgācārattā ‘‘samaṇoya’’nti uddisitabboti <hi rend="bold">samaṇuddeso. Disī</hi> uccāraṇe.</p>

<p rend="bodytext">Tikaṃ acelake. Disā eva ambaraṃ vatthaṃ, na pakativatthametassa <hi rend="bold">digambaro, sa</hi>ssa <hi rend="bold">go.</hi> Natthi celaṃ vatthametassa, samāsante ko. Catūhi ganthehi bandhanīyattā <hi rend="bold">nigantho,</hi><hi rend="bold">ni</hi>saddo <pb ed="M" n="0.0303" /> bandhane. Dvayaṃ jaṭāvati. Jaṭaṃ yassatthi <hi rend="bold">jaṭilo,</hi> ilo. Jaṭaṃ dhāretīti <hi rend="bold">jaṭādharo.</hi></p>

<p rend="bodytext" n="441"><hi rend="paranum">441</hi><hi rend="dot">.</hi> Kuṭisakādikā catuttiṃsa laddhiyo parasamayānamāgamato gahetabbā, tathā dvāsaṭṭhi diṭṭhiyo brahmajālasuttantato. <hi rend="bold">Itī</hi>ti parisamāpanattho. <hi rend="bold">Eteti</hi> nidassanattho. Ete channavutiladdhiyo taṇhāpāsaṃ, diṭṭhipāsañca ḍenti pavattentīti <hi rend="bold">pāsaṇḍā</hi>ti <hi rend="bold">sampakāsitā</hi> kathitā. ‘‘Iti channavuti etā’’tipi pāṭho.</p>

<p rend="bodytext" n="442"><hi rend="paranum">442</hi><hi rend="dot">.</hi> Tikaṃ sucimhi. <hi rend="bold">Pu</hi> pavane, to. Dvittādi. <hi rend="bold">Yata</hi> payatane, to. Dīghādi. Dvayaṃ cammani. Caritaṃ tanti <hi rend="bold">cammaṃ, cara</hi>timhā mana, <hi rend="bold">camu</hi> adane vā, mana. <hi rend="bold">Aja</hi> gamane, yu, ino vā.</p>

<p rend="bodytext">Dvayaṃ dantakaṭṭhe. Dante punāti sodheti yenāti <hi rend="bold">dantapono,</hi> yu. Dantapoṇopi. Dantasodhanatthaṃ kaṭṭhaṃ <hi rend="bold">dantakaṭṭhaṃ.</hi> Dvayaṃ rukkhattace. <hi rend="bold">Vakka</hi> tace, alo. <hi rend="bold">Tara</hi> taraṇe, ito, sakatthe ko.</p>

<p rend="bodytext" n="443"><hi rend="paranum">443</hi><hi rend="dot">.</hi> Dvayaṃ bhājanasāmaññe. Patati yattha so <hi rend="bold">patto, pata</hi> gatiyaṃ, to. <hi rend="bold">Pā</hi> rakkhaṇe,ti.</p>

<p rend="bodytext">Dvayaṃ <pb ed="M" n="0.0304" /> kuṇḍikāyaṃ. Kassa jalassa maṇḍo pasannabhāvo kamaṇḍo, taṃ lātīti <hi rend="bold">kamaṇḍalu,</hi> u. <hi rend="bold">Kuḍi</hi> rakkhaṇe, sakatthe ko. Kattarassa jiṇṇassa ālambanayaṭṭhi.</p>

<p rend="bodytext" n="444"><hi rend="paranum">444</hi><hi rend="dot">.</hi><hi rend="bold">Yaṃ</hi> ‘‘pāṇātipātā veramaṇī’’tiādi brahmacariyakammaṃ <hi rend="bold">niccaṃ</hi> yāvajīvamavassambhāvena, taṃ <hi rend="bold">dehasādhanāpekkhaṃ</hi> sarīreneva sādhanamapekkhate, na bāhirena sādhanaṃ, ayaṃ yamo nāma, <hi rend="bold">yamu</hi> uparame.</p>

<p rend="gatha1">‘‘Sarīrasādhanāpekkha-niccakammamaye yame;</p>

<p rend="gathalast">Saṃyame yamarāje ca, yamake tu yamaṃ tisū’’ti <note>amara 17.38</note>.</p>

<p rend="bodytext"><hi rend="bold">Ruddo.</hi></p>

<p rend="bodytext">Yaṃ panāgantunā sukkapakkhādivasena aniccaṃ niyamitakālamupavāsādikaṃ kammaṃ, ayaṃ niyamo, kālādivasena niyamitabboti <hi rend="bold">niyamo, yamu</hi> uparame. ‘‘Mantanāyaṃ paṭiññāyaṃ, niyamo nicchaye vate’’ti <hi rend="bold">ruddo.</hi></p>

<p rend="centre">Brāhmaṇavaggavaṇṇanā niṭṭhitā.</p>

<p rend="bodytext" n="445"><hi rend="paranum">445</hi><hi rend="dot">.</hi> Dvayaṃ vesse. <hi rend="bold">Visa</hi> pavesane, so. <hi rend="bold">Iyāna</hi>paccaye <hi rend="bold">vesiyāno.</hi> Ūrujo, ariyopyatra.</p>

<p rend="bodytext">Pañcakaṃ <pb ed="M" n="0.0305" /> kasiādijīvikāyaṃ. <hi rend="bold">Jīva</hi> pāṇadhāraṇe, yu. Sabbatra bhāve paccayo, karaṇetyeke. <hi rend="bold">Vata</hi> vattane,ti, assu, ṇvumhi <hi rend="bold">jīvikā.</hi> Vuttīnaṃ sarūpappakāre dasseti. Dvayaṃ kasikamme. Kasanaṃ kasi, sā eva kammaṃ <hi rend="bold">kasikammaṃ. Kasa</hi> vilekhane, i, <hi rend="bold">kasi.</hi></p>

<p rend="bodytext" n="446"><hi rend="paranum">446</hi><hi rend="dot">.</hi> Dvayaṃ vāṇijje. Vaṇijānaṃ kammaṃ <hi rend="bold">vāṇijjaṃ, vaṇijjā</hi> ca. Dvayaṃ pasuposane. Gunnaṃ rakkhā <hi rend="bold">gorakkhā.</hi> Pasūnaṃ gomahiṃsādikānaṃ pālanaṃ posanaṃ cikicchādi pasupālanaṃ vuttaṃ sarūpaṃ, vuttappakārā ca iti vessassa <hi rend="bold">vuttiyo</hi> vuttikāraṇā tisso bhavanti kasikammādippakārena.</p>

<p rend="bodytext">Tikaṃ gihimhi. Gahe gehe, pañcakāmaguṇe vā bhavavasena tiṭṭhatīti <hi rend="bold">gahaṭṭho.</hi> Agāre gehe vasatīti <hi rend="bold">agāriko,</hi> gahametassatthīti <hi rend="bold">gihi,</hi> assi, rasso ca.</p>

<p rend="bodytext" n="447"><hi rend="paranum">447</hi><hi rend="dot">.</hi> Dvayaṃ kasibale. Khettenājīvati. Kasatīti <hi rend="bold">kassako,</hi> ṇvu. Dvayaṃ khette. Bījāni khipantyasminti <hi rend="bold">khettaṃ, khipa</hi> peraṇe, to, khittaṃ tāyatītipi <hi rend="bold">khettaṃ, khi</hi> nivāsagatīsu vā, ta, traṇa, <hi rend="bold">khettaṃ, khetraṃ. Kleda, klida</hi> allabhāve, <hi rend="bold">la</hi>lopo, kledīyatīti <hi rend="bold">kedāraṃ,</hi> ke jale sati dāro vidāraṇamassāti vā <hi rend="bold">kedāraṃ,</hi> saññāsaddattā sattamiyā na lopo, vāpopyatra, vappate yasminti <hi rend="bold">vāpo,</hi> ṇo.</p>

<p rend="bodytext">Dvayaṃ <pb ed="M" n="0.0306" /> mattikākhaṇḍe. <hi rend="bold">Leḍḍa</hi> saṅghāte, u, <hi rend="bold">leḍḍu.</hi> Pume <hi rend="bold">utto</hi> kathito. ‘‘Leḍḍavo pume’’tya <note>amara 19.12</note><hi rend="bold">marakose.</hi> Dvayaṃ khaṇittiyaṃ. Khaññate yāya, sā <hi rend="bold">khaṇitti, khanu</hi> avadāraṇe,ti, <hi rend="bold">ṇa</hi>ttaṃ, ussi. Avadārīyate yena <hi rend="bold">avadāraṇaṃ, dara</hi> vidāraṇe, yu.</p>

<p rend="bodytext" n="448"><hi rend="paranum">448</hi><hi rend="dot">.</hi> Tikaṃ dātte. Danti lunantyanenāti <hi rend="bold">dāttaṃ, dā</hi> lavane, to. Dātrampi. <hi rend="bold">Lū</hi> chedane, <hi rend="bold">lavittaṃ, asu</hi> khepane. <hi rend="bold">Asitaṃ,</hi> sabbatra karaṇe paccayo.</p>

<p rend="bodytext">Tikaṃ pājanadaṇḍe. <hi rend="bold">Tuda</hi> byathane, ṇo, <hi rend="bold">patodo. Ta</hi>paccaye <hi rend="bold">tuttaṃ. Aja</hi> khepane, gatimhi ca, karaṇe yu, <hi rend="bold">pājanaṃ.</hi> Vaṇṇavikāre <hi rend="bold">pācanaṃ.</hi> Todanaṃpyatra.</p>

<p rend="bodytext">Tikaṃ rajjuyaṃ. <hi rend="bold">Yuja</hi> yoge, to, <hi rend="bold">yo</hi>ttaṃ. <hi rend="bold">Rudha</hi> āvaraṇe, ju, ussattaṃ, pararūpattañca, <hi rend="bold">rajju</hi> thiyaṃ. <hi rend="bold">Rasa</hi> assādane, mi, ābandhopyatra.</p>

<p rend="bodytext">Dvayaṃ phāle. Phālayati pāṭayati bhūmi yena <hi rend="bold">phālo,</hi> ṇo. <hi rend="bold">Kasa</hi> vilekhane, ṇvu, <hi rend="bold">kasako.</hi> ‘‘Phālakasakā’’ti <note>byākhyāsudhā 2.9.13</note><hi rend="bold">ruddo.</hi> Nirīsaṃ, kūṭakaṃ, halampi. Īsāya niggataṃ <hi rend="bold">nirīsaṃ. Kuṭa</hi> chedane, sakatthe ko, <hi rend="bold">kūṭakaṃ,</hi> dīghādi. <hi rend="bold">Hala</hi> vilekhane.</p>

<p rend="bodytext" n="449"><hi rend="paranum">449</hi><hi rend="dot">.</hi> Tikaṃ naṅgale. Bhūmīnaṅga’manaṅgaṃ karonto lunātīti <hi rend="bold">naṅgalaṃ. Sī</hi> bandhane, ro, <hi rend="bold">sīro.</hi> ‘‘Sīro tikkhakare hale’’ti <hi rend="bold">nānatthasaṅgahe.</hi><pb ed="M" n="0.0307" /> Godāraṇaṃpyatra. Naṅgalassa daṇḍake <hi rend="bold">īsā, īsa</hi> issariye, <hi rend="bold">īsā</hi> nārī. ‘‘Pabhumhi saṅkare īso, thiyaṃ naṅgaladaṇḍake’’ti <note>cintāmaṇiṭīkā 19.13-4 byākhyāsudhā 2.9.14</note><hi rend="bold">rabhaso.</hi></p>

<p rend="bodytext">Yugakīlake <hi rend="bold">sammā</hi>saddo, samanti yāya <hi rend="bold">sammā, samu</hi> samane. <hi rend="bold">Halapaddhati</hi> naṅgalalekhā sītā nāma. ‘‘Sītā naṅgalalekhā ca, divagaṅgā ca jānakī’’ti <note>tikaṇḍasesa 3.3.191</note><hi rend="bold">tikaṇḍasese. Sī</hi> saye, to, <hi rend="bold">sītā</hi> nārī.</p>

<p rend="bodytext" n="450-451"><hi rend="paranum">450-451</hi><hi rend="dot">.</hi> Muggādike dhaññavisese <hi rend="bold">aparanna</hi>saddo, pubbannato aparabhāge pavattaṃ annaṃ <hi rend="bold">aparannaṃ, aparaṇṇa</hi>ñca. Sāliādike <hi rend="bold">pubbanna</hi>saddo, aparannassa pubbe pavattaṃ annaṃ <hi rend="bold">pubbannaṃ, pubbaṇṇa</hi>ñca. Pubbāparattañca nesaṃ ādikappe sambhavāsambhavavasena daṭṭhabbaṃ.</p>

<p rend="bodytext">Sālyādayo satta dhaññāni. Dhānaṃ posanaṃ, tatra sādhūni <hi rend="bold">dhaññāni,</hi> yo, rasso. Kalamā rattasāli mahāsālisaṭṭhikappabhutayo sūkadhaññavisesā <hi rend="bold">sālayo</hi> nāma. Saṭṭhidināni paripākamassa <hi rend="bold">saṭṭhiko. Sāla</hi> silāghāyaṃ, i, <hi rend="bold">sāli.</hi> Vahati, brūheti vā sattānaṃ jīvitanti <hi rend="bold">vīhi, vaha</hi> pāpuṇe, <hi rend="bold">brūha</hi> vuḍḍhiyañca, i, assī, pakkhe <hi rend="bold">ra</hi>lopo, <hi rend="bold">vīhi</hi><pb ed="M" n="0.0308" />. Koraṃ rudhiraṃ dūsatīti <hi rend="bold">kudrūso,</hi> govaḍḍhano, a. Vaṇṇavipariyayo, ossu ca. <hi rend="bold">Gudha</hi> parivedhane, umo. <hi rend="bold">Godhumo.</hi> ‘‘Godhūmasumano milakkha, bhojanaṃ pāvaṭo yavo’’ti <hi rend="bold">rabhaso. Vara</hi> varaṇasambhattīsu, ṇvu, <hi rend="bold">varako. Yu</hi> missane, a, <hi rend="bold">yavo.</hi> Kaṅgu atisukhumasasse dhaññavisese, sobhanasīsattā kamanīyabhāvaṃ gacchatīti <hi rend="bold">kaṅgu,</hi> u. ‘‘Sāmā piyaṅgu kaṅgu dve’’ti <hi rend="bold">ruddo. Tabbhedā</hi> tesaṃ dhaññānaṃ bhedā visesā nīvārādayo vuccante. Nīvārāni tiṇadhaññāni, <hi rend="bold">ādi</hi>nā sāmākādayo.</p>

<p rend="bodytext">Dvayaṃ kaḷāye. <hi rend="bold">Caṇa</hi> dāne, ṇvu, <hi rend="bold">caṇako,</hi> harimanthakepi. Kaṃ vātaṃ lātīti <hi rend="bold">kaḷāyo, ḷa</hi>ttaṃ, kalāyampi. Dvayaṃ sāsapasāmaññe. ‘‘Sāsapo tu sarisapo, kaṭusneho ca tantubho’’ti <hi rend="bold">tikaṇḍaseso</hi><note>2.8.3</note>. ‘‘Pume suddhodanasute, siddhattho setasāsape’’ti <hi rend="bold">rabhaso.</hi> Siddhā atthā asminti <hi rend="bold">siddhattho. Sāsa</hi> anusiṭṭhiyaṃ, apo. Sāsapassāpi vīhibhedattā idha gahaṇaṃ.</p>

<p rend="bodytext" n="452"><hi rend="paranum">452</hi><hi rend="dot">.</hi> Dvayaṃ kaṅguyaṃ. Piyabhāvaṃ aṅgatīti <hi rend="bold">piyaṅgu.</hi> Dvayaṃ atasiyaṃ. <hi rend="bold">Ava</hi> rakkhaṇe, mo, avassu, dvittaṃ, <hi rend="bold">ummā. Ata</hi> sātaccagamane, aso, nadādi. Khumāpyatra.</p>

<p rend="bodytext">Catukkaṃ sasse. <hi rend="bold">Kiṭa</hi> gatiyaṃ, ṭho, kasito sambhūtaṃ vā <hi rend="bold">kiṭṭhaṃ,</hi> kiṭṭhaṭṭhāne uppannasassañhi ‘‘kiṭṭha’’nti vuccati ṭhānūpacārena, ṭho, <hi rend="bold">si</hi>lopo, assi. <hi rend="bold">Sasa</hi> gatihiṃsāpāpuṇanesu, so. Thambo gumbo, taṃ karotīti <hi rend="bold">thambakari,</hi> i. Dhaññaṃpyatra. ‘‘Dhaññaṃ vīhīsu dhaññake, dhañño puññavatīrito. Dhaññā vātāmalakīsū’’ti hi <hi rend="bold">nānatthasaṅgahe.</hi></p>

<p rend="bodytext" n="453"><hi rend="paranum">453</hi><hi rend="dot">.</hi> Dvayaṃ <pb ed="M" n="0.0309" /> sassādīnaṃ kaṇḍamatte. <hi rend="bold">Kaṇa</hi> sadde, ḍo. <hi rend="bold">Nala</hi> ganthe, ṇo, <hi rend="bold">nālaṃ.</hi> Nāḷipi. So eva sassādikaṇḍo nipphalo ce, <hi rend="bold">palāla</hi>muccate. <hi rend="bold">Pala</hi> lavanapavanesu, alo, palālopi.</p>

<p rend="bodytext">Dvayaṃ asāre tucchadhaññe. <hi rend="bold">Bhasa</hi> bhasmīkaraṇe, assu, <hi rend="bold">bhusaṃ</hi> atisayepi. Thusampi. <hi rend="bold">Tusa</hi> ussagge. Kena vātena iṅgatīti <hi rend="bold">kaliṅgaro, lā</hi>gamo, aro ca. Dhaññānameva <hi rend="bold">tace</hi> vakkale <hi rend="bold">thuso, tusa</hi> tuṭṭhimhi, <hi rend="bold">ta</hi>ssa <hi rend="bold">tho, thuso</hi> pume. ‘‘Dhaññattace pumā thuso’’ <note>amara 19.22</note> tya<hi rend="bold">marakose.</hi></p>

<p rend="bodytext" n="454"><hi rend="paranum">454</hi><hi rend="dot">.</hi> Dvayaṃ sassaroge. Setavaṇṇakaraṇavasena aṭati hiṃsatīti setaṭṭikā, sā eva <hi rend="bold">setaṭṭhikā.</hi> Dvayaṃ taṇḍulakaṇe. <hi rend="bold">Kaṇa</hi> nimīlane, <hi rend="bold">kaṇa</hi> nimīlanasaddagatīsu vā, a, <hi rend="bold">kaṇo. Kuṇḍa</hi> dāhe, sakatthe ko. Dvayaṃ dhaññamaddanabhūmiyaṃ. <hi rend="bold">Khala</hi> soceyye, dhaññāni karonti maddanti asmiṃ <hi rend="bold">dhaññakaraṇaṃ.</hi> Tiṇādīnaṃ, sassānañca thambo gumbo nāma, <hi rend="bold">thamba</hi> vekalye, <hi rend="bold">thamba</hi> paṭibandhe vā. <hi rend="bold">Guha</hi> saṃvaraṇe, bo, <hi rend="bold">ha</hi>ssa <hi rend="bold">mo.</hi></p>

<p rend="bodytext" n="455"><hi rend="paranum">455</hi><hi rend="dot">.</hi> Dvayaṃ <pb ed="M" n="0.0310" /> musale. Ayo aggekoṭiyaṃ yassāti <hi rend="bold">ayoggaṃ. Musa</hi> khaṇḍane, alo. Dvayaṃ suppe. Kucchitaṃ lunātyapanetīti <hi rend="bold">kullo. Supa</hi> māne, a, saratyaneneti vā <hi rend="bold">suppaṃ,</hi> po, assu. Papphoṭanaṃpyatra.</p>

<p rend="bodytext">Dvayaṃ uddhane. Upari dhīyate thālyādikamasminti <hi rend="bold">uddhanaṃ,</hi> uddhānampi, yu. <hi rend="bold">Culla</hi> hāvakaraṇe, i, īmhi <hi rend="bold">cullī.</hi> Adhisayanī, antikāpyatra. <hi rend="bold">Ati adi</hi> bandhane, antyate bhikkhādikamassanti <hi rend="bold">antikā,</hi> ṇvu. ‘‘Santike sannidhāne ca, uddhane cāpi antikā’’tya<hi rend="bold">jayo.</hi></p>

<p rend="bodytext">Kāsādiracito kaṭo yena marāvo bandhīyate. Marāvo ca vīhyagāraṃ, ‘‘kusūlo vīhyagārañca, kantaro ca marāvako’’ti <hi rend="bold">rabhaso.</hi> Keci marāvameva kaṭamāhu, taṃ na, ‘‘kusūlo ca marāvo ca, kilañjo ca kaṭo bhave’’ti <hi rend="bold">amaramālāyaṃ pādanāma</hi>pakaraṇe bhedena pāṭhā. <hi rend="bold">Kila</hi> bandhane, kilanaṃ kilo, tadatthaṃ jāyatīti <hi rend="bold">kilañjo,</hi> niggahītāgamo. <hi rend="bold">Kaṭa</hi> gatiyaṃ, a.</p>

<p rend="bodytext" n="456"><hi rend="paranum">456</hi><hi rend="dot">.</hi> Aṭṭhakaṃ thāliyaṃ. Kāmīyatīti <hi rend="bold">kumbhī, kamu</hi> icchāyaṃ, bho, assu, ī ca, kuyā pathaviyā bhavatīti vā <hi rend="bold">kumbhī,</hi> kena agginā bhaṇatīti vā <hi rend="bold">kumbhī, bhaṇa</hi> sadde, <hi rend="bold">ṇa</hi>lopo, kena <pb ed="M" n="0.0311" /> jalena umbhīyati pūrīyatīti vā <hi rend="bold">kumbhī, ubha ubbha umbha</hi> pūraṇe, sabbatra nadādi. <hi rend="bold">Piṭha</hi> hiṃsāsaṃkilesesu, aro. <hi rend="bold">Kuṇḍa</hi> dāhe. <hi rend="bold">Khala</hi> soceyye, <hi rend="bold">ḷa</hi>ttaṃ. <hi rend="bold">Ukha</hi> gamane, alo, nadādi, rasso. <hi rend="bold">A</hi>paccaye <hi rend="bold">ukhā. Thala</hi> ṭhāne, i, <hi rend="bold">thāli, ī</hi>mhi <hi rend="bold">thālī.</hi> Kena agginā lapatīti <hi rend="bold">kolambo,</hi> assottaṃ, niggahītāgamo, <hi rend="bold">ba</hi>ttañca, ke aggimhi olambatīti vā <hi rend="bold">kolambo. Labi</hi> avasaṃsane.</p>

<p rend="bodytext">Tikaṃ maṇike. <hi rend="bold">Mana</hi> ñāṇe, i, <hi rend="bold">ṇa</hi>ttaṃ, maṇiyeva <hi rend="bold">maṇikaṃ. Bhaṇa</hi> sadde, ṇvu, araṃ sīghaṃ jaro assa <hi rend="bold">arañjaro.</hi></p>

<p rend="bodytext" n="457"><hi rend="paranum">457</hi><hi rend="dot">.</hi> Dvipādaṃ ghaṭe. <hi rend="bold">Ghaṭa</hi> calane, a, nadādimhi ghaṭī, <hi rend="bold">kuṭa</hi> koṭilye. Kena jalena lasati silissatīti <hi rend="bold">kalaso, lisa</hi> silesane, a, issattaṃ, <hi rend="bold">kalaso</hi> tīsu. <hi rend="bold">Vara</hi> vāraṇasambhattīsu, ṇvu. <hi rend="bold">Kalasa</hi>sahacaraṇato <hi rend="bold">vārako</hi>pi tīsu. ‘‘Kalaso tu tīsū’’tya<hi rend="bold">marakose</hi><note>amara 19.31</note>.</p>

<p rend="bodytext">Bhuñjitabbanti <hi rend="bold">bhuñjanaṃ,</hi> annādi, tassa patto bhājanaṃ suvaṇṇarajatādinimmitampi kaṃso nāma.</p>

<p rend="gatha1">‘‘Kaṃso racchantare māne, tejasepi bhave tathā;</p>

<p rend="gathalast">Pānapatte ca kaṃsye ca, sobhikkhāsu ca kittisū’’. –</p>

<p rend="bodytext">Tya<hi rend="bold">jayena</hi> vuttattā pānapattepi kaṃso. <hi rend="bold">Kana</hi> dittigatikantīsu, so, <hi rend="bold">kaṃso.</hi> Anitthī. Tikaṃ bhājanasāmaññe. <hi rend="bold">Ama</hi> gatiyaṃ, atto, amattaṃ. <hi rend="bold">Bhāja</hi> puthakammani, curādi, yu.</p>

<p rend="bodytext" n="458"><hi rend="paranum">458</hi><hi rend="dot">.</hi> Dvayaṃ <pb ed="M" n="0.0312" /> bhājanādīnamādhāre. Antaṃ samīpamādheyyassa upagacchatīti <hi rend="bold">aṇḍupakaṃ, nta</hi>ssa<hi rend="bold">ṇḍo, ga</hi>ssa ca <hi rend="bold">ko. Cumba</hi> vadanasaṃyoge, aṭo, assu, sakatthe ko. Dvayaṃ sarāve, sarati vuḍḍhiṃ gacchatīti <hi rend="bold">sarāvo,</hi> avo. <hi rend="bold">Malla</hi> dhāraṇe. Ṇvu. Vaḍḍhamānakopyatra, vaḍḍhati vitthiṇṇī bhavatīti <hi rend="bold">vaḍḍhamānako,</hi> sakatthe ko.</p>

<p rend="bodytext">Dvayaṃ bhelabyañjanādighaṭṭanopayuttabhaṇḍe. <hi rend="bold">Kaṭa</hi> gatiyaṃ, chu, dvittādi. <hi rend="bold">Du</hi> gatiyaṃ, bo, nadādi, <hi rend="bold">dabbī,</hi> rasse <hi rend="bold">dabbi.</hi> Khajākāpi, <hi rend="bold">khaja</hi> manthane, ako, <hi rend="bold">khajākā</hi> thiyaṃ. Dvayaṃ dhaññādinilaye. <hi rend="bold">Kusa</hi> silesane, ūlo. <hi rend="bold">Kusa</hi> akkose, ṭho. Dvepi punnapuṃsake.</p>

<p rend="bodytext" n="459"><hi rend="paranum">459</hi><hi rend="dot">.</hi> Dvayaṃ māsādisākamatte, <hi rend="bold">sā</hi> tanukaraṇe, ṇvu. <hi rend="bold">Ḍaṃsa</hi> khādane, ṇvu. <hi rend="bold">Sa</hi>lopo, siggu, haritakampi. <hi rend="bold">Haritā</hi> sakatthe ko. ‘‘Pulliṅgo sākamattasmiṃ, siggu sobhañjanepi ce’’ti <note>cintāmaṇiṭīkā 19.34</note><hi rend="bold">rabhaso.</hi> Dvayaṃ addake. Āddāyaṃ jātaṃ <hi rend="bold">addakaṃ,</hi> rasso. Siṅgamiva veraṃ vapu yassa tameva <hi rend="bold">siṅgiveraṃ.</hi></p>

<p rend="bodytext">Yadā sukkhaṃ, tadā mahosadhādhyaṃ, tikkharasattā mahantaṃ osadhaṃ. Suṇṭhī, nāgaraṃ, visaṃ, visabhesajjampi. <hi rend="bold">Suṭhi</hi> sosane, i, <hi rend="bold">suṇṭhi, ī</hi>paccaye <hi rend="bold">suṇṭhī.</hi></p>

<p rend="bodytext">Dvayaṃ <pb ed="M" n="0.0313" /> marīce. <hi rend="bold">Mara</hi> pāṇacāge, co. <hi rend="bold">Kula</hi> saṅkhyāne, ṇvu. ‘‘Marīcaṃ kolakaṃ kaṇhaṃ, usanaṃ dhammapattana’’ntya<hi rend="bold">marasīho.</hi></p>

<p rend="bodytext" n="460"><hi rend="paranum">460</hi><hi rend="dot">.</hi> Tipādaṃ kañjike. Suvīraraṭṭhe bhavaṃ <hi rend="bold">sovīraṃ.</hi> Kena jalena añjiyamabhibyattaṃ assa <hi rend="bold">kañjiyaṃ.</hi> Ārānaṃ bhūmyakkajānaṃ vāresu gahitena nārena jalena jātaṃ <hi rend="bold">āranāḷaṃ,</hi> ‘‘āro kkhiti sute’kkaje, nāro taṇḍulanīresū’’ti hi vuttaṃ, <hi rend="bold">ra</hi>ssa <hi rend="bold">ḷo.</hi> Thusato jātamudakaṃ <hi rend="bold">thusodakaṃ,</hi> thusodakato vā jātaṃ <hi rend="bold">thusodakaṃ.</hi> Dhaññato vīhito jātaṃ ambilaṃ <hi rend="bold">dhaññambilaṃ.</hi> Vātaṃ laṅkati hīnaṃ karotīti <hi rend="bold">bilaṅko, vāta</hi>ssa <hi rend="bold">bi,</hi> visesena laṅkatīti vā <hi rend="bold">bilaṅko.</hi> Kummāso, abhisutaṃ, avantisomaṃ, kuñjalaṃ, kañjikaṃ, maṇḍo, jeṭṭhambu, khadikāpyatra.</p>

<p rend="bodytext">Dvayaṃ lavaṇamatte. <hi rend="bold">Lū</hi> chedane, yu, ossā’navādese loṇaṃ.</p>

<p rend="bodytext" n="461"><hi rend="paranum">461</hi><hi rend="dot">.</hi> Sāmuddādayo ete pañca lavaṇassa pabhedā visesā. Samuddabhūmiyamavaṭṭhitaṃ laddhaṃ loṇodakaṃ sukkhasantanaṃ sitaṃ yaṃ bhavati, taṃ <hi rend="bold">sāmudda</hi>lavaṇaṃ. Akkhivaṃ, vasirampi. <hi rend="bold">Vasu</hi> thambhe, iro. Sindhudese bhavo <hi rend="bold">sindhavo,</hi> ṇo. Sitasivaṃ <note>sītasivaṃ (sakkate)</note>, māṇimanthaṃ, sindhujampi. Sitaṃ dhavalaṃ, sivaṃ kalyāṇaṃ, kammadhārayasamāso <pb ed="M" n="0.0314" />. Sitasivanti vā bandhanaṃ. Maṇimantho pabbato, tatra bhavo, ṇo. <hi rend="bold">Kāḷaloṇo</hi> nāma sovaccalavaṇānaṃ majjhe kāḷavaṇṇaṃ lavaṇaṃ <note>tīṇi madhuralavaṇassalavaṇabhedassa (amarakosa, mahesvaraṭīkā)</note>, ‘‘tilakaṃ tatra mecake’’ti <note>madaṃ sandate pisodarādi (cintāmaṇiṭīkā 19.43) madaṃ mudaṃ vā sandate… visodarādi (byākhyāsudhāṭīkā)</note> vuttattā tilakampi. <hi rend="bold">Ubbhidaṃ</hi> nāma romakalavaṇaṃ, sambharidese kira rumā nāma lavaṇākaro. Tatra paviṭṭhaṃ kaṭṭhampi acirena vilīya lavaṇaṃ bhavati, tabbhavaṃ romalavaṇaṃ. Vasukampi. Kaṭṭhādīnaṃ sayaṃ sabhāvavijahanakarattā bhindituṃ sakkotīti <hi rend="bold">ubbhidaṃ,</hi> sakyatthe <hi rend="bold">u</hi>saddo. <hi rend="bold">Bilālaṃ</hi> nāma samuddatīrāsannadesabhavaṃ mattikaṃ pācayitvā nipphāditalavaṇaṃ. Samuddavelāsannadese jātaṃ <hi rend="bold">bilālaṃ,</hi> essittaṃ, lo, atha vā <hi rend="bold">ubbhidaṃ</hi> nāma yattha katthaci padese bhūmito uggataṃ lavaṇamattikaṃ pācayitvā nipphāditalavaṇaṃ. <hi rend="bold">Bilālaṃ</hi> nāma lavaṇabhūmiṃ vidārayitvā nipphāditalavaṇaṃ. <hi rend="bold">Vi</hi>pubbo <hi rend="bold">dala</hi> vidāraṇe. <hi rend="bold">Da</hi>ssa <hi rend="bold">lo.</hi> Atha vā <hi rend="bold">ubbhidaṃ</hi> nāma pākyaṃ lavaṇaṃ. <hi rend="bold">Bilālaṃ</hi> nāma vaccagandhaṃ kāḷalavaṇaṃ.</p>

<p rend="bodytext" n="462"><hi rend="paranum">462</hi><hi rend="dot">.</hi> Guḷādayo pañca ucchuno vikārā. <hi rend="bold">Guḷa</hi> rakkhāyaṃ, guḷo pakkaraso. <hi rend="bold">Phāṇa</hi> gatiyaṃ, to, phāṇitaṃ guḷato kiñci thaddhaṃ. <hi rend="bold">Khaṇḍa</hi> manthe, khaṇḍo phāṇitatopi thaddho. Ucchuvisesassa rasapāke khaṇḍayogyasārabhūte yā guḷikākārā jāyate, sā macchaṇḍī khaṇḍasālūkaṃ. ‘‘Macchaṇḍī tu <pb ed="M" n="0.0315" /> pupphaguḷā, thaddhapattantu phāṇita’’nti <hi rend="bold">rabhaso,</hi> khaṇḍakakkaṃ phāṇitamiccaññe. <hi rend="bold">Sara</hi> hiṃsāyaṃ, <hi rend="bold">khara</hi>paccayo, <hi rend="bold">sakkharā,</hi> yā ‘‘sitā’’tipi vuccati, sinoti bandhati taṇhaṃ <hi rend="bold">sitā.</hi> Sitasakkharetyatra tu sito dhavalattho, sakkharāpamāṇasaṇṭhānattā vā sakkharā. Ime ca guḷādayo yathākkamaṃ thaddhatarā. Ettha ca macchaṇḍī phāṇitā khaṇḍavikārāpi. Dvayaṃ guḷe. Rogādhikesu vināsakarattā visañca taṃ kaṇṭakañca.</p>

<p rend="bodytext" n="463"><hi rend="paranum">463</hi><hi rend="dot">.</hi> Dvayaṃ bhaṭṭhadhaññe. <hi rend="bold">Lāja</hi> bhassane, bhassanaṃ bhajjanaṃ, a. Na khataṃ <hi rend="bold">akkhataṃ.</hi> ‘‘Tatiyā pakati lājesvakkhataṃ tīsva’hiṃsite’’ti <hi rend="bold">ruddo.</hi></p>

<p rend="bodytext">Bhaṭṭhayave <hi rend="bold">dhānā</hi>saddo siyā, ‘‘bahumhi bhaṭṭhayave dhānā, thiyaṃ abhinavo’bbhide’’ti <hi rend="bold">rabhaso. Dhā</hi> dhāraṇe, yu.</p>

<p rend="bodytext">Dvayaṃ yavādicuṇṇe. <hi rend="bold">Saca</hi> samavāye, <hi rend="bold">saca</hi> secane vā, tu. <hi rend="bold">Mantha</hi> viloḷane. Tikaṃ samaṃ. Pūretīti <hi rend="bold">pūpo,</hi> po. <hi rend="bold">A</hi>kārayutte <hi rend="bold">apūpo,</hi> yathā ‘‘lābu, alābū’’ti. Taṇḍulādīnaṃ piṭṭhānaṃ vikāro <hi rend="bold">piṭṭhako,</hi> saññāyaṃ ko.</p>

<p rend="bodytext" n="464"><hi rend="paranum">464</hi><hi rend="dot">.</hi> Chakkaṃ sūde. Bhattaṃ, sūpañca karoti akāsi karissatīti <hi rend="bold">bhattakāro, sūpakāro</hi> ca. <hi rend="bold">Su</hi> paggharaṇe. Savati rasaṃ paggharāpetīti <hi rend="bold">sūdo,</hi> do, dīghādi. <hi rend="bold">Sūda</hi> paggharaṇe <pb ed="M" n="0.0316" /> vā, a. Aḷāro nāma sūpādivikati, taṃ karotīti <hi rend="bold">āḷāriko.</hi> Odanaṃ pacatīti <hi rend="bold">odaniko.</hi> Rasaṃ karotīti <hi rend="bold">rasako.</hi></p>

<p rend="bodytext">Dvayaṃ sūpe. Sukhatthāya pātabbattā <hi rend="bold">sūpo,</hi> dīghādi. Visesato bhattaṃ añjati anto gacchati yena, taṃ <hi rend="bold">byañjanaṃ, añja</hi> gatiyaṃ, yu.</p>

<p rend="bodytext" n="465"><hi rend="paranum">465</hi><hi rend="dot">.</hi> Pañcakaṃ <note>tipādaṃ (ka.)</note> bhatte. <hi rend="bold">Udi</hi> savanakledanesu, yu. <hi rend="bold">Vā</hi>kāro <hi rend="bold">odana</hi>saddassa napuṃsakattaṃ samuccinoti. <hi rend="bold">Kura</hi> sadde, <hi rend="bold">kara</hi> karaṇe vā, karoti balanti <hi rend="bold">kuraṃ,</hi> assu, <hi rend="bold">kira</hi> vikkhipane vā, kirati bubhukkhanti <hi rend="bold">kuraṃ,</hi> issu, <hi rend="bold">kara</hi> hiṃsāyaṃ vā, ku sadde vā, rapaccayo. Bhajati yena, bhuñjitabbanti vā <hi rend="bold">bhattaṃ, bhaja</hi> sevāyaṃ, to. Bhakkhitabbāti <hi rend="bold">bhikkhā, bhakkha</hi> adane, assi, <hi rend="bold">bhikkha</hi> yācane vā, <hi rend="bold">bhikkhā</hi> nārī. <hi rend="bold">Ada</hi> bhakkhane, to. <hi rend="bold">Bhidādi</hi>ttā <hi rend="bold">annā</hi>deso, <hi rend="bold">da</hi>lopo.</p>

<p rend="bodytext">Catukkaṃ bhojane, <hi rend="bold">asa</hi> bhakkhane, kamme yu. <hi rend="bold">Hara</hi> haraṇe. Āharati balāyūnīti <hi rend="bold">āhāro,</hi> ṇo. <hi rend="bold">Bhuja</hi>dhātumhā yu, bhojanaṃ. <hi rend="bold">Ghasa</hi> adane, ṇo. Andhopyatra, <hi rend="bold">ada</hi>dhātumhā <hi rend="bold">ta</hi>paccayassa <hi rend="bold">andhā</hi>deso <hi rend="bold">nipātanā.</hi></p>

<p rend="bodytext">Dvayaṃ yāguyaṃ. <hi rend="bold">Tara</hi> plavanataraṇesu. Tarati plavati byāpībhavatīti <hi rend="bold">taraṇaṃ,</hi> yu. Taralaṃ, taralāpi. <hi rend="bold">Yā</hi> pāpuṇe, gu, <hi rend="bold">yu</hi> missane vā, gu, ussā. Uṇhikā, sāṇā, vilepī ca yāgunāmāni. <hi rend="bold">Sā</hi> pāke, yu, <hi rend="bold">sāṇā.</hi></p>

<p rend="bodytext" n="466"><hi rend="paranum">466</hi><hi rend="dot">.</hi> Khajjādayo <pb ed="M" n="0.0317" /> cattāro asanabhedā. <hi rend="bold">Khāda</hi> bhakkhane, kamme to, bhujādi. <hi rend="bold">Khajjaṃ</hi> maṃsādi. <hi rend="bold">Bhojjaṃ</hi> annādi. <hi rend="bold">Liha</hi> assādane, ṇyo, <hi rend="bold">ha</hi>ssa <hi rend="bold">yo. Leyyaṃ</hi> madhvādi. Pātabbanti <hi rend="bold">peyyaṃ, pā</hi> pāne, ṇyo, āsse, peyyaṃ sūpādi.</p>

<p rend="bodytext">Dvayaṃ bhattamaṇḍe. <hi rend="bold">Su</hi> savane, visarujapadādito ṇa. <hi rend="bold">Camu</hi> adane, <hi rend="bold">ā</hi>pubbattā pāne, kamme ṇo. Māsaropyatra, <hi rend="bold">masi</hi> parimāṇe, aro. Dvayaṃ ālope. <hi rend="bold">Lupa</hi> chedane, <hi rend="bold">ā</hi>pubbo sampiṇḍane, <hi rend="bold">ku</hi> sadde. <hi rend="bold">Kabi</hi> vaṇṇe vā, alo, ḷattaṃ, kena toyena balamassāti vā <hi rend="bold">kabaḷo,</hi> pume, gāsopi.</p>

<p rend="bodytext" n="467"><hi rend="paranum">467</hi><hi rend="dot">.</hi> Rasānaṃ sabbarasānaṃ aggamhi rase <hi rend="bold">maṇḍa</hi>saddo, <hi rend="bold">maṇḍa</hi> bhūsāyaṃ, ‘‘sabbarasagge maṇḍamanitthiya’’ntya<hi rend="bold">marasīho</hi><note>amara 19.49</note>. Dvayaṃ bhuttato sese. Virūpo, kucchito vā ghāso <hi rend="bold">vighāso.</hi> Bhuttato seso bhuttaseso, sova <hi rend="bold">bhuttasesako,</hi> sakatthe ko.</p>

<p rend="bodytext">Dvayaṃ vighāsāde. Vighāsaṃ adatīti, a, <hi rend="bold">damu</hi> damane, ṇvu. Dvayaṃ pipāsāyaṃ. Pātuṃ icchā <hi rend="bold">pipāsā, pā</hi> pāne, so, dvittādi. <hi rend="bold">Tasa</hi> pipāsāyaṃ, yu.</p>

<p rend="bodytext" n="468"><hi rend="paranum">468</hi><hi rend="dot">.</hi> Dvayaṃ <pb ed="M" n="0.0318" /> bhuttumicchāyaṃ. <hi rend="bold">Khuda</hi> bubhukkhāyaṃ, do. Ghasitumicchā <hi rend="bold">jighacchā, ghasa</hi> adane, icchatthe cho, dvittādi. Maṃsassa raso paṭicchādanīyamuccate. <hi rend="bold">Chanda</hi> icchāyaṃ. Paṭicchādetīti <hi rend="bold">paṭicchādanīyaṃ,</hi> anīyo, <hi rend="bold">chada</hi> saṃvaraṇe vā, maṃsena paṭicchādetabbattā <hi rend="bold">paṭicchādanīyaṃ.</hi></p>

<p rend="bodytext">Dvayaṃ uggāre, <hi rend="bold">deki</hi> saddossāhesu, uddhaṃ dekati gantumussahatīti <hi rend="bold">udreko,</hi> ekassa <hi rend="bold">da</hi>kārassa <hi rend="bold">ro.</hi> Uddekopi. <hi rend="bold">Gira</hi> niggiraṇe, issā, <hi rend="bold">uggāro.</hi> Pādo tittiyaṃ. Suhito titto, tassa bhāvo <hi rend="bold">sohiccaṃ. Tipi</hi> pīṇane,ti, bhujādi. <hi rend="bold">Yu</hi>paccaye, issatte ca <hi rend="bold">tappanaṃ.</hi></p>

<p rend="bodytext" n="469"><hi rend="paranum">469</hi><hi rend="dot">.</hi><hi rend="bold">Yathicchita</hi>ntaṃ yathicchite. Kriyāvisesanatāya cete napuṃsake, kriyābyayānañhi satipyekatte tabbisesanāni napuṃsake bhavanti ekattepi, tathā hi kriyānamabyayānañca sattābhūtattā liṅgasaṅkhyāvisesopādānaṃ natthīti tabbisesanānampi sāmaññaliṅgā napuṃsakattaṃ, sāmaññasaṅkhyā cekattaṃ yuttanti, taṃ yathā – muduṃ pacanti, sāduṃ pacanti. Bahuvacanantepi kriyāsadde tabbisesanassekattameva kriyāvisesanānaṃ kammani dutiyā, sabbo hi dhātvattho karotyatthena byāpito, muduṃ pacanti muduṃ pacanaṃ kubbantītyattho, tena mudādīnañca tabbisesanānaṃ kammattaṃ. Añño panāha <pb ed="M" n="0.0319" /> ‘‘sabbe dhātvatthā bhavatyatthānugatā, bhavatikriyā katvatthamanubhavantītyattho. ‘Pacati devadatto’ti devadattapayutto pāko bhavati, gacchati gamanaṃ bhavati, paṭhati pāṭho bhavatī’’ti, tammatena paṭhamā, mudupacanaṃ yathā bhavati, tathā pacatītyattho. Ramaṇīyaṃ pāto, vimalaṃ pāto, idamupakumbhaṃ. <hi rend="bold">Kamu</hi> kantiyaṃ, kammani ṇo, <hi rend="bold">kāmaṃ, nikāma</hi>ñca. <hi rend="bold">Isu</hi> icchāyaṃ, to, ‘‘sādisantapucche’’tyādinā antena saha <hi rend="bold">ta</hi>ssa <hi rend="bold">ṭṭho, iṭṭhaṃ. Pari</hi>pubbo <hi rend="bold">āpa</hi> pāpuṇane, to, bhujādi, rasso, <hi rend="bold">yā</hi>gamo ca. ‘‘Sattyaṃ nivāraṇe tittiyaṃ, pariyattaṃ yathicchite’’ti <note>cintāmaṇiṭīkā 19.57</note><hi rend="bold">rabhaso.</hi> Icchitassa anatikkamo <hi rend="bold">yathicchitaṃ,</hi> yathātthe abyayībhāvo. Pakāmaṃpyatra.</p>

<p rend="bodytext">Dvipādaṃ vaṇijake. Kayavikkayehi jīvatīti, iko. Satthaṃ vāṇijjopajīvīnaṃ saṅghātaṃ vahati desantaraṃ pāpayatīti, kammādimhi ṇo. Satthavāho vaṇijanāyako, taṃyogā <hi rend="bold">satthavāho,</hi> ṇo. Āpaṇo kayavikkayavohāro, taṃyogā <hi rend="bold">āpaṇiko,</hi> ṇiko. <hi rend="bold">Vaṇa</hi> sadde, ijo. Vedahako, negamo, paṇyājīvo, vaṇijopyatra.</p>

<p rend="bodytext" n="470"><hi rend="paranum">470</hi><hi rend="dot">.</hi> Vikkayo nāma pubbameva attano dhanassa parassa dānaṃ. <hi rend="bold">Kī</hi> dabbavinimaye, tatra niyutto <hi rend="bold">vikkayiko.</hi> Vikkiṇātīti <hi rend="bold">vikketā,</hi> ritu. Kayo nāma parassa dhanaṃ gahetvā attano dhanassa dānaṃ. Kayena jīvatīti <hi rend="bold">kayiko.</hi> Kinātīti, ṇvu.</p>

<p rend="bodytext">Dvayaṃ <pb ed="M" n="0.0320" /> dhanappayottari. Iṇe uttamo <hi rend="bold">uttamaṇṇo,</hi> abhidhānā pubbanipāto, issattaṃ, dvittañca. Dhanaṃ vuḍḍhatthaṃ payojetīti <hi rend="bold">dhaniko.</hi> Dvayaṃ dhanagāhake. Iṇe adhamo <hi rend="bold">adhamaṇṇo.</hi> Iṇaṃ gaṇhātīti <hi rend="bold">iṇāyiko,</hi> āyiko. Iṇaṃ āyati pavattetīti vā iṇāyako, ṇvu.</p>

<p rend="bodytext" n="471-472"><hi rend="paranum">471-472</hi><hi rend="dot">.</hi> Dvayaṃ iṇe. Uddharīyate gayhateti <hi rend="bold">uddhāro, u</hi>pubbo <hi rend="bold">dhara</hi>ti gahaṇe, ṇo. Eti vuḍḍhiṃ gacchatīti <hi rend="bold">iṇaṃ,</hi> yu, <hi rend="bold">ṇa</hi>ttaṃ. Pariyudañcanampi, parito udañjhate gayhateti, yu. <hi rend="bold">Vutta</hi>nti kriyāpadaṃ. Yattakena dhanena lābho labbhate, tatra mūladhane mūlādidvayaṃ. <hi rend="bold">Mūla</hi> patiṭṭhāyaṃ. Paṭhamameva ābhataṃ <hi rend="bold">pābhataṃ.</hi></p>

<p rend="bodytext">Dvayaṃ paṭipāde. ‘‘Avassamassidaṃ kayitabba’’miti saccassākhyāpanaṃ, karaṇaṃ vā <hi rend="bold">saccāpanaṃ,</hi> saccassa karañcittabharaṇamiccattho, <hi rend="bold">sacca</hi>saddā dhāturūpā yu, majjhe <hi rend="bold">apā</hi>gamo, saccassa vā āpuṇanaṃ <hi rend="bold">saccāpanaṃ, apa</hi>dhātumhā yu. ‘‘Saccāpanā saccākati’’riti <hi rend="bold">tikaṇḍasese</hi><note>thīkaṇḍe (?)</note> vopālito. Saccaṃ karoti, saccassa vā karaṇaṃ <hi rend="bold">saccakāro.</hi> Saccaṃkāropi. ‘‘Klive saccāpanaṃ sacca-ṅkāro saccākatitthiya’’ntya<hi rend="bold">marakose</hi><note>amara 19.82</note>. Dvayaṃ vikkanīyadabbe. Vikkinitabbanti <hi rend="bold">vikkeyyaṃ,</hi> ṇyo. <hi rend="bold">Paṇa</hi> byavahāre, ṇyo, dvepi tīsu.</p>

<p rend="bodytext">Dvayaṃ <pb ed="M" n="0.0321" /> nyāsassappane <note>nyāsampanne (ka.)</note>. Nyāsassa appanaṃ <note>sampannaṃ (ka.)</note> paṭidānaṃ. <hi rend="bold">Pati</hi>pubbo <hi rend="bold">dadā</hi>ti nyāsasampannattho, tathā <hi rend="bold">pari</hi>pubbo vattati. Paridānaṃpyatra.</p>

<p rend="bodytext">Dvayaṃ nyāse. <hi rend="bold">Asu</hi> khepane. Nyassate nikkhipīyateti, ṇo. Upanidhiyyateti <hi rend="bold">upanidhi,</hi> i, <hi rend="bold">upanidhi</hi> pume. ‘‘Pume upanidhinyāso’’ti <note>amara 19.81</note><hi rend="bold">amarakose.</hi></p>

<p rend="bodytext" n="473"><hi rend="paranum">473</hi><hi rend="dot">.</hi><hi rend="bold">Ekā</hi>dayo <hi rend="bold">aṭṭhārasa</hi>pariyantā saṅkhyāsaddā <hi rend="bold">saṅkhyeyye</hi> dabbe vattanti tīsu ca liṅgesu. Saṅkhyeyyekatte ca ‘‘eko brāhmaṇo, aṭṭhārasa brāhmaṇā’’ti samānādhikaraṇaṃ bhavati, na tu bhinnādhikaraṇaṃ ‘‘brāhmaṇānaṃ ekādasa ce’’ti. Tīsūtyanena ‘‘na kevalaṃ <hi rend="bold">eka</hi>saddova saliṅgo, atha kho <hi rend="bold">aṭṭhārasa</hi>pariyantāpī’’ti dasseti, tena katthaci tesaṃ aliṅgatāvacanaṃ liṅgavisesābhāvaṃ sandhāya vuttaṃ, na pana sāmaññaliṅgābhāvanti daṭṭhabbaṃ. Iminā nayena ‘‘atiliṅgaṃ dvivacanaṃ, tadākhyātanti vuccatī’’tyādīsupi daṭṭhabbaṃ, tena ‘‘puriso gacchati, itthī gacchati, cittaṃ gacchatī’’tyādīsu <hi rend="bold">gacchati</hi>saddassa taṃtaṃliṅgavisesavacanatā, ‘‘gacchatī’’tyādīsu sāmaññaliṅgavacanatā ca daṭṭhabbā. <hi rend="bold">Vīsatyā</hi>dayo saṅkhyāsaddā saṅkhyāne, saṅkhyeyye ca vattanti ‘‘vīsati gāvo, gavaṃ vīsatī’’ti. Ekatteti yadā panetā saṅkhyeyye ekattavisiṭṭhameva vaggattaṃ sabhāvato paṭipādayanti. Tadā bhinnasaṅkhyenāpi samānādhikaraṇe ekavacaneyeva sabbakālaṃ vattate ‘‘vīsati gāvo’’ti. Yadyekatte, kathaṃ? Dvevīsatiyo, tisso vīsatiyo, pañcasatāniccādayo payogā iccāha ‘‘vaggabhede bahuttepī’’ti <pb ed="M" n="0.0322" />. Vīsatyādīnaṃ vaggānaṃ bhede vattumicchite sati bahuttepi bahuvacanepi bhavanti. <hi rend="bold">Amarakose</hi> pana ‘‘saṅkhyantarassatthe abhidheyyevīsatyādayo taṃsamānādhikaraṇato bahuvacanānipi bhavantī’’ti <note>amara 19.83-4</note> vuttaṃ, saṅkhyantaramiha vaggabhedo, tena dvinnampi vohāramattanānattaṃ, na atthanānattanti daṭṭhabbaṃ. <hi rend="bold">Ānavuti navuti</hi>saddamabhibyāpetvā <hi rend="bold">tā</hi> vīsatyādayo bhinnaliṅgenāpi samānādhikaraṇe <hi rend="bold">nāriyaṃ</hi> itthiyaṃ, yathā vīsati kuṇḍāni. Vīsatyādayo vikatasamāhāradvandā. Liṅgassa lokāsayattā dvandekattanti napuṃsakattanti vīsatyādayo abyuppannā paramatena, <hi rend="bold">kaccāyana</hi>matena pana byuppannā.</p>

<p rend="bodytext" n="474-476"><hi rend="paranum">474-476</hi><hi rend="dot">.</hi> Satādīni asaṅkhyeyyapariyantāni catuvīsati ṭhānāni gaṇanabhedāni. Tattha <hi rend="bold">dasadasa</hi>saddehi nipphādito <hi rend="bold">sata</hi>saddo, tathā <hi rend="bold">satadasa</hi>saddehi <hi rend="bold">sahassa</hi>saddo. <hi rend="bold">Yuja</hi> yoge, <hi rend="bold">niyutaṃ, ayuta</hi>mpi. <hi rend="bold">Yu</hi> missane vā, to. <hi rend="bold">Lakkha</hi> dassanaṅkesu, <hi rend="bold">lakkhaṃ, satasahassa</hi>mpi. <hi rend="bold">Kuṭa</hi> chedane, dasaguṇaṃ kuṭatīti <hi rend="bold">koṭi.</hi> Upasaggena visesetvā eko gaṇanaviseso <hi rend="bold">pakoṭī</hi>ti vuccati, dvepi missetvā eko <hi rend="bold">koṭipakoṭīti. Naha</hi> bandhane, to. Āgamassu. <hi rend="bold">Vida</hi> lābhe, u, niggahītāgamo. <hi rend="bold">Aba</hi> hiṃsāyaṃ, gatimhi ca, do, āgamassu. <hi rend="bold">Ahi</hi> gatimhi, <hi rend="bold">ha</hi>paccayo. <hi rend="bold">Ava</hi> rakkhaṇe, vo <pb ed="M" n="0.0323" />. <hi rend="bold">Aṭa</hi> gamane, ṭo. <hi rend="bold">Sogandhika</hi>nti kamalavisesanāmena eko gaṇanaviseso vuccati, tathoppalādināmehi ekeko gaṇanaviseso. <hi rend="bold">Katha</hi> vākyappabandhe, yu, saṅkhyātumasakkuṇeyyatāya <hi rend="bold">asaṅkhyeyyaṃ.</hi></p>

<p rend="bodytext">Nanu saṅkhyātumasakkuṇeyyatte sati ekena bhavitabbaṃ, atha kathameko asaṅkhyeyyo, dve asaṅkhyeyyāniccādīni bhedāni vuttānīti? Nāyaṃ doso, tesaṃ kāladesādivasena bhinnānampi sambhavato. Etāsu saṅkhyāsu <hi rend="bold">kamā</hi> kamena satādilakkhapariyantaṃ <hi rend="bold">dasaguṇaṃ</hi> dasahi guṇitaṃ bhavati. Koṭyādikaṃ asaṅkhyeyyapariyantaṃ <hi rend="bold">satalakkhaguṇaṃ</hi> satalakkhehi guṇitaṃ bhavati, tasmā ekā lekhā dvisuññasahitā sataṃ bhavati, tathā tisuññasahitā sahassaṃ, catusuññasahitā niyutaṃ, pañcasuññasahitā ekā lekhā lakkhaṃ bhavati, ekā pana lekhā sattasuññasahitā koṭi, tathā cuddasasuññasahitā pakoṭi, iminā nayena yāvāsaṅkhyeyyaṃ netabbaṃ, ayamekaccānamācariyānaṃ mati.</p>

<p rend="bodytext">Atha vā satādayo asaṅkhyeyyapariyantā sabbepi dasaguṇitā kātabbā, ayaṃ <hi rend="bold">kaccāyanassa</hi> mati, tena hi ‘‘yāva taduttari dasaguṇitañce’’ti suttamāha. Atha vā satādayo lakkhantā dasadasaguṇitā, tena ekā lekhā dvibindusahitā sataṃ bhavati, tathā catupañcādibindusahitā sahassādikaṃ bhavati, ekā lekhā pana dvādasabindusahitā koṭi, tathā ekūnavīsatibindusahitā pakoṭīti yāva asaṅkhyeyyā ekekasmiṃ satta satta bindūni katvā gaṇanā kātabbā, tasmā asaṅkhyeyyagaṇanavisese pañcacattālīsādhikāni satabindūni bhavanti, ayamamhākaṃ mati.</p>

<p rend="bodytext"><hi rend="bold">Amarakose</hi><note>amara 19.84</note> pana ‘‘pantyā satasahassādi, kamā dasaguṇottara’’mityuttaṃ, tassattho – dasasaṅkhyā pantītyuccate <pb ed="M" n="0.0324" />, tato ārabbha dasaguṇottaraṃ satasahassādikaṃ kamā viññeyyaṃ, taṃ yathā – dasasaṅkhyāya dasaguṇottaraṃ sataṃ, satā dasaguṇottaraṃ sahassaṃ, sahassā dasaguṇottaraṃ ayutaṃ, ayutā dasaguṇottaraṃ lakkhaṃ, lakkhā dasaguṇottaraṃ payutaṃ, payutā dasaguṇottaraṃ koṭi, evaṃ koṭiyā abbudaṃ, abbudā padumaṃ, padumā khabbo, khabbā mahākatho, tatopi mahāpadumaṃ, tatopi saṅku, saṅkuto samuddo, tato antyaṃ, antyā majjhaṃ, majjhā paraddhaṃ, paraddhā amataṃ, amatā dasaguṇottaraṃ saṅkhyaṃ, saṅkhyañca vīsatimaṃ ṭhānaṃ, asaṅkhyeyyamito paranti. Sabbapārisadattā hi byākaraṇassa sabbesaṃpyatra vādā dassitā.</p>

<p rend="bodytext" n="477-478"><hi rend="paranum">477-478</hi><hi rend="dot">.</hi> Sādhikena dvepādena ‘‘aḍḍhena catuttho aḍḍhuḍḍho, aḍḍhena tatiyo aḍḍhatiyo, aḍḍhateyyo cā’’ti imaṃ vacanatthaṃ dasseti. Aḍḍhūpapadena saha <hi rend="bold">catutthā</hi>disaddānaṃ <hi rend="bold">aḍḍhuḍḍhā</hi>dyādeso. Sādhikapādena ‘‘aḍḍhena dutiyo diyaḍḍho, divaḍḍho cā’’ti imaṃ vacanatthaṃ dasseti. Antaritassāpi <hi rend="bold">aḍḍhena</hi>saddassa idhānuvattanatā adhippetā abhidhānantarābhāvā, sabbatrevaṃ.</p>

<p rend="bodytext" n="479-480"><hi rend="paranum">479-480</hi><hi rend="dot">.</hi> Mīyate paricchindīyate yena, taṃ <hi rend="bold">mānaṃ.</hi> Tañca tulāpatthaṅgulivasā tidhā māniyadabbassa bhavati. <hi rend="bold">Tula</hi> ummāne <pb ed="M" n="0.0325" />, curādi, <hi rend="bold">tulā</hi> itthī. <hi rend="bold">Pada</hi> gatiyaṃ, tho. <hi rend="bold">Aṅga</hi> gamane, ulo, <hi rend="bold">aṅgulaṃ,</hi> ‘‘aṅgulī’’tipi pāṭho, karasākhā.</p>

<p rend="bodytext">Cattāro vīhayo sampiṇḍitā ekāva <hi rend="bold">guñjā</hi> samagarukā, tathā dve guñjā ekova <hi rend="bold">māsako</hi> samagarukoti sabbatra nayo netabbo. Dve māsakā <hi rend="bold">akkho</hi> nāma, vibhīṭakoti vutto, akkhaphalasamānagarukattā vā <hi rend="bold">akkho.</hi> Karisopyatra, <hi rend="bold">kasa</hi> vilekhane, a, <hi rend="bold">ri</hi>majjho, anitthī. Akkhānaṃ pañca <hi rend="bold">dharaṇaṃ</hi> nāma, <hi rend="bold">dhara</hi>tidhātuyā yu. Akkhānamaṭṭhakaṃ <hi rend="bold">suvaṇṇo</hi> nāma. Pañcadharaṇaṃ <hi rend="bold">nikkhaṃ</hi> nāma. <hi rend="bold">Te</hi> nikkhā pañca <hi rend="bold">pādo</hi> nāma. So <hi rend="bold">pādo</hi> catutthe bhāge vattatītyekaccānaṃ mati. Yathāvuttāyeva cattāro vīhayo <hi rend="bold">guñjā</hi> nāma. Dve guñjā <hi rend="bold">māsako</hi> nāma. Dve pañcamāsakā dasamāsakā <hi rend="bold">akkho</hi> nāma. Akkhānaṃ aṭṭhakaṃ <hi rend="bold">dharaṇaṃ</hi> nāma. Pañcadharaṇaṃ <hi rend="bold">suvaṇṇo</hi> nāma. Te pañcasuvaṇṇā <hi rend="bold">nikkhaṃ</hi> nāmātyamhākaṃ mati. <hi rend="bold">Kana</hi> dittigatikantīsu, <hi rend="bold">ni</hi>pubbo, <hi rend="bold">na</hi>ssa <hi rend="bold">kho, nikkho,</hi> suvaṇṇavikārepi. Yassa kassaci vatthuno catutthe bhāge pādo. Dasa dharaṇāni <hi rend="bold">palaṃ</hi> nāma, <hi rend="bold">pala</hi> pathe ca gatimhi.</p>

<p rend="bodytext" n="481"><hi rend="paranum">481</hi><hi rend="dot">.</hi> Yassa kassaci vatthuno palasataṃ <hi rend="bold">tulā. Tula</hi> ummāne, <hi rend="bold">tulā</hi> nārī.</p>

<p rend="gatha1">Gehānaṃ dārubandhāya, piṭhikāyaṃ tulā thiyaṃ;</p>

<p rend="gathalast">Mānabhaṇḍe ca sādise, rāsipalasatesu ca.</p>

<p rend="bodytext">Tā <pb ed="M" n="0.0326" /> tulā vīsati <hi rend="bold">bhāro</hi> nāma. <hi rend="bold">Bhara</hi> dhāraṇaposanesu, ṇo. ‘‘Bhāro tu dvisahassesu, palānamapi vivadhe’’<hi rend="bold">tyajayo</hi><note>byākhyāsudhāṭīkāyampi</note>. Vivadho bhārabhedo.</p>

<p rend="bodytext">Rūpiyassa karisena kato saṃvohārapadattho kahāpaṇo nāma. Karisappamāṇena rūpiyena kato paṇo paṇiyo dabbabhedo <hi rend="bold">kahāpaṇo. Risa</hi>ssa <hi rend="bold">hā</hi>deso. <hi rend="bold">Ahā</hi>dese <hi rend="bold">karisāpaṇo,</hi> ete dve rūpavikāro, aññatrūpacārā. Iti tulāmānaṃ vuttaṃ.</p>

<p rend="bodytext" n="482"><hi rend="paranum">482</hi><hi rend="dot">.</hi> Patthamānaṃ dassetumāha <hi rend="bold">‘‘kuḍuvo’’</hi>ccādi. Eko pasato <hi rend="bold">kuḍuvo</hi> nāma. <hi rend="bold">Sara</hi> gatiyaṃ, to, <hi rend="bold">ra</hi>lopo, <hi rend="bold">kaḍi</hi> bhede, vo, <hi rend="bold">kaḍi</hi>ssa <hi rend="bold">kuḍu, te</hi> kuḍuvā cattāro <hi rend="bold">pattho.</hi> Catupatthā <hi rend="bold">āḷhako, aha</hi> pūjāyaṃ, ṇvu, ḷattādi dasaṅgulaṃ, dvādasaṅgulaṃ vāsabbato mānampi āḷhako. Caturo āḷhakā <hi rend="bold">doṇaṃ</hi> nāma, ‘‘caturāḷhaka’’ntipi pāṭho, <hi rend="bold">du</hi> gamane, ṇo, <hi rend="bold">duṇa</hi> gatiyaṃ, hiṃsāyañca vā, <hi rend="bold">doṇaṃ. Vā</hi>kārena <hi rend="bold">doṇo.</hi></p>

<p rend="bodytext" n="483"><hi rend="paranum">483</hi><hi rend="dot">.</hi> Caturo doṇā <hi rend="bold">mānikā, māna</hi> pūjāyaṃ, sakatthe ko, assi. Catumānikaṃ catassannaṃ mānikānaṃ samūho catumānikaṃ <pb ed="M" n="0.0327" /><hi rend="bold">khārī</hi> nāma, <hi rend="bold">khara</hi> vināse, ṇo, nadādi. <hi rend="bold">Dasambaṇaṃ</hi> dasādhikasatadoṇamattaṃ <hi rend="bold">kumbho</hi>ti ghaṭanāmena eko patthamānaviseso dassito, ‘‘ambaṇa’’ntipi pāṭho.</p>

<p rend="bodytext" n="484"><hi rend="paranum">484</hi><hi rend="dot">.</hi> Patthamānavisesānaṃ labbhamānapariyāye dassetumāha <hi rend="bold">‘‘āḷhako’’</hi>ccādi. <hi rend="bold">Tumba</hi> kampane, a. Dvayaṃ patthe. <hi rend="bold">Pattha</hi>saddoyaṃ sāmaññabhedamānesu pavattati, idha pana visesamānavācako adhippeto. <hi rend="bold">Nala</hi> ganthe, iṇa.</p>

<p rend="bodytext">Dvayaṃ vāhe. Vahatīti <hi rend="bold">vāho, vaha</hi> pāpuṇane, ṇo.</p>

<p rend="bodytext">Ambaṇamānaṃ, pariyāyaṃ vā dassetumāha <hi rend="bold">‘‘ekādasa doṇe’’</hi>ccādi. <hi rend="bold">Amba</hi> gamane, yu, <hi rend="bold">amba</hi> sadde vā, iti patthamānaṃ vuttaṃ, aṅgulamānaṃ pana aṇvādyābhidhānāvasare bhūmivagge abhihitaṃ.</p>

<p rend="bodytext" n="485"><hi rend="paranum">485</hi><hi rend="dot">.</hi> Catukkaṃ bhāge. <hi rend="bold">Visa</hi> pavesane, dīghādi, koṭṭhaṃ vuccati sarīraṃ, tattha setīti <hi rend="bold">koṭṭhāso. Ā</hi>ttaṃ. <hi rend="bold">Ana</hi> pāṇane, <hi rend="bold">ama</hi> gamane vā, so. Bhajīyate sevīyateti <hi rend="bold">bhāgo.</hi> Ṇo. Vaṇṭakopyatra. <hi rend="bold">Vaṭi</hi> vibhājane, ṇvu, ṇantā vā sakatthe ko.</p>

<p rend="bodytext"><hi rend="bold">Vibhava</hi>ntaṃ dhane. <hi rend="bold">Dhana</hi> dhaññe, a. Sassa attano ayaṃ <hi rend="bold">so, sa</hi>mpi. Duiva <hi rend="bold">dabbaṃ,</hi> sāramiccattho, ivatthe vo, <hi rend="bold">vida</hi> lābhe, to <pb ed="M" n="0.0328" />. Sassa dhanassa pati sapati, tasmiṃ sādhu <hi rend="bold">sāpateyyaṃ,</hi> ṇeyyo. <hi rend="bold">Vasa</hi> nivāse, u. <hi rend="bold">Ara</hi> gamane, tho. <hi rend="bold">Ra</hi>ssa <hi rend="bold">to.</hi> Vibhavanti pabhavantyanenāti <hi rend="bold">vibhavo,</hi> a. Hiraññaṃ, kosopyatra.</p>

<p rend="bodytext" n="486"><hi rend="paranum">486</hi><hi rend="dot">.</hi> Katākataṃ kañcanaṃ, rūpiyañca missitaṃ <note>militaṃ (ka.), militaṃ paccekañca (amara khīrasvādhīṭīkā)</note> kosādidvayavāccaṃ, tatra piṇḍīkataṃ ābharaṇīkataṃ, kammībhāvamāpāditaṃ vā kataṃ. Ākarotthaṃ ajātakammaṃ cuṇṇādirūpaṃ akataṃ, <hi rend="bold">tadaññaṃ</hi> tehi kañcanarūpiyehi aññaṃ tejasaṃ dabbaṃ tambaṃ. <hi rend="bold">Ādi</hi>nā kaṃsarītisīsakādi, yañcātejasaṃ rājapaṭṭadāruvisādika’masāraṃ dabbaṃ, taṃ sabbaṃ kuppaṃ, <hi rend="bold">gupa</hi> rakkhaṇe, guppateti, po, <hi rend="bold">ka</hi>ttañca <hi rend="bold">ga</hi>ssa.</p>

<p rend="bodytext"><hi rend="bold">Dvayaṃ</hi> kañcanaṃ rūpiyañcāhatamuṭṭhāpitahayavarāhapurisādi rūpaṃ nigghātikāya tāḷitaṃ dīnārādikaṃ rūpiyākhyaṃ. Assādirūpamassāhatamatthīti <hi rend="bold">rūpiyaṃ. Rūpa</hi> āhatapasaṃsāsu, iyo.</p>

<p rend="bodytext" n="487-488"><hi rend="paranum">487-488</hi><hi rend="dot">.</hi><hi rend="bold">Hirañña</hi>ntaṃ suvaṇṇe. Sobhano vaṇṇo yassa <hi rend="bold">suvaṇṇaṃ. Kana</hi> dittiyaṃ, ṇvu, jananaṃ jātaṃ, pakaṭṭhaṃ jātaṃ <hi rend="bold">jātarūpaṃ,</hi><pb ed="M" n="0.0329" /> pakaṭṭhatthe <hi rend="bold">rūpa</hi>paccayo <note>pasaṃsāyaṃ rūpapaccayo iti subhū (cintāmaṇiṭīkā) pasaṃsāyaṃ rūpaṃ (pāṇini 5.3.66)</note>. Jātaṃ rūpamassāti vā <hi rend="bold">jātarūpaṃ. Iṇa</hi> gatiyaṃ, dittiyañca anekatthattā. Suṭṭhu dippate dittiyā yujjateti <hi rend="bold">soṇṇaṃ,</hi> usso, ‘‘vā paro asarūpā’’ti <hi rend="bold">i</hi>lopo, dvittaṃ. <hi rend="bold">Kañca</hi> dittiyaṃ, yu. Satthu vaṇṇo viya vaṇṇo yassa. Cittamattānaṃ haratīti <hi rend="bold">hari.</hi> I, <hi rend="bold">kamu</hi> icchāyaṃ, bu. Carati ettha cittaṃ <hi rend="bold">cāru,</hi> ṇu. <hi rend="bold">Hi</hi> gatiyaṃ, mo. <hi rend="bold">Haṭa</hi> dittiyaṃ, ṇvu. Tapanaṃ dāhamarahatīti <hi rend="bold">tapaniyo,</hi> iyo. <hi rend="bold">Hara</hi> haraṇe, añño, assi. <hi rend="bold">Hā</hi> cāge, <hi rend="bold">hā</hi> gatiyaṃ vā, añño, <hi rend="bold">hirā</hi>deso ca.</p>

<p rend="bodytext">Cāmīkarādayo cattāro <hi rend="bold">tabbhedā</hi> tassa suvaṇṇassa visesā. Cāmī nāma ekā pupphajāti, taṃkarattā <hi rend="bold">cāmīkaro,</hi> atha vā cāmī nāma aggi. <hi rend="bold">Camu</hi> adane, ṇī, takkarattā <hi rend="bold">cāmīkaro.</hi> Satakumbhaṃ paddhakesaravaṇṇaṃ, tabbaṇṇasadisattā <hi rend="bold">sātakumbhaṃ.</hi> Devarukkhabhūtāya mahājambuyā patiṭṭhitaṭṭhāne nadī jambunadī, tassaṃ patitehi mahāgajappamāṇānaṃ, kumbhappamāṇānaṃ vā phalānaṃ bījehi jātaṃ suvaṇṇaṃ <hi rend="bold">jambunadaṃ,</hi> idaṃ pana suvaṇṇaṃ analappabhaṃ devālaṅkāramatulaṃ jāyate. Taṃ panānalamiti visesatthepi <hi rend="bold">amarasīho</hi> suvaṇṇasāmaññeva paṭhati. Siṅgī nāma ekā macchajāti, tabbaṇṇatāya. Khaṇiyaṃ vā taṃsaṇṭhānasilākhaṇḍehi jātatāya siṅgī, <hi rend="bold">amarakose</hi> pana cāmīkarādīnipi suvaṇṇasāmaññe paṭhati, siṅgī pana visese. Vuttañhi tattha ‘‘alaṅkārasuvaṇṇaṃ yaṃ, siṅgīkanakamiccaya’’nti <note>amara 19.96</note>. Tassattho – kaṭakakuṇḍalādino alaṅkārasuvaṇṇassa ‘‘siṅgī’’ti nāmanti. ‘‘Siṅgīmaṇḍanasoṇṇa’’nti <pb ed="M" n="0.0330" /><hi rend="bold">ratanakoso.</hi> Suvaṇṇatāya siṅgī ‘‘kanaka’’mityuccate.</p>

<p rend="bodytext" n="489"><hi rend="paranum">489</hi><hi rend="dot">.</hi> Pañcakaṃ rajate. Rūpayuttatāya <hi rend="bold">rūpiyaṃ. Rañja</hi> rāge, ato. <hi rend="bold">Sañja</hi> saṅge, jhu, <hi rend="bold">ña</hi>lopo, <hi rend="bold">sajjhu.</hi> Rūpayuttatāya <hi rend="bold">rūpī, sañja</hi> saṅge, jho, <hi rend="bold">ña</hi>lopo, <hi rend="bold">sajjhaṃ,</hi> ‘‘rūpiyajjha’’ntipi pāṭho. Tadā <hi rend="bold">iyajjha</hi>paccayena siddhaṃ. Dubbaṇṇaṃ, khajjūraṃ, setampi.</p>

<p rend="gatha1">Āhatasoṇṇarajate, rajate rūpiyaṃ mataṃ;</p>

<p rend="gatha2">Rajate ca khaleklivaṃ, khajjūro pādapantare;</p>

<p rend="gathalast">Setā ca bhatikāyaṃ tha, klivaṃ sajjhe site tisu.</p>

<p rend="bodytext">Asmajātiyaṃ puppharāgādimhi, muttāvajirādimhi ca vasvādittayaṃ. <hi rend="bold">Vasa</hi> nivāse, u. Ratiṃ tanotīti <hi rend="bold">ratanaṃ,</hi> kammādimhi ṇo, <hi rend="bold">ti</hi>lopo. ‘‘Ratnaṃ sajātiseṭṭhepī’’tya<hi rend="bold">marakose</hi><note>amara 23.126</note>, tena gajaseṭṭho gajaratanaṃ, itthiseṭṭho itthiratananti. <hi rend="bold">Mana</hi>saddato i, <hi rend="bold">ī</hi>paccaye <hi rend="bold">maṇī</hi> ca. Puppharāgādayo vakkhamānā <hi rend="bold">tabbhidā</hi> tassa maṇino visesā. Bhāsanto rañjetīti <hi rend="bold">puppharāgo, bhāsassa puppho.</hi></p>

<p rend="bodytext" n="490"><hi rend="paranum">490</hi><hi rend="dot">.</hi> Suvaṇṇādayo ime satta ratanānyāhu. <hi rend="bold">Maṇi</hi> rattamaṇi.</p>

<p rend="bodytext" n="491"><hi rend="paranum">491</hi><hi rend="dot">.</hi> Sattaratanānaṃ labbhamānapariyāye dassetumāha <hi rend="bold">‘‘lohitaṅgo’’</hi>ccādi. <hi rend="bold">Lohitaṅgā</hi>dittayaṃ rattamaṇiyaṃ <pb ed="M" n="0.0331" />. Lohitavaṇṇena aṅgīyateti <hi rend="bold">lohitaṅgo,</hi> lohitaṃ aṅgaṃ sarīrametassa vā <hi rend="bold">lohitaṅgo.</hi> Padumañcātra kokanadaṃ, tabbaṇṇasadiso maṇi <hi rend="bold">padumarāgo.</hi> Soṇaratanaṃ, lohitakopyatra.</p>

<p rend="bodytext">Dvayaṃ veḷuriye. Vaṃso tacasāro, tabbaṇṇo maṇi <hi rend="bold">vaṃsavaṇṇo.</hi> Veḷu viya dissatīti <hi rend="bold">veḷuriyo,</hi> ivatthe iyo, <hi rend="bold">rā</hi>gamo ca. Dvayaṃ pavāḷe. <hi rend="bold">Vala</hi> saṃvaraṇe, ṇo, ḷattaṃ, <hi rend="bold">vā</hi>kārena pavāḷopi. <hi rend="bold">Du</hi> gamane, <hi rend="bold">du</hi> upatāpe vā, mo, dvittaṃ.</p>

<p rend="bodytext" n="492"><hi rend="paranum">492</hi><hi rend="dot">.</hi> Dvayaṃ kabaramaṇimhi. Masāragirimhi jātaṃ <hi rend="bold">masāragallaṃ,</hi> lo, <hi rend="bold">ra</hi>ssa <hi rend="bold">lo.</hi> Kabaro sabalo maṇi. Dvayaṃ muttāyaṃ. <hi rend="bold">Muca</hi> mocane, tho, muttā eva <hi rend="bold">muttikaṃ,</hi> sakatthe iko. Satthikā pakatito liṅgavacanānyativattanteti napuṃsakattaṃ. Ettha ca ratanapariyāyānaṃ uppaṭipāṭiyā kathanaṃ sattannaṃ ratanānaṃ uppattikkamapaṇītakkamādino abhāvadīpanatthaṃ.</p>

<p rend="bodytext">Dvayaṃ pittale. <hi rend="bold">Rī</hi> gamane, ri. Rītipi. ‘‘Rīti pacāre sande ca, lohakiṭṭārakūṭesū’’ti <hi rend="bold">ruddo.</hi> Ārasseva kūṭo, yassa. Dabbasaddopyatra. Dvayaṃ abbhake. <hi rend="bold">Ama</hi> gamane, alo. Abbhaṃ ākāso, megho ca, taṃsaññakattā <hi rend="bold">abbhakaṃ,</hi> saññāyaṃ ko. ‘‘Meghambarābhidhānañca, gori bījañca abbhaka’’nti hi vuttaṃ. Girijatu, silājatupyatra.</p>

<p rend="bodytext" n="493"><hi rend="paranum">493</hi><hi rend="dot">.</hi> Tikaṃ <pb ed="M" n="0.0332" /> lohe. <hi rend="bold">Lū</hi> chedane, ho. <hi rend="bold">Aya</hi> gamane, manogaṇādi. Kāḷañca taṃ ayasañceti <hi rend="bold">kāḷāyasaṃ.</hi> Satthakaṃ, tikkhaṇaṃ, piṇḍaṃ, ayasaṃ, asmasāropyatra. ‘‘Satthamāyudhalohesū’’ti anekattho. ‘‘Sāmuddalavaṇetikkhaṃ, visalohājimukkake’’ti <hi rend="bold">rabhaso. Paṇḍa</hi> gamane, a. Asmassa sāro. ‘‘Kāḷāyasa’mayo lohaṃ, asmasārañca satthaka’’nti tva<hi rend="bold">maramālāyaṃ</hi> klīvakaṇḍaṃ.</p>

<p rend="bodytext">Dvayaṃ capale. <hi rend="bold">Pāra</hi> sāmatthiye, do, pārayati sakkoti sabbalohaṃ kañcanaṃ kātunti <hi rend="bold">pārado. Rasa</hi> sadde, aggimhi pakkhitte rasatīti <hi rend="bold">raso,</hi> madhurādīsu ca raso. Capalo, sūtopyatra.</p>

<p rend="bodytext">‘‘Cañcalādimhi capalo’’.</p>

<p rend="gatha1">‘‘Sārathimhi rase sūto, pasūte perite tisu’’;</p>

<p rend="gathalast">‘‘Rasendo pārado vutto, pāratopi nigadyate’’ti. –</p>

<p rend="bodytext"><hi rend="bold">Tārapālo.</hi></p>

<p rend="bodytext">‘‘Pārado siddhadhātu ca, varabījañca sūtaka’’nti. –</p>

<p rend="bodytext"><hi rend="bold">Tikaṇḍaseso</hi><note>tikaṇḍasesa 2.9.34</note>.</p>

<p rend="bodytext">Tikaṃ nāge. <hi rend="bold">Tipu</hi> pīḷane, u. <hi rend="bold">Tipu</hi>saddassa setepi pavattanato <hi rend="bold">kāḷa</hi>saddena visesetvā <hi rend="bold">kāḷatipū</hi>ti vutto, tena <hi rend="bold">ti</hi>pusaddassadvinnampi vācakatādaṭṭhabbātyeke, taṃ ‘‘nāgo sīsakayogiṭṭha-vappāṇi tipu piccaṭa’’nti <note>amara 19.105</note><hi rend="bold">amarakose,</hi> ‘‘tipu <pb ed="M" n="0.0333" /> sīsakaraṅgesū’’ti ca <hi rend="bold">tikaṇḍasesa nānatthasaṅgahā</hi>dīsu vuttattā na gahetabbaṃ, tena kāḷo ca tipu cāti dveyevatthābhidhānāni. Kāḷavaṇṇatāya kāḷo. <hi rend="bold">Tipu</hi> yathāvuttatthova. <hi rend="bold">Tapa</hi> santāpe vā, u, assittaṃ. <hi rend="bold">Sī</hi> saye, <hi rend="bold">si</hi> bandhane vā, so. ‘‘Seṭṭhabhakaddujo nāgo, klivaṃ sīsakaraṅgesū’’ti <hi rend="bold">rabhaso.</hi> ‘‘Yogiṭṭha’’mityekaṃ nāmaṃ sīsassa. ‘‘Vappo so sīsamattaka’’nti tva<hi rend="bold">maramālā.</hi></p>

<p rend="gatha1">‘‘Ārakūṭosī rīti ca, sīsakaṃ tipu vaddhakaṃ;</p>

<p rend="gathalast">Nāgaṃ mahāmalañceva, yogiṭṭhaka’’nti. –</p>

<p rend="bodytext"><hi rend="bold">Byāḍi.</hi></p>

<p rend="gatha1">‘‘Sīsamattaṃ bahumalaṃ, yogiṭṭhaṃ piṭṭhapiccaṭā;</p>

<p rend="gathalast">Suvaṇṇādisamāluka-mapi sindūrasambhava’’nti. –</p>

<p rend="bodytext"><hi rend="bold">Tantātantaraṃ.</hi></p>

<p rend="bodytext">Sete tu raṅgavaṅgā, te gatyatthā.</p>

<p rend="bodytext">‘‘Raṅgaṃsurebhaṃ mudaṅgaṃ, kusumbhaṃ gāmyakuṅkuma’’nti. –</p>

<p rend="bodytext"><hi rend="bold">Tikaṇḍaseso</hi><note>tikaṇḍasesa 2.9.34</note>.</p>

<p rend="bodytext">Dvayaṃ haritāle. Haritavaṇṇaṃ alaṃ <hi rend="bold">haritālaṃ,</hi> byuppattimattametaṃ. Rūḷhīsaddo tvayaṃ. Pītiṃ netīti <hi rend="bold">pītanaṃ.</hi> ‘‘Piñjaraṃ pītanaṃ tāla-mālañca haritālake’’tya<hi rend="bold">marasīho</hi><note>amara 19.103</note><hi rend="bold">. Piñja</hi> vaṇṇe, aro. <hi rend="bold">Ala</hi> bhūsane, alantyaneneti, ṇo, ‘‘haritālamalaṃ tāla-vaṇṇakaṃ naṭabhūsana’’nti tu <hi rend="bold">mādhavo.</hi> ‘‘Haritāle tu kappūraṃ, godanto naṭasaññako’’ti <hi rend="bold">tikaṇḍaseso</hi><note>tikaṇḍasesa 2.9.35</note>.</p>

<p rend="bodytext" n="494"><hi rend="paranum">494</hi><hi rend="dot">.</hi> Dvayaṃ <pb ed="M" n="0.0334" /> sindūre. Piṭṭhena nāgena jātaṃ piṭṭhaṃ. Cīnadesappavattaṃ piṭṭhaṃ <hi rend="bold">cīnapiṭṭha</hi>nti pubbapade uttarapadalopo. <hi rend="bold">Sanda</hi> savane, ūro, assi. ‘‘Sindūraṃ nāgasambhava’’ntya<hi rend="bold">marasīho</hi><note>amara 19.105</note>. Vasantassavo, rattacuṇṇaṃ, rattavālukaṃpyatra. Dvayaṃ tūle. <hi rend="bold">Tula</hi> nikase, a. <hi rend="bold">Picu</hi> maddane, u. Picu tuloti samuditañcassa nāmaṃ. ‘‘Tūlo picu picutūlo, makkaṭisuttaṃ takkoṭī’’ti hi <hi rend="bold">rabhaso.</hi></p>

<p rend="bodytext"><hi rend="bold">Madhu</hi>saddena khuddajantu, khuddañcoccate. Khuddajantavo bhamarādayo. Tatra bhamarakataṃ khuddaṃ bhāmaraṃ, makkhikākataṃ makkhikaṃ, saraghañcoccate. Varaṭā kataṃ vāraṭaṃ. Puttikā kataṃ puttikanti sabbatraññatthe ṇo. <hi rend="bold">Madhu</hi> unde, u. <hi rend="bold">Khu</hi> sadde, do, <hi rend="bold">khuda</hi> pipāsāyaṃ vā, do.</p>

<p rend="bodytext">Dvayaṃ sitthe. Madhūhi khuddajantūhi ucchiṭṭhaṃ sajjitanti <hi rend="bold">madhucchiṭṭhaṃ. Sajja</hi> visajjanāliṅgananimmānesu. Nimmānaṃ sampiṇḍīkaraṇaṃ, to, <hi rend="bold">jatānaṃ ṭhā</hi>deso, <hi rend="bold">sa</hi>ssa <hi rend="bold">cho,</hi> dvittaṃ, <hi rend="bold">i</hi>ttañca. <hi rend="bold">Sica</hi> paggharaṇe, tho. Sitthameva <hi rend="bold">sitthakaṃ.</hi> Madanopyatra.</p>

<p rend="bodytext" n="495"><hi rend="paranum">495</hi><hi rend="dot">.</hi> Tikaṃ gopāle. Gāvo pāleti, pāti cāti <hi rend="bold">gopālo, gopo</hi> ca, kammani ṇo. Gāvo saṅkhyāyatīti <hi rend="bold">gosaṅkhyo, saṃ</hi>pubbo <hi rend="bold">khyā</hi> gaṇane. Goduho, ābhiro, vallavopyatra. Dvayaṃ gomike. Gāvo assa santīti <hi rend="bold">gomā,</hi> mantu. <hi rend="bold">Ika</hi>paccaye, <hi rend="bold">mā</hi>game ca <hi rend="bold">gomiko.</hi></p>

<p rend="bodytext">Dvipādaṃ <pb ed="M" n="0.0335" /> balībadde. <hi rend="bold">Usa</hi> dāhe, abho. Balaṃ vaddhayatīti <hi rend="bold">balībaddo,</hi> nipātanā. Gacchatīti <hi rend="bold">goṇo,</hi> yu, <hi rend="bold">ma</hi>lopo, asso, <hi rend="bold">ṇa</hi>ttaṃ. Gacchatīti <hi rend="bold">go, gamu</hi> gamane, ro.</p>

<p rend="gatha1">‘‘Sagge kare ca vajire, balībadde ca go pumā;</p>

<p rend="gathalast">Thī sorabheyyinettambu-disāvacanabhūmisū’’ti. –</p>

<p rend="bodytext"><hi rend="bold">Ruddo. Vasa</hi> nivāse, abho. Vassatīti <hi rend="bold">vuso, vassa</hi> secane, ṇo, assu, saṃyogalopo ca. Ukkho, bhaddo, anavāho, sorabheyyopyatra. <hi rend="bold">Ukkha</hi> secane. Anaṃ sakaṭaṃ vahatīti <hi rend="bold">anavāho,</hi> ṇo. Surabhi go, tassāpaccaṃ <hi rend="bold">sorabheyyo,</hi> ṇeyyo.</p>

<p rend="bodytext" n="496"><hi rend="paranum">496</hi><hi rend="dot">.</hi><hi rend="bold">So</hi> go vuddho jaraggavo nāma. Jaraṃ patto go <hi rend="bold">jaraggavo, si</hi>mhi <hi rend="bold">o</hi>ssa <hi rend="bold">avo.</hi> Dvayaṃ misabālyayutte kiñciphuṭṭhatāruññe asampattabalībaddabhāve vacche. ‘‘Vaccho vuddho vacchataro’’ti <hi rend="bold">nāmamālā.</hi> Damanāraho <hi rend="bold">dammo,</hi> mo. <hi rend="bold">Vasa</hi> nivāse, cho, vacchassāyeva gāviyā tanutthe nipātanā taro <note>pāṇini 5.3.91 suttaṃ passitabbaṃ</note>. <hi rend="bold">Samā</hi>ti ete dve tulyatthā.</p>

<p rend="bodytext">Dvayaṃ dhuravāhe. Dhuraṃ vahati sīlenāti <hi rend="bold">dhuravāhī,</hi> ṇī. Dhuraṃ vahitumarahatīti <hi rend="bold">dhorayho,</hi> ṇo, <hi rend="bold">va</hi>ssa <hi rend="bold">yo.</hi></p>

<p rend="bodytext"><hi rend="bold">Gavaṃ</hi> gunnaṃ <hi rend="bold">adhikato</hi> jano <hi rend="bold">govindo,</hi> gavaṃ indo <hi rend="bold">govindo,</hi> gavaṃ vindatīti vā <hi rend="bold">govindo.</hi></p>

<p rend="bodytext" n="497"><hi rend="paranum">497</hi><hi rend="dot">.</hi> Vahatyanena <pb ed="M" n="0.0336" /><hi rend="bold">vaho,</hi> a. <hi rend="bold">Kuka</hi> ādāne, udo, ussattaṃ, <hi rend="bold">da</hi>ssa <hi rend="bold">dho</hi> vā, kakudo, kakudho ca. Dvayaṃ siṅge. <hi rend="bold">Visa</hi> pavesane, yu. <hi rend="bold">Sī</hi> saye, go, niggahītāgamo, rassattañca. Lohitavaṇṇatāya <hi rend="bold">rohiṇī, ta</hi>ssa <hi rend="bold">ṇo,</hi> nadādi.</p>

<p rend="bodytext" n="498"><hi rend="paranum">498</hi><hi rend="dot">.</hi> Tikaṃ gāvīsāmaññe. Pumepi gāvī, tadā <hi rend="bold">yo</hi>ssa <hi rend="bold">ī.</hi> Siṅgayuttatāya <hi rend="bold">siṅginī,</hi> taddhitantā inī. Dvayaṃ aputtikāyaṃ. <hi rend="bold">Hana</hi>tismā itthiyaṃ a, <hi rend="bold">hana</hi>tissa <hi rend="bold">vadho,</hi> niggahītāgamo, <hi rend="bold">dha</hi>ssa <hi rend="bold">jho</hi> ca, <hi rend="bold">bandha</hi> bandhane vā, <hi rend="bold">vañjhā. Vasa</hi> kantiyaṃ, a.</p>

<p rend="bodytext"><hi rend="bold">Navappasūtikā</hi> paccagghapasūtā go dhenu nāma, <hi rend="bold">dhe</hi> pāne, nu. Dvayaṃ piyaputtāyaṃ. Vacchaṃ kāmayatīti <hi rend="bold">vacchakāmā.</hi> Vacchaṃ lātīti <hi rend="bold">vacchalā.</hi> Savacchakāyamapi dvayamidaṃ vadanti.</p>

<p rend="bodytext" n="499"><hi rend="paranum">499</hi><hi rend="dot">.</hi> Dvayaṃ manthanakumbhikāyaṃ. ‘‘Gagga’’nti saddaṃrātīti <hi rend="bold">gaggarī,</hi> nadādi. Manthati yassa <hi rend="bold">manthanī. Mantha</hi> viloḷane, yu, nadādi, dvepi itthī. Yatrekasmiṃ bahupaggahayutte aneke bandhīyante, tatra <pb ed="M" n="0.0337" /><hi rend="bold">sandānā</hi>didvayaṃ. <hi rend="bold">Saṃ</hi>pubbo dā dāne saṃyamanattho, karaṇe yu. <hi rend="bold">Dā</hi> dāne, mo, <hi rend="bold">dāmaṃ.</hi></p>

<p rend="bodytext">Dvayaṃ govacce. <hi rend="bold">Miha</hi> secane, lo. Gavaṃ mīḷho vacco <hi rend="bold">gomīḷho.</hi> Goto nibbatto <hi rend="bold">gomayo,</hi> dvepyanitthī. Dvayaṃ ghate. <hi rend="bold">Sappa</hi> gamane, i, <hi rend="bold">sappi</hi> napuṃsake. <hi rend="bold">Ghara</hi> secane, to. Havipyatra.</p>

<p rend="bodytext" n="500"><hi rend="paranum">500</hi><hi rend="dot">.</hi> Taṃdivasiyā dadhito, duddhā vā samubbhataṃ ghataṃ tappakati ca <hi rend="bold">navanītaṃ.</hi> Navadadhyādīhi nītaṃ pavattaṃ <hi rend="bold">nonītaṃ,</hi> vasso. Navanītampi. Dvayaṃ dadhisāre. Dadhino maṇḍaṃ sāro <hi rend="bold">dadhimaṇḍaṃ. Masa</hi> parimāṇe, thu, <hi rend="bold">sa</hi>ssa <hi rend="bold">to, matthu</hi> napuṃsake.</p>

<p rend="bodytext">Catukkaṃ khīre, <hi rend="bold">khi</hi> khaye, īro. Duhyateti <hi rend="bold">duddhaṃ, duha</hi> papūraṇe, to. <hi rend="bold">Pā</hi> pāne, pātabbanti <hi rend="bold">payo,</hi> ṇyo, āssattaṃ. Thanato sambhūtaṃ <hi rend="bold">thaññaṃ.</hi></p>

<p rend="bodytext">Dvayaṃ takke. Tīṇi kāni jalabhāgāni ettha santīti <hi rend="bold">takkaṃ,</hi> issattaṃ, dvittañca. <hi rend="bold">Matha</hi> viloḷane, to, ‘‘yathāgamamikāro’’ti ikārāgamo, aññatra pana –</p>

<p rend="gatha1">‘‘Addhodakasamāyuttaṃ, udassitamudīritaṃ;</p>

<p rend="gathalast">Takkaṃ tibhāgasaṃyuttaṃ, mathitanti gatodaka’’nti. –</p>

<p rend="bodytext">Takkamathitā bhedenuttā, gatodakamiti nijjalaṃ.</p>

<p rend="gatha1">‘‘Nijjalaṃ mathitaṃ siniddhaṃ, takkantu jalapādikaṃ;</p>

<p rend="gathalast">Udassitaṃ jaladdhañca, sotakhyantu samodaka’’nti. –</p>

<p rend="bodytext"><hi rend="bold">Ratanamālā.</hi></p>

<p rend="bodytext" n="501"><hi rend="paranum">501</hi><hi rend="dot">.</hi> Khīrādayo <pb ed="M" n="0.0338" /> pañca goto sañjātarasā. Khīraṃ navaṃ, dadhi khīrato jātaṃ. ‘‘Khīrajaṃ dadhimaṅgala’’nti hi <hi rend="bold">ratanāmālā. Dhā</hi> dhāraṇe. I, dvittaṃ, nipātanā. Dadhito vā ghataṃ, nonītañca. Sabbaseso takkaṃ, khīratoyeva vā.</p>

<p rend="bodytext">Chakkaṃ eḷake. Bādhiyamānopi na ravatīti <hi rend="bold">urabbho. Ru</hi> sadde, bho. <hi rend="bold">Meṇḍa</hi> kuṭilatthe, ko. Misati paddhate aññamaññaṃ <hi rend="bold">meso.</hi> ‘‘Saṃhasane meso, paddhāya’masamunnatī’’ti <hi rend="bold">nānatthasaṅgahe.</hi> Na raṇatīti <hi rend="bold">uraṇo, raṇa</hi> sadde. <hi rend="bold">Ava</hi> rakkhaṇe, i. <hi rend="bold">Avi,</hi> ‘‘avayo selamesakkā’’tya<hi rend="bold">marasīho</hi><note>amara 23.207</note>. ‘‘Ajī’’tipi pāṭho. <hi rend="bold">Ila</hi> gatiyaṃ, ṇvu. Uṇṇāyupyatra, uṇṇāyogā <hi rend="bold">uṇṇāyu,</hi> yu, luhu ubhe ulomasasaddā ca <hi rend="bold">rabhasena</hi> vuttā.</p>

<p rend="bodytext" n="502"><hi rend="paranum">502</hi><hi rend="dot">.</hi> Tikaṃ aje. <hi rend="bold">Vasa</hi> nivāse. To, <hi rend="bold">vasto,</hi> vattopi. Aññe tu <hi rend="bold">‘‘vasa</hi> gandhaadane’’ti curādimāhu, <hi rend="bold">aja</hi> gamane, na jāyatīti vā <hi rend="bold">ajo.</hi> Chindanto gacchatīti <hi rend="bold">chagalako, cho</hi> chedane, <hi rend="bold">gamu</hi> gamane, ṇo, <hi rend="bold">ma</hi>ssa <hi rend="bold">lo,</hi> ossattaṃ, sakatthe ko, chakalakopi. Chāgopyatra. Dvayaṃ karabhe. <hi rend="bold">Vasa</hi> kantimhi, to, vassottaṃ, <hi rend="bold">usa</hi><pb ed="M" n="0.0339" /> dāhe vā, <hi rend="bold">o</hi>ttādi, <hi rend="bold">oṭṭho,</hi> dantacchadepi. <hi rend="bold">Kara</hi> karaṇe, abho. ‘‘Kharabho’’tyeke paṭhanti. Kamelako, mayo, mahāṅgopyatra.</p>

<p rend="bodytext">Dvayaṃ gadrabhe. <hi rend="bold">Gada</hi>tismā rabho, <hi rend="bold">gadrabho.</hi> Khaṃ kaṇṭhavivaraṃ mahantamassatthīti <hi rend="bold">kharo,</hi> ro. Cakkavā, bāleyyo, rāsabhopyatra. Cakkayogā, vantu. Balayuttattā <hi rend="bold">bāleyyo. Rasa</hi> sadde, abho. Dvayaṃ aviyaṃ. Uraṇassa ayaṃ <hi rend="bold">uraṇī.</hi> Avino esā <hi rend="bold">avī. Ajā</hi>saddo eko chāgiyaṃ. Aññe tu ‘‘uraṇī tu ajī ajā’’tipi pāṭhaṃ vatvā tiṇṇampi <hi rend="bold">uraṇī</hi>pariyāyattaṃ vadanti, tesaṃ mate <hi rend="bold">ajīajā</hi>saddāpi <hi rend="bold">uraṇī</hi>pariyāyā atthīti daṭṭhabbā. Atha vā tikaṃ ajiyaṃ. <hi rend="bold">Uraṇa</hi>saddassāpi <hi rend="bold">aja</hi>pariyāyassa sambhavato ‘‘uraṇī tu ajī ajā’’ti vuttaṃ, vakkhati hi anekatthavagge ‘‘ummāre eḷako aje’’ti <note>abhidhāna 1124 gāthā</note>, <hi rend="bold">uraṇa</hi>pariyāyo hettha eḷako.</p>

<p rend="centre">Vessavaggavaṇṇanā niṭṭhitā.</p>

<p rend="bodytext" n="503"><hi rend="paranum">503</hi><hi rend="dot">.</hi> Tikaṃ sudde. <hi rend="bold">Sada</hi> assādane, do, assu. <hi rend="bold">Antavaṇṇo</hi> lāmakavaṇṇo. <hi rend="bold">Vasa</hi> secane, vasetabbo asucitattā <hi rend="bold">vasalo,</hi> alo. Yatra yatra vā muttaṃ karīsaṃ siñcatīti <hi rend="bold">vasalo,</hi> alo, jaghaññajopyatra. Brahmuno jaghaññaṅge pāde jāto <hi rend="bold">jaghaññajo.</hi></p>

<p rend="bodytext">Māgadhādayo <pb ed="M" n="0.0340" /> sūtapariyantā vijātiyamātāpitikattā ubhayavaṇṇoppattiyā saṃkiṇṇajātiyo iccattho, bhinnajātisaṃsaggo eva hi saṅkaro. Suddena sambandhāya khattāya jāto putto <hi rend="bold">māgadho.</hi> Thutikriyāvutti. Suddāya sambandhena khattiyena jāto <hi rend="bold">uggo, uca</hi> samavāye, ṇo.</p>

<p rend="bodytext" n="504"><hi rend="paranum">504</hi><hi rend="dot">.</hi> Brāhmaṇiyā sambandhena khattiyena jāto <hi rend="bold">sūto, su</hi> abhibhave, to, dīghādi.</p>

<p rend="bodytext">Suddāvessahi <hi rend="bold">karaṇo-mbaṭṭho</hi> vessādvijātihi. <hi rend="bold">Māhiṃso</hi> vessākhattajo, <hi rend="bold">khattā</hi> khattāya suddajo.</p>

<p rend="gatha1">Brāhmaṇīkhattajo <hi rend="bold">sūto,</hi></p>

<p rend="gatha2">Tassaṃ <hi rend="bold">vedehako</hi> vesse;</p>

<p rend="gatha3"><hi rend="bold">Rathakāro</hi> tu māhiṃsā,</p>

<p rend="gatha2">Karaṇyaṃ yassa sambhavo;</p>

<p rend="gatha3"><hi rend="bold">Caṇḍālo</hi> nāma janito,</p>

<p rend="gathalast">Brāhmaṇīvasalehi yo.</p>

<p rend="bodytext">Tatra <hi rend="bold">karaṇo</hi> lipilekhanavutti, <hi rend="bold">ambaṭṭho</hi> vicikicchāvutti.</p>

<p rend="bodytext">Dvayaṃ sippini. Karoti nimmināti citralepyādikanti <hi rend="bold">kāru,</hi> ṇu. Sippamassatthīti <hi rend="bold">sippiko.</hi> Sajātīnaṃ tesaṃ sippīnaṃ saṅghāto ‘‘seṇī’’tyuccate. <hi rend="bold">Si</hi> sevāyaṃ, ṇi.</p>

<p rend="bodytext" n="505"><hi rend="paranum">505</hi><hi rend="dot">.</hi> Tacchakādayo <pb ed="M" n="0.0341" /> ime pañca <hi rend="bold">kāravo</hi> sippino nāma siyuṃ. Vuttañca –</p>

<p rend="gatha1">‘‘Tacchako tantavāyo ca, rajako ca nahāpito;</p>

<p rend="gathalast">Pañcamo cammakāro ca, kāravo sippino matā’’ti.</p>

<p rend="bodytext" n="506"><hi rend="paranum">506</hi><hi rend="dot">.</hi> Pañcakaṃ tacchake. <hi rend="bold">Taccha</hi> tanukaraṇe. Tacchati tanuṃ karotīti <hi rend="bold">tacchako,</hi> ṇvu, vaddhayati chindatīti <hi rend="bold">vaddhakī, vaddha</hi> chedane, curādi, ‘‘chedane cāpi vaddhana’’nti <hi rend="bold">ratanamālā,</hi> ṇvu. Sakatthe ī, vaddhakī, vaḍḍhakīpi. Palādyummānappakārena gaṇḍati chindatīti <hi rend="bold">palagaṇḍo. Gaṇḍa</hi> chedanopalepanasannicayavadanekadesesu. Palagaṇḍo sudhājīvinyapi. <hi rend="bold">Ṭhā</hi> gatinivattiyaṃ,ti, <hi rend="bold">pa</hi>kāravaṇṇāgamo. <hi rend="bold">Ṭhā</hi>tissa <hi rend="bold">tho</hi>pi. Rathaṃ karotīti, kammani ṇo, <hi rend="bold">rathakāro,</hi> cammakārepi. Dvayaṃ suvaṇṇakāre. Nāḷiṃ dhamati mukhe vināsayitvā mukhavāyunā aggidīpanatthaṃ nāḷiṃ saddāpayatīti <hi rend="bold">nāḷidhamo.</hi></p>

<p rend="bodytext" n="507"><hi rend="paranum">507</hi><hi rend="dot">.</hi> Athoparaṃ pukkusaṃyāvapādena nāmaṃ. <hi rend="bold">Ve</hi> tantasantāne, tantaṃ vāyatīti, ṇo. <hi rend="bold">Pesa</hi> peraṇapayatanagatīsu. Pesanaṃ peso, taṃ karotīti, ṇo. Kuvindopyatra <pb ed="M" n="0.0342" />, kucchitaṃ vindatīti <hi rend="bold">kuvindo.</hi> Mālāsippayogā, mālāpanayogā vā <hi rend="bold">māliko,</hi> iko.</p>

<p rend="bodytext">Kuṃ lalayati icchatīti <hi rend="bold">kulālo, lala</hi> icchāyaṃ, ṇo. Dvayaṃ sūcikammopajīvini. Sūcivānakammaṃ duvidhaṃ sūcanaṃ, tunnañcāti, tatra tunnavānakammena pavattinimittena <hi rend="bold">tunnavāyo,</hi> sūcivānasippayogā <hi rend="bold">sociko.</hi></p>

<p rend="bodytext" n="508"><hi rend="paranum">508</hi><hi rend="dot">.</hi> Cammaṃ karoti vikāramāpādayatīti, kammani ṇo. Pādukaropyatra. <hi rend="bold">Kappa</hi> chedane, ṇvu. <hi rend="bold">Naha</hi> soceyye, <hi rend="bold">divā</hi>dito nipātanā <hi rend="bold">pa</hi>kārāgamādi, na hāpetīti vā <hi rend="bold">nahāpito, hā</hi> parihāne, <hi rend="bold">ṇāpe</hi> paccayo, to, essittaṃ, saññāsaddattā nassapakati. Khurī, muṇḍī, divākittipyatra. Khuravā <hi rend="bold">khurī,</hi> muṇḍavā <hi rend="bold">muṇḍī,</hi> muṇḍo, muṇḍī, muṇḍakoti pasiddhi. Divā divase kitti byāpāro assa <hi rend="bold">divākitti.</hi> ‘‘Caṇḍāle tu divākitti, nahāpito’’ti <hi rend="bold">ruddo.</hi></p>

<p rend="bodytext">Rañjate suttaṃ rattamāpajjate yasmiṃ, sa <hi rend="bold">raṅgo.</hi> Haritālamanosilādi, tamājīvatīti, kammani ṇo.</p>

<p rend="bodytext">Puñjaṃ kasatīti <hi rend="bold">pukkuso,</hi> nipātanā, atha vā ‘‘pu’’iti purisassa nāmaṃ, taṃ kuseti apanetīti <hi rend="bold">pukkuso.</hi> Pupphaṃ vuccati karīsaṃ, kusumaṃ vā, taṃ chaḍḍetīti, ṇvu. <hi rend="bold">Chaḍḍa</hi> apanayane.</p>

<p rend="bodytext" n="509"><hi rend="paranum">509</hi><hi rend="dot">.</hi> Venādayo <pb ed="M" n="0.0343" /> tayo <hi rend="bold">samā</hi> tulyatthā. Veṇunā jīvatīti <hi rend="bold">veno. Ṇa</hi>ssa <hi rend="bold">na</hi>ttaṃ. <hi rend="bold">Veṇo</hi>pi. Veṇuvettādīnaṃ vikati vilīvā, tehi vilīvaṃ karotīti <hi rend="bold">vilīvakāro.</hi> Naḷopi veṇuvettādīnaṃyeva vikati, taṃ karotīti, kammani ṇo. Naḷehi vā vilīvaṃ karotīti <hi rend="bold">naḷakāro.</hi></p>

<p rend="bodytext">Ito paraṃ soṇḍikaṃ yāva pādena nāmaṃ. <hi rend="bold">Cunda</hi> chedane, sañcodane ca. <hi rend="bold">Cunda</hi> nisāmane vā. <hi rend="bold">Bhamu</hi> anavaṭṭhāne, taṃ karotīti <hi rend="bold">bhamakāro. Kara</hi> karaṇe, māro, <hi rend="bold">kammāro,</hi> kammani ṇvu. <hi rend="bold">Lohakārako.</hi> Ākaroṭṭhitaṃ <note>āṭavoṭṭhitaṃ (ka.)</note> yo lohaṃ dhamitvā saṅkharoti, tatrāpi <hi rend="bold">lohakārako.</hi></p>

<p rend="bodytext" n="510"><hi rend="paranum">510</hi><hi rend="dot">.</hi> Rajakassa dve kammāni celadhovanaṃ, rajanañca. Tatra celadhovano <hi rend="bold">ninnejako,</hi> ṇvu, <hi rend="bold">niji</hi> suddhiyaṃ, <hi rend="bold">niji</hi> soceyyasocanesu vā. Vattharañjanā <hi rend="bold">rajako. Ranja</hi> raṅge, ṇvu. Netīti <hi rend="bold">nettiko.</hi> Sakatthe ko, nettiyaṃ udakanayena niyuttoti vā <hi rend="bold">nettiko,</hi> nettiyā mātikāya netīti vā <hi rend="bold">nettiko,</hi> iko. Udakaṃ hāretīti <hi rend="bold">udahārako. Ka</hi>lopo, ṇvu.</p>

<p rend="bodytext">Vīṇāvādanasīlattā <hi rend="bold">vīṇāvādi.</hi> Vīṇāvādanasippayogā <hi rend="bold">veṇiko.</hi> Usumhi, usukāro vā vaḍḍhakī <hi rend="bold">usuvaḍḍhakī,</hi><pb ed="M" n="0.0344" /> etena <hi rend="bold">vaḍḍhakī</hi>saddassa sabbesampi sippikānaṃ vācakatā dīpitā, tena suvaṇṇavaḍḍhakī, tantavaḍḍhakītyādayopi yojjā.</p>

<p rend="bodytext" n="511"><hi rend="paranum">511</hi><hi rend="dot">.</hi> Veṇuṃ vaṃsaṃ dhamatīti <hi rend="bold">veṇudhamo.</hi> Veṇuvādanasippayogā <hi rend="bold">veṇaviko,</hi> ṇiko. Yo pāṇineva pāṇantare murajādisaddaṃ uṭṭhāpayati, so <hi rend="bold">pāṇivādo.</hi> Pāṇiṃ hantīti <hi rend="bold">pāṇigho.</hi> Pāṇiyopi. Pāṇivādanasippayogā <hi rend="bold">pāṇiyo,</hi> yo.</p>

<p rend="bodytext">Pūpena jīvatīti <hi rend="bold">pūpiyo,</hi> pūpo paṇiyo vikkeyyo yassa. Pānāgāraṃ suṇḍā, taṭṭhattā surā soṇḍā, taṃ vikkiṇātīti <hi rend="bold">soṇḍiko,</hi> ‘‘nenaniddiṭṭhamanicca’’nti <note>kātanta 1.2.18 naghaṭītaṃ aniccaṃ (paribhāsendusekhara 97)</note> paribhāsato vuddhi. Majjaṃ vikkiṇāti sīlena. Maṇḍahāropyatra, maṇḍaṃ surāsambandhamaggabhāgaṃ harati uddharatīti <hi rend="bold">maṇḍahāro.</hi></p>

<p rend="bodytext" n="512"><hi rend="paranum">512</hi><hi rend="dot">.</hi> Dvayaṃ indacālakhye kapaṭe. Mayena asurena sure vañcayituṃ <note>calayituṃ (ka.)</note> payuttattā mayassa ayaṃ <hi rend="bold">māyā,</hi> mayo eva sambaro, tassāyaṃ <hi rend="bold">sambarī,</hi> ṇī, nadādi. Dvayaṃ māyākāre. Indajāle niyutto <hi rend="bold">indajāliko.</hi> Pāṭihārakopi. Paṭiharati nayanamanenāti pāṭihārako, ṇvu.</p>

<p rend="bodytext" n="513"><hi rend="paranum">513</hi><hi rend="dot">.</hi> Ariyāsāmaññaṃ <pb ed="M" n="0.0345" /> orabbhikādīnaṃ catunnamatthe. Ye urabbhaṃ eḷakaṃ hantvā jīvantīti <hi rend="bold">orabbhikā.</hi> Sūkare hantvā jīvanti <hi rend="bold">sūkarikā,</hi> tathā magaṃ hantvā jīvanti <hi rend="bold">māgavikā.</hi> Sakuṇe pakkhino hantvā jīvanti <hi rend="bold">sākuṇikā,</hi> iti kamato bhavanti.</p>

<p rend="bodytext" n="514"><hi rend="paranum">514</hi><hi rend="dot">.</hi> Dvayaṃ jālike. Vāgurā migabandhanajālaṃ, tāya caratīti <hi rend="bold">vāguriko,</hi> vākarikopi. <hi rend="bold">Vaka</hi> ādāne, aro, ā, vākarā, tāya caratīti <hi rend="bold">vākariko,</hi> pubbapakkhe <hi rend="bold">ka</hi>ssa <hi rend="bold">go,</hi> assu ca, vāguriko. Dvayaṃ bhāravāhe. Bhāraṃ vahatīti, kammani ṇo. Bhāraṃ vahatīti <hi rend="bold">bhāriko.</hi></p>

<p rend="bodytext">Tikaṃ vetanopajīvini kiṅkare. Vetanena jīvatīti <hi rend="bold">vetaniko.</hi> Bhato vetanena kīto, so eva <hi rend="bold">bhatako,</hi> saññāyaṃ vā ko. Bhatiṃ vetanaṃ bhuñjatīti vā <hi rend="bold">bhatako,</hi> ko, issattaṃ. Kammaṃ karotīti <hi rend="bold">kammakaro, kammakāro</hi>pi.</p>

<p rend="bodytext">Chakkaṃ <pb ed="M" n="0.0346" /> dāse. Kiñci karotīti <hi rend="bold">kiṅkaro,</hi> ‘‘ahamajja kiṃ karissāmī’’ti bhattu kattabbakiccayācanattā vā <hi rend="bold">kiṅkaro. Dāsa</hi> dāhe. Dāsantetassāti <hi rend="bold">dāso,</hi> a. <hi rend="bold">Ciṭa</hi> pesanīye, pesīyate sāmināti ceṭo, ṇo, sakatthe ko, <hi rend="bold">ceṭako. Pisa</hi> pesanīye, ṇo, <hi rend="bold">sa</hi>ssa dvittaṃ. <hi rend="bold">Bhara</hi> dhāraṇaposanesu, bharīyatīti <hi rend="bold">bhacco,</hi> ‘‘riccā’’tiyogavibhāgena <hi rend="bold">bharā</hi>ditopi <hi rend="bold">ricca</hi>paccayo, ‘‘ramhi ranto rādino’’ti ralopo ca, <hi rend="bold">bhacco.</hi> Paricarati sāmīnanti <hi rend="bold">paricāriko.</hi> Dāsero, dāseyyo, goppako, niyojjo, abhujissopyatra.</p>

<p rend="bodytext" n="515"><hi rend="paranum">515</hi><hi rend="dot">.</hi> Te ca dāsā antojātādivasena catudhā siyuṃ. Antogehe dāsiyā kucchimhi jāto <hi rend="bold">antojāto,</hi> dhanena kīto dhanaṃ datvā dāsabhāvaṃ gato <hi rend="bold">dhanakkīto,</hi> sayameva <hi rend="bold">dāsabyopagato</hi> bhayanivāraṇādyatthaṃ dāsabhāvamupagato ca karamarabhāvena ānīto <hi rend="bold">karamarānīto</hi> ca, iccevaṃ te dāsā catudhā siyunti pakataṃ.</p>

<p rend="bodytext" n="516"><hi rend="paranum">516</hi><hi rend="dot">.</hi> Dvayaṃ bhujisse. <hi rend="bold">Bhuja</hi> pālanajjhohāresu, iso, dvittaṃ. Tikaṃ nīce. Nihīnaṃ cinotīti <hi rend="bold">nīco,</hi> ṇo, rassassa dīghatā. <hi rend="bold">Jama</hi> adane, mo. Nicchayena hāniṃ gacchatīti <pb ed="M" n="0.0347" /><hi rend="bold">nihīnako, hā</hi> parihāne, <hi rend="bold">i</hi> gatiyaṃ, yu, sakatthe ko.</p>

<p rend="gatha1">‘‘Vivaṇṇo pāparo nīco, pākito ca puthujjano;</p>

<p rend="gathalast">Nihīno’pasado jammo, khullako itaro ca so’’. –</p>

<p rend="bodytext">Tya<hi rend="bold">marakose</hi><note>amara 20.16</note>. Vigato vaṇṇo assamo yassa <hi rend="bold">vivaṇṇo.</hi> ‘‘Assamo brahmacāriyādi, catukkepi maṭhepi ce’’ti <hi rend="bold">nānatthasaṅgahe.</hi> Pāpaṃ rātīti <hi rend="bold">pāparo.</hi> Pakatiyaṃ yathājātabhāve bhavo vijjamāno, na tu byāpāroti <hi rend="bold">pākito,</hi> ṇo. Sajjanehi puthubhūto jano <hi rend="bold">puthujjano.</hi> Apakaṭṭhaṃ sadati gacchatīti <hi rend="bold">apasado.</hi> Khudaṃ lātīti khullo, <hi rend="bold">da</hi>ssa <hi rend="bold">lo,</hi> khullo eva <hi rend="bold">khullako.</hi> Itaṃ kampitaṃ rātīti <hi rend="bold">itaro.</hi></p>

<p rend="bodytext">Dvayaṃ anālase. Kusītassa bhāvo kosajjaṃ, taṃ yassa natthīti <hi rend="bold">nikkosajjo. Lasa</hi> kantiyaṃ, appaṃ lasatīti kilāsu, ṇu, na kilāsu <hi rend="bold">akilāsu. Manda</hi> supane, a. Na lasati kīḷatīti <hi rend="bold">alaso.</hi></p>

<p rend="bodytext" n="517"><hi rend="paranum">517</hi><hi rend="dot">.</hi> Catukkaṃ caṇḍāle. Saṃ sunakhaṃ pacatīti <hi rend="bold">sapāko. Caṇḍa</hi> caṇḍikke, ālo. Mataṅgassa apaccaṃ <hi rend="bold">mātaṅgo. Cu</hi> cavane, ṇvu, <hi rend="bold">cavako.</hi> ‘‘Plavako’’tipi pāṭho, <hi rend="bold">plava</hi> gatiyaṃ, ṇvu.</p>

<p rend="gatha1">‘‘Caṇḍālaplavamātaṅgā <pb ed="M" n="0.0348" />, divākittijanaṅgamā;</p>

<p rend="gathalast">Nisādasapacāante-vāsī caṇḍālapukkusā’’. –</p>

<p rend="bodytext">Tya<hi rend="bold">marakose</hi><note>amara 20.19-20</note>.</p>

<p rend="bodytext">Milakkhajātyādayo mahāraññanivāsino <hi rend="bold">tabbhedā</hi> tassa caṇḍālassa visesā.</p>

<p rend="gatha1">Gomaṃsabhakkhako yo tu,</p>

<p rend="gatha2">Lokabāhyañca bhāsate;</p>

<p rend="gatha3">Sabbācāravihīno’yaṃ,</p>

<p rend="gathalast">Milakkhajāti vuccate <note>cintāmaṇiṭīkā 20.20</note>.</p>

<p rend="bodytext"><hi rend="bold">Milakkha</hi> abyattasadde. Milakkhante abyattaṃ bhāsanteti milakkhā, tesaṃ jāti yoni <hi rend="bold">milakkhajāti.</hi> Mayūrapiñchādiparidhāno <hi rend="bold">kirāto, kira</hi> vikiraṇe, ato, kiratīti <hi rend="bold">kirāto.</hi> Kiratopi. Pattaparidhāno <hi rend="bold">savaro. Sava</hi> gatiyaṃ, aro. <hi rend="bold">Ādi</hi>nā <hi rend="bold">pulindo, pula</hi> mahatthe, do, <hi rend="bold">pulindo,</hi> sabhāsā byavahārī desantarabhāsānabhiñño, pulindo savarapariyāyoti keci.</p>

<p rend="bodytext" n="518-519"><hi rend="paranum">518-519</hi><hi rend="dot">.</hi> Tikaṃ luddamatte, ayampi milakkhappakāro. Migamacchādīnaṃ nisādanato māraṇato <hi rend="bold">nesādo. Ludha</hi> upaghāte <pb ed="M" n="0.0349" />, do, <hi rend="bold">dha</hi>ssa <hi rend="bold">do, lū</hi> chedane vā, do, ubhayatrāpi sakatthe ko. Vijjhatīti <hi rend="bold">byādho,</hi> rassassa dīghatā. Dvayaṃ migaludde. Mige hantīti <hi rend="bold">migavo,</hi> vo. Mige vijjhatīti <hi rend="bold">migabyadho.</hi></p>

<p rend="bodytext">Siloko sunakhe. Saramā sunī, tassāpaccaṃ <hi rend="bold">sārameyyo,</hi> ṇeyyo. Sundaraṃ nakhametassa <hi rend="bold">sunakho, suna</hi>ssa vā pāṭipadikassa <hi rend="bold">unakho, suna</hi> gatiyaṃ vā, kho, evaṃ sabbatra pāṭipadikavasena vā dhātuvasena vā rūpasiddhi veditabbā. <hi rend="bold">Suna</hi> gatiyaṃ, <hi rend="bold">suna</hi>ssa vā <hi rend="bold">uno. Soṇa</hi> vaṇṇagatīsu, <hi rend="bold">suna</hi> gatiyaṃ vā, ṇo, <hi rend="bold">ṇa</hi>ttaṃ, <hi rend="bold">suna</hi>ssa vā <hi rend="bold">oṇo. Kuka</hi> ādāne, uro, <hi rend="bold">kukkuro. Suna</hi> gatiyaṃ, <hi rend="bold">u</hi>ssa <hi rend="bold">vā</hi>dese <hi rend="bold">svāno, uvā</hi>dese <hi rend="bold">suvāno.</hi> Mige sarati hiṃsatīti <hi rend="bold">sāḷūro,</hi> ūro, <hi rend="bold">ra</hi>ssa <hi rend="bold">ḷo.</hi> Dīghādimhi <hi rend="bold">sūno.</hi> Ussātte <hi rend="bold">sāno. Na</hi>lope ussātte <hi rend="bold">sā,</hi> ayaṃ pume, koleyyo, migadaṃsako, bhasakopyatra, kule gehe bhavo <hi rend="bold">koleyyo.</hi> Migaṃ daṃsatīti <hi rend="bold">migadaṃsako.</hi> Bhasati bukkatīti <hi rend="bold">bhasako, bhasa</hi> bhaṇane.</p>

<p rend="bodytext">Bhesajjādiyogena, nissaggena vā ummattādibhāvamāpanno sunakho ‘‘aḷakko, atisuno’’ti ca vuccate. <hi rend="bold">Ala</hi> nivāraṇe, kammani ṇvu, dvittaḷattāni, <hi rend="bold">aḷakko.</hi> Alakkopi. Pakatiṃ atikkanto suno <hi rend="bold">atisuno.</hi></p>

<p rend="bodytext" n="520"><hi rend="paranum">520</hi><hi rend="dot">.</hi><hi rend="bold">Sādibandhanaṃ</hi> sunakhādibandhanaṃ rajjādi <hi rend="bold">gaddūlo</hi> nāma. <hi rend="bold">Gadda</hi> sadde, ulo, dīgho. Dvayaṃ dīpake. <hi rend="bold">Dīpa</hi> dittiyaṃ, ṇvu, <hi rend="bold">ciṭa</hi> pesanīye, luddena ciṭyateti <hi rend="bold">ceṭako,</hi> ṇo, sakatthe ko, <hi rend="bold">ṇvu</hi>paccayena vā siddhaṃ.</p>

<p rend="bodytext">Tikaṃ <pb ed="M" n="0.0350" /> pāse. <hi rend="bold">Bandha</hi> bandhane, kattari yu. <hi rend="bold">Gantha</hi> ganthane, <hi rend="bold">gantha</hi> koṭilye vā, <hi rend="bold">ntha</hi>ssa <hi rend="bold">ṇṭho. Pasa</hi> bādhanaphusanesu, kattari ṇo. Dvayaṃ vākarāyaṃ, yā sāṇatacādīhi migādīnaṃ bandhanatthaṃ katā. <hi rend="bold">Vaka</hi> ādāne, aro, itthiyamato ā. Mige ganthati bandhatīti <hi rend="bold">migaganthanī,</hi> ‘‘migabandhanī’’tipi pāṭho.</p>

<p rend="bodytext" n="521"><hi rend="paranum">521</hi><hi rend="dot">.</hi> Dvayaṃ kumīne. Yatra macchā pavisanteva, na nissaranti, kucchitā veṇī assā <hi rend="bold">kuveṇī,</hi> nadādi. Vajjhappattatāya kucchitā mīnā yasmiṃ <hi rend="bold">kumīnaṃ, kamu</hi> padavikkhepe vā, ino, macchādhānīpyatra, macchā ādhīyante yassaṃ <hi rend="bold">macchādhānī,</hi> yu, nadādi. Dvayaṃ jāle. Ānīyantenenāti <hi rend="bold">ānayo,</hi> ṇo, īsse, e aya. Jale hitaṃ <hi rend="bold">jālaṃ,</hi> ṇa.</p>

<p rend="bodytext">Dvayaṃ vadhaṭṭhāne. Āgantvā hananti yasmiṃ <hi rend="bold">āghātanaṃ,</hi> yu, <hi rend="bold">hana</hi>ssa <hi rend="bold">ghāto.</hi> Vadhassa māraṇassa ṭhānaṃ <hi rend="bold">vadhaṭṭhānaṃ.</hi> Dvayaṃ adhikoṭṭane. Sadā ākoṭṭanattā saha ūnenāti <hi rend="bold">sūnā, suna</hi> gatiyaṃ vā, itthiyamati a, dīghādi. <hi rend="bold">Kuṭa</hi> chedane, adhikoṭenti yasmiṃ <hi rend="bold">adhikoṭṭanaṃ.</hi></p>

<p rend="bodytext" n="522"><hi rend="paranum">522</hi><hi rend="dot">.</hi> Dvipādaṃ core. Taṃ karotīti <hi rend="bold">takkaro,</hi> theyyatthaṃ vā takkayatīti <hi rend="bold">takkaro. Takka</hi> vitakke, aro. <hi rend="bold">Musa</hi><pb ed="M" n="0.0351" /> theyye, kattari ṇvu. <hi rend="bold">Cura</hi> theyye, ṇo, curā theyyasīlamasseti vā <hi rend="bold">coro,</hi> ṇo. <hi rend="bold">Thena</hi> coriye, curādi, a. Ekaṃ asahāyaṃ agāraṃ gehaṃ ekāgāraṃ, <hi rend="bold">taṃ</hi> payojanaṃ yassa <hi rend="bold">ekāgāriko,</hi> iko. Mosatthino hyekāgāraṃ payojanaṃ. <hi rend="bold">Samā</hi>ti tulyatthā. Dassupyatra. <hi rend="bold">Daṃsa</hi> daṃsane, su, niggahītalopo.</p>

<p rend="bodytext">Tikaṃ theyyakriyāyaṃ. Thenassa kammaṃ <hi rend="bold">theyyaṃ,</hi> corassa kammaṃ <hi rend="bold">corikā.</hi> Musanaṃ <hi rend="bold">moso,</hi> bhāve ṇo. <hi rend="bold">Ve</hi> tantasantāne, <hi rend="bold">vemo,</hi> anitthī. Vāyanattho daṇḍako <hi rend="bold">vāyanadaṇḍako,</hi> vāsaradaṇḍakopi.</p>

<p rend="bodytext" n="523"><hi rend="paranum">523</hi><hi rend="dot">.</hi> Tikaṃ sutte. <hi rend="bold">Suca</hi> gatiyaṃ, to. <hi rend="bold">Tanu</hi> vitthāre, tu, tantu pume, tantapayojanattā <hi rend="bold">tantaṃ. Lepyādikammani</hi> lepanādikriyāyaṃ <hi rend="bold">pottha</hi>saddo vattati. <hi rend="bold">Ādi</hi>nā potthalikādilikhanakammaṃ gayhate, <hi rend="bold">pusa</hi> snehasecanapūraṇesu, bhāve tho. Atha vā <hi rend="bold">lepyādikammani</hi> kammakārakabhūte lepitabbādimhi <hi rend="bold">pottha</hi>saddo, tadā kammani tho, <hi rend="bold">potthaṃ.</hi></p>

<p rend="bodytext">Vatthadantakaṭṭhasiṅgādipotthalikāyaṃ <hi rend="bold">pañcālikā</hi>didvayaṃ. Pañcaṅgāni yassā santi sajīvassevāti <hi rend="bold">pañcālikā,</hi> iko. Majjhe lakārāgamo. Potthena vatthena alaṅkariyattā <hi rend="bold">potthalikā. Ala</hi> bhūsane, ṇvu. ‘‘Caturo janā potthakamaggahesu’’nti ettha <hi rend="bold">potthaka</hi>saddena vatthaṃ vuttaṃ, <hi rend="bold">pottha</hi>saddoyeva hi sakatthe <hi rend="bold">ka</hi>paccayena ‘‘potthako’’ti vutto. ‘‘Puttalikā’’tipi pāṭho, putto viya alaṅkarīyateti puttalikā, puttikāpyatra.</p>

<p rend="bodytext" n="524"><hi rend="paranum">524</hi><hi rend="dot">.</hi> Yaṃ <pb ed="M" n="0.0352" /><hi rend="bold">kūpato</hi> āvāṭato <hi rend="bold">ambuno</hi> jalassa <hi rend="bold">ubbāhanaṃ</hi> uddhāraṇaṃ bhave, taṃ ‘‘ugghāṭanaṃ, ghaṭīyanta’’miti coccate. Uddhaṃ ghaṭīyati udakanti <hi rend="bold">ugghāṭanaṃ,</hi> yu. <hi rend="bold">Ghaṭa</hi> cetāyaṃ, ghaṭīyeva uddhādhogamanavasena gamanato <hi rend="bold">ghaṭīyantaṃ, yā</hi> gatipāpuṇanesu, anto, to vā.</p>

<p rend="bodytext">Dvayaṃ mañjusāyaṃ, yā kaṭṭhehi karīyati. <hi rend="bold">Mana</hi> ñāṇe, so, jumajjho <note>manissa jūka (ṇvādi 215) uṇādivuttiyaṃ 4.77 sutte ca passitabbaṃ</note>, <hi rend="bold">pela</hi> gatiyaṃ, <hi rend="bold">pe</hi> pālane vā, lo, ḷattaṃ, <hi rend="bold">peḷā, pala</hi> rakkhaṇe vā, kattari a, asse, <hi rend="bold">peḷā.</hi> Tikaṃ pacchiyaṃ. <hi rend="bold">Piṭa</hi> saṅghāte, ṇvu, <hi rend="bold">piṭako,</hi> vuddhimhi <hi rend="bold">peṭako. Pasa</hi> pālane, chi, <hi rend="bold">pacchi,</hi> itthiyaṃ.</p>

<p rend="bodytext" n="525"><hi rend="paranum">525</hi><hi rend="dot">.</hi> Dvayaṃ kāje. Vividhaṃ bhāramābhañjanti olambanti yassaṃ <hi rend="bold">byābhaṅgī. Kajja</hi> byadhane, kattari ṇo, ekassa <hi rend="bold">ja</hi>ssa lopo, <hi rend="bold">kaca</hi> bandhane vā, adhikaraṇe ṇo, <hi rend="bold">ca</hi>ssa <hi rend="bold">jo, kājo,</hi> kācopi. <hi rend="bold">Atra</hi> kāje <hi rend="bold">avalambanaṃ</hi> vettādivikati sikkā nāma. <hi rend="bold">Saka</hi> sattiyaṃ, kattari ko, upāntassi, <hi rend="bold">sikkā,</hi> kājopi.</p>

<p rend="bodytext">Dvayaṃ upāhane. Upanayhate bandhīyateti <hi rend="bold">upāhano,</hi> vaṇṇavipariyayo, rassassa dīghatā, <hi rend="bold">vā</hi>kārena upāhanaṃ. Pajjate <pb ed="M" n="0.0353" /> yāya <hi rend="bold">pādu,</hi> u, <hi rend="bold">pādu</hi> itthī, ‘‘pannaddhī pādukā pāṇihitā padarathī’’tipi <hi rend="bold">tikaṇḍaseso</hi><note>tikaṇḍasesa 2.10.13</note><hi rend="bold">. Tabbhedā</hi> tassupāhanassa bhedā visesā pādukā nāma, <hi rend="bold">pada</hi> gamane, ṇuko, <hi rend="bold">pādukā,</hi> bahupaṭalā cammamayā kaṭṭhamayātyeke.</p>

<p rend="bodytext" n="526"><hi rend="paranum">526</hi><hi rend="dot">.</hi> Tikaṃ cammarajjuyaṃ. <hi rend="bold">Vara</hi> icchāyaṃ, <hi rend="bold">vara</hi> saṃvaraṇe vā, chadādīhi tatraṇa. <hi rend="bold">Varattā,</hi> varattaṃ, varatrā, varatrampi. <hi rend="bold">Vaddha</hi> vaddhiyaṃ, sakatthe ko, <hi rend="bold">vaddhikā.</hi> Nayhate bandhīyate yāya <hi rend="bold">naddhī, naha</hi> bandhane, to, nadādi.</p>

<p rend="bodytext">Dvayaṃ aggidīpane. <hi rend="bold">Bhasa</hi> bhāsadittīsu, dibbate aggi yāya <hi rend="bold">bhastā,</hi> to, traṇamhi bhastrā, nadādino ākatigaṇattā īpaccayābhāvo. Cammamayaṃ pasibbakaṃ <hi rend="bold">cammapasibbakaṃ,</hi> cammapasibbakāpi.</p>

<p rend="bodytext">Tejase suvaṇṇādike āvatyate yatra, sā soṇṇādyāvattanī mūsā nāma, <hi rend="bold">musa</hi> theyye, a, <hi rend="bold">mūsā,</hi> dīghādi. Kalādikaṃ yāva pādena nāmaṃ. <hi rend="bold">Kuṭa</hi> chedane, karaṇasādhanaṃ, <hi rend="bold">kūṭaṃ,</hi> dīghādi, <hi rend="bold">vā</hi>kārena kūṭo. Ayaso, ayomayo vā ghano <hi rend="bold">ayoghano.</hi></p>

<p rend="bodytext" n="527"><hi rend="paranum">527</hi><hi rend="dot">.</hi> Kammārānaṃ bhaṇḍaṃ <hi rend="bold">kammārabhaṇḍaṃ.</hi> Saṅgamma ḍaṃsatīti <hi rend="bold">saṇḍāso,</hi> ṇo, niggahītalopo, saṇḍāso, yenādittalohādi <pb ed="M" n="0.0354" /> gayhate. Dvayaṃ adhobhāgaṭṭhe ayoghane. <hi rend="bold">Muda</hi> saṃsagge, thi, <hi rend="bold">muṭṭhi,</hi> itthī. Adhikaroti yassaṃ <hi rend="bold">adhikaraṇī,</hi> yu, nadādi.</p>

<p rend="bodytext"><hi rend="bold">Tabbhastā</hi> tesaṃ kammārānaṃ bhastā aggidīpanī gaggarī nāma, yā ‘‘ukkā’’tipi vuccati, sā ca nārī, ‘‘gagga’’iti saddaṃ rātīti <hi rend="bold">gaggarī,</hi> manthaniyampi. Dvayaṃ khuddakasatthe. <hi rend="bold">Sasa</hi> hiṃsāyaṃ, tho. Piyampi phāletīti <hi rend="bold">pipphalaṃ, phala</hi> vidāraṇe.</p>

<p rend="bodytext" n="528"><hi rend="paranum">528</hi><hi rend="dot">.</hi> Dvayaṃ nikase. <hi rend="bold">Sā</hi> tanukaraṇe, yu, <hi rend="bold">ṇa</hi>ttaṃ, nikasate parikkhyate suvaṇṇanti <hi rend="bold">nikaso.</hi> Kasopi. Sūciyā nāsāvijjhanaṃ ārā, <hi rend="bold">ara</hi> gamane, ā, <hi rend="bold">ārā,</hi> cammakārānaṃ cammavedhanepi <hi rend="bold">ārā,</hi> ‘‘tikaṃ sūciya’’nti keci.</p>

<p rend="bodytext">Dvayaṃ kharapatte. Kharasamphassatāya <hi rend="bold">kharo.</hi> ‘‘Ka’’iti kacati pāṭayati <hi rend="bold">kakaco,</hi> anitthī, ‘‘kakacaṃ kharapattañce’’tya<hi rend="bold">maramālāyaṃ</hi> napuṃsakakaṇḍaṃ. <hi rend="bold">Vacchāyanasatthe</hi> vuttā gītavajjādikā vijjā catusaṭṭhikriyā, tathā āliṅganacumbanādikā ca abbhantarā catusaṭṭhikriyā <hi rend="bold">kalā</hi>saddenoccate. <hi rend="bold">Ādi</hi>nā yaṃ tatra vuttaṃ kārukammaṃ, taṃ gayhate, taṃ sabbampi kalādikaṃ <hi rend="bold">kammaṃ</hi> kriyā <hi rend="bold">sippaṃ</hi> nāma, <hi rend="bold">sī</hi> saye, po, <hi rend="bold">sappa</hi> gamane vā, upāntassi, <hi rend="bold">sippaṃ.</hi></p>

<p rend="bodytext" n="529-530"><hi rend="paranum">529-530</hi><hi rend="dot">.</hi> Patisadisaṃ <pb ed="M" n="0.0355" /> yaṃ silādinā patirūpakaṃ karīyate, tatra <hi rend="bold">paṭimā</hi>dicatukkaṃ. <hi rend="bold">Mā</hi> māne, mānamatra sadisīkaraṇaṃ, kattari, karaṇe vā a, <hi rend="bold">paṭimā,</hi> nārī. <hi rend="bold">Vamu</hi> uggiraṇe, bo, <hi rend="bold">i</hi>ttaṃ, <hi rend="bold">paṭibimbaṃ. Dhā</hi> dhāraṇe, i, <hi rend="bold">paṭinidhi,</hi> dvīsu. Paṭimānaṃ, paṭiyātanā, paṭicchāyā, paṭikatipyatra.</p>

<p rend="bodytext">Pajjaṃ sadise, tatra <hi rend="bold">samā</hi>dayo kevalā api tīsu, sadisatthe ca vattanti, <hi rend="bold">sannikāso,</hi> pana ante tayo ca uttarapadībhūtā, taṃ yathā – tena samo’yaṃ <note>taṃsamo’yaṃ (?)</note>, taṃsamamidaṃ, taṃsannikāso iccādi <note>amū nibhādayo uttarapadaṭṭhā eva sadisavacanā vāccaliṅgā siyuṃ yathā ‘‘pitunibho putto, mātunibhā kaññā, devanibhama- pacca’’miti, byākhyāsudhā 2.10.37</note>. <hi rend="bold">Sama</hi> velambe, a. Patirūpakaṃ bhajatīti <hi rend="bold">paṭibhāgo,</hi> ṇo, <hi rend="bold">kāsa</hi> dittiyaṃ, a, <hi rend="bold">sannikāso.</hi> Samānamiva naṃ dissatīti <hi rend="bold">sarikkhako, samāna</hi>ssa <hi rend="bold">so, di</hi>ssa <hi rend="bold">ri, sa</hi>ssa <hi rend="bold">kkho,</hi> sakatthe ko, <hi rend="bold">sarikkhako. Sama</hi> velambe, yu, <hi rend="bold">samāno,</hi> saha mānenāti vā <hi rend="bold">samāno.</hi> Samānaṃ katvā naṃ passatīti <hi rend="bold">sadiso, samāna</hi>ssa <hi rend="bold">so.</hi> Paricchedasadhammā tulyādhiṭṭhitāya sammito paricchinno <hi rend="bold">tulyo,</hi> sammitatthe yo, <hi rend="bold">a</hi>paccaye tulopi. <hi rend="bold">Bhā</hi> dittiyaṃ <pb ed="M" n="0.0356" />, <hi rend="bold">sannibho, nibho</hi> ca. Bhūta rūpādayopyatra, yathā pitubhūto, māturūpo.</p>

<p rend="bodytext">Tikaṃ upamāne. Upamīyate yena <hi rend="bold">opammaṃ,</hi> mana, <hi rend="bold">upa</hi>pubbo <hi rend="bold">mā</hi> māne, <hi rend="bold">yu</hi>paccaye <hi rend="bold">upamānaṃ,</hi> itthiyamati a, <hi rend="bold">upamā,</hi> upamānopameyyānaṃ sadhammattepyayaṃ, vuttañca ‘‘upamānopameyyānaṃ, sadhammattaṃ siyopamā’’ti <note>subodhālaṅkāra 176 gāthā</note>. ‘‘Yenopamīyate, yā copamīyate, tesvapi <hi rend="bold">opammā</hi>dittaya’’ntya<hi rend="bold">marasīho</hi><note>byākhyāsudhā 2.10.36</note>.</p>

<p rend="bodytext" n="531"><hi rend="paranum">531</hi><hi rend="dot">.</hi> Catukkaṃ vetane. Bharati kammakare yāya, sā <hi rend="bold">bhati,</hi>ti. <hi rend="bold">Visa</hi> peraṇe, peraṇaṃ gamanādīsu niyojanaṃ, karaṇe ṇo, <hi rend="bold">nibbeso,</hi> nivesopi. <hi rend="bold">Vī</hi> gamane, tano. Mūlena samitaṃ <hi rend="bold">mūlyaṃ, mūla</hi> patiṭṭhāyaṃ vā, karaṇe yo.</p>

<p rend="gatha1">‘‘Kammaññā tu vidhā bhaccā, bhatayo bhammavetanaṃ;</p>

<p rend="gathalast">Bharaṇyaṃ bharaṇaṃ mūlyaṃ, nibbeso paṇamiccapī’’. –</p>

<p rend="bodytext">Tya<hi rend="bold">marasīho</hi><note>amara 20.38-9</note>.</p>

<p rend="bodytext">Dvayaṃ jūte. <hi rend="bold">Ju</hi> gatijavanesu, to, dīghādi, <hi rend="bold">jūtaṃ, juta</hi> dittiyaṃ vā, karaṇe a. Kitavassa jūtakārassa kammaṃ <hi rend="bold">ketavaṃ,</hi> ṇo. Akkhavatī, paṇopyatra. Akkhā pāsakā upāyatthena assaṃ santīti, vantu, sabhāvato itthittaṃ. Paṇo aṭṭo, taṃyogā <hi rend="bold">paṇo.</hi></p>

<p rend="bodytext">Pañcakaṃ <pb ed="M" n="0.0357" /> jūtakāre. Dhāvantī atti dhutti, nipātanā, taṃyogā <hi rend="bold">dhutto,</hi> ṇo, <hi rend="bold">dhū</hi> kampane vā, to, rasso, <hi rend="bold">dhutto,</hi> sabbakīḷādipasutepyayaṃ. Akkhesu dhutto <hi rend="bold">akkhadhutto.</hi> Mariyādamatikkamma kīḷādipasuto hi ‘‘dhutto’’ti vuccati. Kitavaṃ assatthīti <hi rend="bold">kitavo,</hi> nipātanā, <hi rend="bold">kita</hi> nivāse vā, avo. Akkhehi jūtehi dibbatīti <hi rend="bold">akkhadevī,</hi> ṇī.</p>

<p rend="bodytext" n="532"><hi rend="paranum">532</hi><hi rend="dot">.</hi> Dvayaṃ pāṭibhoge, paṭibhuñjati pālayatīti <hi rend="bold">pāṭibhogo, bhuja</hi> pālane, ṇo. Paṭibhavatīti <hi rend="bold">paṭibhū.</hi> Dvayaṃ catuvīsatipāsake, yena jūtakārā dibbanti. <hi rend="bold">Aka</hi> kuṭilāyaṃ gatiyaṃ, kho, <hi rend="bold">akkho. Pasa</hi> bādhanaphusanesu, ṇvu. Devanopyatra. Dibbanti yena <hi rend="bold">devano, divu</hi> kīḷāyaṃ, yu.</p>

<p rend="bodytext">Sāraphalake <hi rend="bold">aṭṭhāpadaṃ,</hi> pume, napuṃsake vā, aṭṭhapadānyassa <hi rend="bold">aṭṭhāpadaṃ.</hi> Desantare hi caturaṅgasseva paṭṭikāyaṃ pāsakajūtampi vattate, saññāyaṃ <hi rend="bold">aṭṭha</hi>saddassa uttarapade rassassa dīghatā <note>pāṇini 6.3.125</note>. Aṭṭhapadampi. Paṭṭe ito cito ca saranti parivattantīti sārino, tesaṃ phalakaṃ <hi rend="bold">sāriphalakaṃ,</hi> sakatthe ko.</p>

<p rend="bodytext">Dvayaṃ abbhute, yena satādilābhajānivasena jūtakārādīnaṃ jayaparājayā honti. <hi rend="bold">Paṇa</hi> byavahāre, a, <hi rend="bold">paṇo,</hi> panopi. <hi rend="bold">Abbha</hi> gamane, to, <hi rend="bold">abhi</hi> sadde vā, to, asarūpadvittaṃ, abbhatopi.</p>

<p rend="bodytext" n="533"><hi rend="paranum">533</hi><hi rend="dot">.</hi> Nānādabbakate <pb ed="M" n="0.0358" /><hi rend="bold">madirābīje</hi> surābīje <hi rend="bold">kiṇṇā,</hi> kiranti nānādabbāni missībhavantyassaṃ <hi rend="bold">kiṇṇā,</hi> to. <hi rend="bold">Madhvāsave</hi> madhukapupphakate majje <hi rend="bold">madhu</hi> mataṃ, madhukapupphaṃ <hi rend="bold">madhu,</hi> tappakatattā madhu, madhukatepi majje madhu madhvāsavā vuttā, mādhavako, mādhvikampi, advīsvidaṃ.</p>

<p rend="bodytext"><hi rend="bold">Surā</hi>ntaṃ majje. <hi rend="bold">Mada</hi> ummāde, karaṇe iro. Varuṇo nāma eko jano, teneva paṭhamaṃ diṭṭhattā varuṇato jāyatīti <hi rend="bold">vāruṇī,</hi> ṇī, <hi rend="bold">vara</hi> patthanāyaṃ vā, kamme yu, assu, nadādi. Majjante yena <hi rend="bold">majjaṃ,</hi> vajādinā yo, <hi rend="bold">dya</hi>ssa <hi rend="bold">jjo</hi> ca. <hi rend="bold">Su</hi> abhisave, ro, <hi rend="bold">su</hi> savane vā, <hi rend="bold">surā.</hi> Halippiyā, hālā, gandhottamā, pasannā, irā, kādambarīpyatra. Halino balabhaddassa piyā ruccā <hi rend="bold">halippiyā. Hala</hi> vilekhane, ṇo, <hi rend="bold">hālā. I</hi> gamane, ro, <hi rend="bold">irā.</hi> Paṭhama’mayaṃ gomantha pabbate kadambakoṭare bhavā <hi rend="bold">kādambarī,</hi> tathā cāgamo ‘‘kadambakoṭare jātā, tena kādambarī matā’’ti <note>cintāmaṇiṭīkā 20.39</note>.</p>

<p rend="bodytext">Dvayaṃ tālādirasaje. Āsavanti mānapurisamadādayo yenāti <hi rend="bold">āsavo.</hi> Madaṃ janetīti <hi rend="bold">merayaṃ,</hi> ṇeyyo, asse, <hi rend="bold">da</hi>ssa <hi rend="bold">ro</hi> ca. Sīdhupyatra. Majjavisesepi tayamidaṃ vadanti, vuttañca –</p>

<p rend="gatha1">‘‘Sīdhuucchurase pakke, apakke āsavo bhave;</p>

<p rend="gathalast">Merayaṃ dhātakīpuppha-guḷadhaññambiloṭṭhita’’nti <note>cintāmaṇiṭīkā 20.42 byākhyāsudhā 2.10.41</note>.</p>

<p rend="bodytext" n="534"><hi rend="paranum">534</hi><hi rend="dot">.</hi> Dvayaṃ <pb ed="M" n="0.0359" /> pānapatte. <hi rend="bold">Sara</hi> gatiyaṃ, ṇvu. <hi rend="bold">Sara</hi> gatihiṃsācintāsu vā. <hi rend="bold">Casa</hi> bhakkhane, ṇvu, dvayaṃpyanitthī. Sīdhumhi ca <hi rend="bold">sarako.</hi></p>

<p rend="bodytext">Dvayaṃ pānamaṇḍale. Āpivanti saṃbhūya pivantyasmiṃ <hi rend="bold">āpānaṃ,</hi> yu. Pānassa maṇḍalaṃ koṭṭhaṃ <hi rend="bold">pānamaṇḍalaṃ.</hi></p>

<p rend="bodytext" n="535"><hi rend="paranum">535</hi><hi rend="dot">.</hi> Samattaliṅgāsaṅgahato asampuṇṇataṃ pariharati. <hi rend="bold">Atra</hi> asmiṃ vagge <hi rend="bold">ye yogikā</hi> saddāveṇikamāyākāracoraakkhadevippabhutayo pume <hi rend="bold">bhūrippayogattā</hi> pacurappayogadassanato <hi rend="bold">ekasmiṃ</hi> liṅge pume <hi rend="bold">īritā</hi> kathitā, te <hi rend="bold">taddhammattā</hi> taṃyogavasā ekakriyākārittā <hi rend="bold">aññavuttiyaṃ</hi> tato aññatra itthādīsu vuttiyaṃ satyaṃ <hi rend="bold">liṅgantarepi</hi> itthiliṅgādopi <hi rend="bold">neyyā</hi> upanīyā, taṃ yathā – māyākārī itthī, māyākāramidaṃ kulamiccādi. Ye tvayogikā <hi rend="bold">māgadhamālikakumbhakārā</hi>dayo, te jātivacanattā <hi rend="bold">suddā</hi>dayo viya dvīsūti.</p>

<p rend="centre">Suddavaggavaṇṇanā niṭṭhitā.</p>

<p rend="centre">Catubbaṇṇavaggavaṇṇanā samattā.</p>

<p rend="title">5. Araññavaggavaṇṇanā</p>

<p rend="bodytext" n="536"><hi rend="paranum">536</hi><hi rend="dot">.</hi> Sattakaṃ <pb ed="M" n="0.0360" /> vane. <hi rend="bold">Ara</hi> gamane, añño, <hi rend="bold">araññaṃ.</hi> Kena jalena ananaṃ pāṇamanassa <hi rend="bold">kānanaṃ, dā</hi> avakhaṇḍane, <hi rend="bold">dā</hi> chedane vā. Adhikaraṇe ṇo, ‘‘ākārantānamāyo’’ti āyo. <hi rend="bold">Daya</hi> dānagatihiṃ sādānesu vā, ṇo, <hi rend="bold">gaha</hi> upādāne <note>gāhū viloḷane (?)</note>, adhikaraṇe yu. <hi rend="bold">Vapa</hi> bījanikkhepe, ino, assittaṃ. <hi rend="bold">Vana</hi> sambhattisaddesu, kattari a, <hi rend="bold">vanaṃ.</hi> Aṭā avayavo selā atreti <hi rend="bold">aṭavi,</hi> i, <hi rend="bold">ī</hi>mhi aṭavī.</p>

<p rend="bodytext">Mahāpadumalatāvanaṃ <hi rend="bold">mahāraññaṃ,</hi> nadādi, ananto ca, <hi rend="bold">araññānī.</hi></p>

<p rend="bodytext" n="537"><hi rend="paranum">537</hi><hi rend="dot">.</hi> Nagarato nātidūrasmiṃ ṭhāne santehi abhiropito <hi rend="bold">tarusaṇḍo</hi> pūgapanasāditarusamūho atthi, so ‘‘upavana’’nti coccate, kittimavanametaṃ. Āramantyasminti <hi rend="bold">ārāmo,</hi> ṇo. Upagataṃ, uparopitaṃ vā vanaṃ <hi rend="bold">upavanaṃ.</hi></p>

<p rend="bodytext" n="538"><hi rend="paranum">538</hi><hi rend="dot">.</hi><hi rend="bold">Sabbasādhāraṇaṃ</hi> sabbalokehi sādhāraṇopabhogaṃ <hi rend="bold">raññaṃ</hi> rājūnaṃ araññaṃ ‘‘upavanaṃ, uyyāna’’mityuccate, ullokentā <pb ed="M" n="0.0361" /> yanti janā etasminti <hi rend="bold">uyyānaṃ,</hi> yu. Ākīḷopyatra.</p>

<p rend="bodytext"><hi rend="bold">Tadeva</hi> rājopavanameva upakārikāsannihitaṃ, purasannihitaṃ vā antepurācitaṃ <hi rend="bold">pamadavanā</hi>khyaṃ. Yatra antepurasahito eva rājā viharati, nāññajanappaveso. Pamadānaṃ itthīnaṃ vanaṃ <hi rend="bold">pamadavanaṃ,</hi> rasso.</p>

<p rend="bodytext" n="539-540"><hi rend="paranum">539-540</hi><hi rend="dot">.</hi> Sāntarāḷā panti, yathā – tarupanti, pāsādapanti, nirantarāḷā tu rājīti. Tatra pañcakaṃ pantiyaṃ. <hi rend="bold">Pana</hi> byavahāre, thutimhi ca, <hi rend="bold">panti. Vī</hi> gamane, thi, <hi rend="bold">vīthi. Vala</hi> saṃvaraṇe, i, <hi rend="bold">āvali.</hi> Ālipi, <hi rend="bold">ala</hi>dhātumhā i. <hi rend="bold">Si</hi> sevāyaṃ, ṇi, <hi rend="bold">seṇi. Pā</hi> rakkhaṇe, ḷi, <hi rend="bold">pāḷi,</hi> sogatepi. Dve samā. <hi rend="bold">Likha</hi> lekhane, a. <hi rend="bold">Rāja</hi> dittiyaṃ, i.</p>

<p rend="bodytext">Tipādaṃ rukkhamatte. Pādena mūlena pivatīti <hi rend="bold">pādapo,</hi> ṇo. Viṭapayogā <hi rend="bold">viṭapī. Rukkha</hi> varaṇe, a, <hi rend="bold">ruha</hi> janane vā, kho, <hi rend="bold">ha</hi>ssa <hi rend="bold">ko. Na</hi> gacchatīti <hi rend="bold">ago. Sala</hi> gamane, ṇo, sāravantatāya vā sāro, so eva <hi rend="bold">sālo,</hi> aññatropacārā. Mahiyaṃ ruhatīti, a. <hi rend="bold">Du</hi> gatiyaṃ, mo. <hi rend="bold">Tara</hi> taraṇe, u. Kuto bhūmito jāyatīti <hi rend="bold">kujo,</hi> aṅgārepi. Sākhāyogato <hi rend="bold">sākhī.</hi></p>

<p rend="bodytext"><hi rend="bold">Gamu</hi><pb ed="M" n="0.0362" /> gamane, ṇo, ‘‘gamissanto ccho vā sabbāsū’’ti ccho. Khuddo avuḍḍhippatto pādapo <hi rend="bold">khuddapādapo.</hi> Ye rukkhā <hi rend="bold">pupphaṃ vinā</hi> apupphakā phalanti, <hi rend="bold">te</hi> assatthodumbarapanasādayo ‘‘vanappatī’’ti vuccanti, vanānaṃ pati <hi rend="bold">vanappati.</hi> Pupphato jātaphalā pana ambakhajjūrādayo vānappatayo. Vanappatimhi bhavā <hi rend="bold">vānappatayo.</hi></p>

<p rend="bodytext" n="541"><hi rend="paranum">541</hi><hi rend="dot">.</hi> Yo phalapākāvasāne marati, so kadalīdhaññādiko osadhi nāma bhave, oso dhīyate yassaṃ <note>oso gloso dittibbā dhīyate’tra byākhyāsudhā 2.4.6</note>, sā <hi rend="bold">osadhi,</hi> i. <hi rend="bold">Sā</hi>saddo <hi rend="bold">osadhi</hi>saddassa itthiliṅgattadīpako.</p>

<p rend="bodytext">Dvayaṃ utuppattepi phalahīne. <hi rend="bold">Vana</hi> yācane, jho, <hi rend="bold">vañjhā,</hi> vadhati phalanti vā <hi rend="bold">vañjhā, vajā</hi>dinā yo, <hi rend="bold">jha</hi>ssa <hi rend="bold">jho,</hi> niggahītāgamo ca. Na vijjati phalametissāti <hi rend="bold">aphalā,</hi> dve tīsu. Tikaṃ vattamānaphale rukkhādo. Phalayogā, ino, vantu, ī ca.</p>

<p rend="bodytext" n="542"><hi rend="paranum">542</hi><hi rend="dot">.</hi> Catukkaṃ vikasite. <hi rend="bold">Phulla</hi> vikasane, kattari to, sañjātatthe vā ito, <hi rend="bold">phala</hi> visaraṇe vā, visaraṇaṃ vikāso, assu. <hi rend="bold">Kaca</hi> bandhane, <hi rend="bold">vi</hi>pubbo vikasane, kattari a <pb ed="M" n="0.0363" />. Vikacate vidalati visiliṭṭhadalo bhavatīti vā <hi rend="bold">vikaco,</hi> a, <hi rend="bold">vi</hi>saddo visilesajotako. <hi rend="bold">Kasa</hi> gamane, to. Dalānaṃ aññamaññaṃ visilesato samudāyo ‘‘vikasito’’tyuccate. Phuṭopyatra. <hi rend="bold">Phuṭa</hi> vikasane.</p>

<p rend="bodytext">Pādo rukkhagge. ‘‘Na nā’ggaṃ sikharaṃ siro’’ti vopālitavacanato ‘‘siraso agga’’nti na chaṭṭhīsamāso. Siro vutto. <hi rend="bold">Aja</hi> gamane, go, <hi rend="bold">aggaṃ,</hi> seṭṭhe tīsu. <hi rend="bold">Sī</hi> saye, kharo, sikhā vā cūḷā, sā viya jāyatīti <hi rend="bold">sikharo.</hi> Dvayaṃ sākhāyaṃ. <hi rend="bold">Sākha</hi> byāpane, a. ‘‘Latā vallī samākhyātā, latā sākhā ca sākhina’’nti <hi rend="bold">latā</hi> nānatthā. <hi rend="bold">Lā</hi> ādāne, to, rasso.</p>

<p rend="bodytext" n="543"><hi rend="paranum">543</hi><hi rend="dot">.</hi> Chakkaṃ patte. Dalati vikasatīti <hi rend="bold">dalaṃ,</hi> a. <hi rend="bold">Lasa</hi> kantiyaṃ, pakārena lasatīti <hi rend="bold">palāso,</hi> ṇo. <hi rend="bold">Chada</hi> saṃvaraṇe, chādīyate yena <hi rend="bold">chadanaṃ,</hi> yu. Pūrayatīti <hi rend="bold">paṇṇaṃ,</hi> nipātanā, <hi rend="bold">pata</hi> adhogamane vā, patatyacirena <hi rend="bold">paṇṇaṃ, patta</hi>ñca, to, pume. Saññāyaṃ <hi rend="bold">ṇa</hi>mhi <hi rend="bold">chado.</hi></p>

<p rend="bodytext">Dvayaṃ pattādisaṅghātavati sākhāya pabbe. <hi rend="bold">Palla</hi> gamane, avo. <hi rend="bold">Kisa</hi> gamane, yo, <hi rend="bold">lā</hi>gamo majjhe. Dvayaṃ aṅkure. Navo eva ubbhito uggato <hi rend="bold">navubbhinno. Aṅka</hi> lakkhaṇe, uro.</p>

<p rend="bodytext" n="544"><hi rend="paranum">544</hi><hi rend="dot">.</hi> Pakkaṃ yāva pādena nāmaṃ. Vikāso mukhapabuddhakalikāyaṃ makuḷādidvayaṃ. <hi rend="bold">Muca</hi> mocane, ulo, ussattaṃ, <hi rend="bold">ca</hi>ssa <hi rend="bold">ko, makuḷaṃ,</hi> makuḷo vā. <hi rend="bold">Kuṭa</hi> chedane, malo, assu, <hi rend="bold">kuṭumalo,</hi> kutumalopi. Pupphassa ca phalassa ca pakatibhūte <pb ed="M" n="0.0364" /> jālapatte <hi rend="bold">khārakā</hi>didvayaṃ. <hi rend="bold">Khura</hi> vināse. Ṇvu. <hi rend="bold">Jala</hi> dhaññe, sakatthe ko. <hi rend="bold">Jālakaṃ</hi> napuṃsake. Dvayaṃ jālakato pavuddhe pupphe, phale ca. <hi rend="bold">Kala</hi> saṅkhyāne, ṇvu, <hi rend="bold">kura</hi> sadde, ṇvu.</p>

<p rend="bodytext"><hi rend="bold">Pupphādibandhanaṃ</hi> pupphaphalānaṃ bandhanaṃ <hi rend="bold">vaṇṭaṃ</hi> nāma. Bandhīyate yena <hi rend="bold">vaṇṭaṃ,</hi> vajādi.</p>

<p rend="bodytext" n="545"><hi rend="paranum">545</hi><hi rend="dot">.</hi> Tikaṃ pupphe. <hi rend="bold">Pasu</hi> pāṇigabbhavimocane, ṇo. Khapaṇakabhāsāya rukkhopi pāṇi, vuddhādi, <hi rend="bold">pasavo. Kusa</hi> akkose, umo, <hi rend="bold">kasa</hi> gamane vā, <hi rend="bold">kāsa</hi> dittiyaṃ vā, umo, rasso. <hi rend="bold">Puppha</hi> vikasane, pupphatīti, a. <hi rend="bold">Pupphajo</hi> rajo pupphadhūlī <hi rend="bold">parāgo</hi> nāma, <hi rend="bold">ranja</hi> raṅge, ṇo.</p>

<p rend="bodytext">Madhurapuppharaso makarando nāmāti mataṃ. Makkhikā ramanti yasmiṃ <hi rend="bold">makarando,</hi> vajādi. Dvayaṃ kalikābhi ākiṇṇe pariṇāyavati. <hi rend="bold">Thu</hi> abhitthave, ṇvu, <hi rend="bold">thavako. Gudha</hi> parivedhane, ṇvu, <hi rend="bold">dha</hi>ssa <hi rend="bold">cho, gocchako.</hi></p>

<p rend="bodytext" n="546-547"><hi rend="paranum">546-547</hi><hi rend="dot">.</hi><hi rend="bold">Āme</hi> apakke phale salāṭu utto, <hi rend="bold">salāṭa</hi> bālyaparibhāsanesu, u, vijjamānabālyatāya <hi rend="bold">salāṭu</hi><pb ed="M" n="0.0365" />. Pakkantu phalaṃ nippariyāyena ‘‘phala’’mityuccate, tena ‘‘āmasmiṃ phalavohāro rūḷhiyā pavattatī’’ti ñātabbo, <hi rend="bold">phala</hi> nipphattiyaṃ, nipphatti cātra supakkattaṃ, sukkhe tu phale vāno. Tatra salāṭu vānā tīsu, yathā salāṭu jambū, salāṭavo māsā, salāṭūni kumbhaṇḍāni, vānā harīṭakī, vāno muggo, vānamambaṃ.</p>

<p rend="bodytext"><hi rend="bold">Campakādi</hi> campakaṃ karavīraṃ kadambakaṃ asokaṃ kaṇṇikāraṃ campakādīnaṃ pupphaṃ vikāro, avayavo ceti aññatthe ṇo na bhavati, tadantato pupphassuppatitato, evaṃ campakādīni kusumanāmāni napuṃsake vattanti, <hi rend="bold">ambādi</hi> dāḷimaṃ nāraṅgaṃ āmalakaṃ kuvalaṃ badaranti pakatyantarameva phale vattate, āmalakiyā kuvaliyā badariyā phalaṃ vikāro, avayavo ceti aññatthe taddhitopi noppajjate, tadantato phalassuppatitato, evaṃ ambādīni phalanāmāni napuṃsake vattanti. Mallikādayo kusumepi vattamānā <hi rend="bold">saliṅgā</hi> pakatiliṅgāabhedopacārena pavattiyā, yathā – mallikā jāti, vanamallikā iccādi. Vīhayopyabhedopacārena phalepi saliṅgā, yathā māsassa phalaṃ māso, muggassa phalaṃ muggo, evaṃ yavo, tilo, atasī, kaṅgu, dhaññaṃ.</p>

<p rend="bodytext">Tikaṃ jambuyā phale. Tatra yadā lokato phale vutti, tadā <hi rend="bold">jambu</hi>saddo pakatyantarameva phale vattate, yadā na phalavutti, tadā vikāre avayave vāno, <hi rend="bold">jama</hi> adane, bū, <hi rend="bold">jambū,</hi> pakatyantarāphale vutti. Jambuyā phalaṃ <hi rend="bold">jambuvaṃ.</hi> Jambu ca. Lokato eva phalepi vattamānā harīṭakyādayo sabhāvato itthiyaṃ bhavanti <note>amara 14.18-20</note>. Harīṭakiyā phalaṃ harīṭakī, evaṃ kosātakī, sallakī, dakkhā, kaṇḍakārikā, sephālikā iccādi, pubbe viya vikārāvayavatthesu paccayābhāvo, assatthādikaṃ chakkameva taddhitantaṃ assatthādīnaṃ <pb ed="M" n="0.0366" /> phale vattamānānaṃ napuṃsakaṃ siyā rūpabhedo, yathā – assatthassa phalaṃ <hi rend="bold">assatthaṃ,</hi> veṇuno phalaṃ <hi rend="bold">veṇavaṃ,</hi> pilakkhassa phalaṃ <hi rend="bold">pilakkhaṃ,</hi> nigrodhassa phalaṃ <hi rend="bold">nigrodhaṃ,</hi> iṅgudiyā phalaṃ <hi rend="bold">iṅgudaṃ,</hi> brahatiyā phalaṃ <hi rend="bold">brāhataṃ,</hi> vidārī aṃsumatī gambhariyādayo mūle, pupphepi saliṅgā <note>amara 14.18-20</note>. <hi rend="bold">Pāṭalā</hi>saddo pana abhedavatticchāyaṃ mūle pupphepi vattamāno sabhāvato itthiliṅgo, bhedavatticchāyaṃ vikāre avayave vā <hi rend="bold">ṇa</hi>mhi pāṭalaṃ <note>amara 14.18-20</note>. Dvayaṃ sākhāpallavādisamudāyalakkhaṇe ābhoge, <hi rend="bold">viṭa</hi> vedhane, <hi rend="bold">viṭa</hi> akkose vā, apo, <hi rend="bold">pa</hi>ssa <hi rend="bold">bha</hi>tte <hi rend="bold">viṭabhī,</hi> nadādi.</p>

<p rend="bodytext" n="548"><hi rend="paranum">548</hi><hi rend="dot">.</hi><hi rend="bold">Mūlamārabbha</hi> mūlato paṭṭhāya <hi rend="bold">sākhanto</hi> sākhāvadhi tarussa bhāgo <hi rend="bold">khandho</hi> nāma, yo ‘‘pakaṇḍo’’tipi vuccati, <hi rend="bold">khanu</hi> avadāraṇe, dho, <hi rend="bold">khandho, khāda</hi> bhakkhane vā, ko, ‘‘khādāmagamānaṃ khandhandhagandhā’’ti <hi rend="bold">khandhā</hi>deso, kalopo.</p>

<p rend="bodytext"><hi rend="bold">Rukkhacchidde</hi> rukkhādīnaṃ vivare <hi rend="bold">koṭaro. Kuṭa</hi> chedane, aro, <hi rend="bold">koṭaro,</hi> nikkuhopi. Dve samā. <hi rend="bold">Kāsa</hi> dittiyaṃ, kāsate agginā dippateti <hi rend="bold">kaṭṭhaṃ,</hi> to, <hi rend="bold">ta</hi>ssa <hi rend="bold">ṭṭho,</hi> rasso ca, <hi rend="bold">kasa</hi> gamane vā, to, <hi rend="bold">kaṭṭhaṃ. Dara</hi> vidāraṇe, ṇu.</p>

<p rend="bodytext" n="549"><hi rend="paranum">549</hi><hi rend="dot">.</hi> Tikaṃ mūle. <hi rend="bold">Vu</hi> saṃvaraṇe, do, niggahītāgamo, <hi rend="bold">budha</hi> gamane vā, a, <hi rend="bold">dha</hi>ssa <hi rend="bold">do. Mūla</hi> patiṭṭhāyaṃ, ṇo, <hi rend="bold">pāda</hi>saddena <pb ed="M" n="0.0367" /> tappariyāyā caraṇatthā sabbe saṅgahitā, pādasadisattā <hi rend="bold">pādo,</hi> dvayaṃ chinnassa tarukkhandhassa bhūmiṭṭhabhāge. <hi rend="bold">Saṅka</hi> saṅkāyaṃ, u, <hi rend="bold">saka</hi> sattiyaṃ vā, niggahītāgamo. <hi rend="bold">Khanu</hi> avadāraṇe, ṇu, <hi rend="bold">khāṇu.</hi> Dhuvopi, dhuvati thirāyateti <hi rend="bold">dhuvo, dhu</hi> gatitheriyesu, a, <hi rend="bold">uvā</hi>deso.</p>

<p rend="bodytext">Dvayaṃ vidāriyādīnaṃ kande. Kuyaṃ pathaviyaṃ ruhatīti <hi rend="bold">kuruhāṭaṃ,</hi> aṭo, <hi rend="bold">kanda</hi> avhāne, rodane ca, ‘‘karahāṭo’mbujakande, puppharukkhabhītesu ce’’ti <hi rend="bold">nānatthasaṅgahe.</hi> Dvayaṃ halādīnaṃ kalīre. <hi rend="bold">Kala</hi> saṅkhyāne, īro. <hi rend="bold">Masa</hi> āmasane, thako, matthake sīse vā jāto <hi rend="bold">matthako.</hi></p>

<p rend="bodytext" n="550"><hi rend="paranum">550</hi><hi rend="dot">.</hi> Dve samā. Abhinavaniggatā āyatā sakusumā, kusumasuññā ca <hi rend="bold">mañjarī,</hi> vallarī tu tadaññāpi, yathā tālavallarī, <hi rend="bold">vala, valla</hi> saṃvaraṇe, aro, nadādi. Muñjayogato <hi rend="bold">mañjarī,</hi> ro, nadādi, ussattañca, dvepi nārī. Dvayaṃ latāyaṃ. <hi rend="bold">Valla</hi> saṃvaraṇe, nadādi. Latā vuttā, ‘‘latā patāninī vallī matakīthā’’ti halāyudho.</p>

<p rend="bodytext"><hi rend="bold">Akkhandho</hi> appakkhaṇḍo, bahupattatacadaṇḍikādi. Yo vā tanupakaṇḍo vaṃsanaḷādi, so ‘‘thambo, gumbo’’ti coccate, <hi rend="bold">thaka</hi> saṃvaraṇe, bo, <hi rend="bold">ka</hi>ssa <hi rend="bold">mo. Gupa</hi> rakkhaṇe, bo, <hi rend="bold">pa</hi>ssa <hi rend="bold">mo.</hi> Patāno sākhāpattacayo, tena yuttā gorakkhā <pb ed="M" n="0.0368" /> tambūli dhivusajīmūta gaḷojhādikā latā, sā <hi rend="bold">vīru</hi> nāma, vividhehi ruhatīti katvā, kvi, <hi rend="bold">vīru,</hi> dīghādi, gumbinīpi.</p>

<p rend="bodytext" n="551"><hi rend="paranum">551</hi><hi rend="dot">.</hi> Pajje pādena nāmaṃ. Yatra dvayaṃ ‘‘bodhirukkho’’ti saññite buddhassa bhagavato sabbaññutaññāṇappaṭilābhaṭṭhānabhūte dumarāje, aññatra tūpacārā. Assaṃ sabbaññutaññāṇaṃ tiṭṭhati etthāti <hi rend="bold">assattho, ṭha</hi>ssa <hi rend="bold">tho,</hi> dvittaṃ, māravijayasabbaññutaññāṇappaṭilābhādikehi bhagavantaṃ assāsetīti vā <hi rend="bold">assattho, ā</hi>pubbo <hi rend="bold">sāsa</hi> anusiṭṭhiyaṃ, tosane ca vattati, to, rasso. Sabbaññutaññāṇaṃ bujjhati etthāti <hi rend="bold">bodhi, budha</hi> avagamane, i, <hi rend="bold">bodhi,</hi> dvīsu. Caladalo, pippalo, kuñjarāsanopi. Dvayaṃ bahupāde. Adhobhāgaṃ rundhatīti <hi rend="bold">nigrodho,</hi> usso, <hi rend="bold">gā</hi>gamo ca. <hi rend="bold">Vaṭa</hi> vedhane, vaṭatīti, a.</p>

<p rend="bodytext">Dvayaṃ kabiṭṭhe. Kavimhi vānare tiṭṭhatīti <hi rend="bold">kabiṭṭho</hi><note>pāyena kapayo tiṭṭhanti atra kapittho (cintāmaṇiṭīkā 14.21)</note> ‘‘vānare paṇḍite kavī’’ti <hi rend="bold">vopālito,</hi> tathā <hi rend="bold">kapittho,</hi> to, <hi rend="bold">ṭha</hi>ssa <hi rend="bold">tho</hi> ca. Dadhittho, ambilaphalopi. Dvayaṃ udumbare. Yaññakammānamaṅgo ekaṅgattā <hi rend="bold">yaññaṅgo, dubbī</hi> hiṃsāyaṃ, aro, niggahītāgamo, ekassa <hi rend="bold">ba</hi>ssa lopo ca. Jantuphalo hemaduddhopi.</p>

<p rend="bodytext" n="552"><hi rend="paranum">552</hi><hi rend="dot">.</hi> Dvayaṃ <pb ed="M" n="0.0369" /> koviḷāre.</p>

<p rend="gatha1">‘‘Sukapadāccharo campo,</p>

<p rend="gatha2">Koviḷāro tu kañcano;</p>

<p rend="gatha3">Pubbo sito paro ratto,</p>

<p rend="gathalast">Yugapattā ubhopite’’ti <note>cintāmaṇiṭīkā 14.22</note>.</p>

<p rend="bodytext">Hi <hi rend="bold">ratanakoso,</hi> kañjanālakopyatra. Yugaṃ yamakaṃ pattamassa.</p>

<p rend="bodytext">Tipādaṃ uddāle. <hi rend="bold">Vātaṃ</hi> uddālatīti <hi rend="bold">uddālo.</hi> Siṅgārādīnaṃ saññāvasena rukkhānaṃ rājā <hi rend="bold">rājarukkho,</hi> vātarogahanane rājabhūto rukkho vā <hi rend="bold">rājarukkho.</hi> Katā mālā assa pupphehīti <hi rend="bold">katamālo,</hi> siṅgārappakāso. Indati paramissariyaṃ karoti vātahananeti <hi rend="bold">indīvaro,</hi> īvaro, indiyā sakkassa bhariyāya icchitabbattā vā <hi rend="bold">indīvaro.</hi> Caturaṅgulo, ārevato, suvaṇṇakopi.</p>

<p rend="bodytext" n="553"><hi rend="paranum">553</hi><hi rend="dot">.</hi> Dvayaṃ jambhīre, yassa phalamambilaṃ hoti. Ambilattā dantassa saṭho <hi rend="bold">dantasaṭho. Saṭha</hi> ketavahiṃsāsaṃkilesesu, a. <hi rend="bold">Jamu</hi> adane, īro, <hi rend="bold">bha</hi>nto ca, <hi rend="bold">jambha</hi> gattavināme vā, jambho, jambhalo, jambīropi. Dvayaṃ varaṇe. <hi rend="bold">Vara</hi> icchāyaṃ <pb ed="M" n="0.0370" />, yu. <hi rend="bold">Kala</hi> saṅkhyāne, iro, nadādi, rassanto. Varuṇo, tittasākopi.</p>

<p rend="bodytext">Dvayaṃ phalahare. ‘‘Ko ayaṃ, suko’’ti vimatuppattikarapattakusumatāya <hi rend="bold">kiṃsuko.</hi> Pāri samuddo, tatra bhaddo pāribhaddo, so eva <hi rend="bold">pāḷibhaddo,</hi> koviḷāro, taṃsaṇṭhānapattakusumatāya <hi rend="bold">pāḷibhaddo.</hi> Dvayaṃ vidule, yo abbhasamaye pupphati. <hi rend="bold">Vaja</hi> gamane, ulo. <hi rend="bold">Vī</hi> pajane, aso, <hi rend="bold">to</hi>nto ca, <hi rend="bold">vi</hi>pubbo <hi rend="bold">ata</hi> sātaccagamane vā, aso. Vānīropi.</p>

<p rend="bodytext" n="554"><hi rend="paranum">554</hi><hi rend="dot">.</hi> Dvayaṃ pītane, yassa pattaphalāni ambilāni, pūgaphalappamāṇañca phalaṃ, sallakīrukkhasaṇṭhāno ca, so rukkho. <hi rend="bold">Amba</hi> sadde, aṭo, sakatthe ko. <hi rend="bold">Pī</hi> tappanakantīsu, tano, pītiṃ vā tanotīti <hi rend="bold">pītano,</hi> sakatthe ko. Dvayaṃ guḷapupphe. <hi rend="bold">Mana</hi> ñāṇe, ko, <hi rend="bold">madhvā</hi>deso ca. Madhunāmo dumo <hi rend="bold">madhuddumo.</hi> Dvayaṃ ‘‘lambū’’ti khyāte. Guḷo viya sātena phalamassa <hi rend="bold">guḷaphalo. Pīla</hi> patitthambhe, u. Dvayaṃ tikkhagandhe. Sobhaṃ janetīti <hi rend="bold">sobhañjano,</hi> sobhaṃ visañjanametena hetubhūtenāti vā <hi rend="bold">sobhañjano.</hi> Vuttañca –</p>

<p rend="gatha1">‘‘Sirīsapupphassa rasena bhāvitaṃ,</p>

<p rend="gatha2">Sahassavāraṃ marīcaṃ sitavhayaṃ;</p>

<p rend="gatha3">Etena samanti visāhi sambhavā,</p>

<p rend="gathalast">Katañjanasnehanapādanatthuto’’ti.</p>

<p rend="bodytext"><hi rend="bold">Si</hi> sevāyaṃ, viddhavināsanatthaṃ sevīteti <hi rend="bold">siggu,</hi> gu, thī. Cittahārī, pabhañjano, viddhavināsanopi.</p>

<p rend="bodytext" n="555"><hi rend="paranum">555</hi><hi rend="dot">.</hi> Dvayaṃ <pb ed="M" n="0.0371" /> visālatace, yo sarade pupphati pupphaṃ. Sattapaṇṇānyassa <hi rend="bold">sattapaṇṇī</hi> pume. Chattamiva paṇṇamassa <hi rend="bold">chattapaṇṇo.</hi> Visamacchadopi, sattapaṇṇattā visamacchado. Dvayaṃ rathaddume. Rathaṃ tanoti yena <hi rend="bold">tiniso,</hi> iso. Atipamuccati dāhapittamaneneti <hi rend="bold">atimuttako.</hi> Cittakipi.</p>

<p rend="bodytext">Dvayaṃ vātapothe, paṃ vātaṃ lunātīti <hi rend="bold">palāso,</hi> aso. ‘‘Patte palāsaṃ so rukkhe, pītaharitakiṃ suke’’ti hi <hi rend="bold">ruddo.</hi> Vātapothopi, vātassa potho <hi rend="bold">vātapotho, putha</hi> hiṃsāyaṃ.</p>

<p rend="bodytext">Dvayaṃ ‘‘putīti’’ khyāte. Hatajantupamohasaṅkhātāriphalatāya <hi rend="bold">ariṭṭho,</hi> nipātanā <hi rend="bold">hanti</hi>ssa <hi rend="bold">ṭṭho,</hi> taṃrogārivantajanehi icchitabbaphalattā vā <hi rend="bold">ariṭṭho, isu</hi> icchāyaṃ. <hi rend="bold">Phaṇa</hi> gatiyaṃ, ilo, asse.</p>

<p rend="bodytext" n="556"><hi rend="paranum">556</hi><hi rend="dot">.</hi> Tikaṃ siriphale. <hi rend="bold">Mala</hi> dhāraṇe, ūro. <hi rend="bold">Bila</hi> bhedane, ṇuvo, <hi rend="bold">beluvo. La</hi>paccaye <hi rend="bold">billo.</hi> Saṇḍilyo, selusopi. ‘‘Munippabhede mālūre, saṇḍilyo pādapantare, naṭe bille ca seluso’’ti <note>cintāmaṇiṭīkā 14.32</note><hi rend="bold">rabhaso.</hi></p>

<p rend="bodytext">Dvayaṃ <pb ed="M" n="0.0372" /> tuṅge. Pumanāmo nāgo rukkho <hi rend="bold">punnāgo.</hi> ‘‘Punnāge puriso tuṅgo, kesaro devavallabho’’ti <note>amara 14.25</note> hya<hi rend="bold">marasīho,</hi> dīgho, ‘‘pumassa liṅgādīsu samāsesū’’ti <hi rend="bold">a</hi>kāralopo ca. Atisayapupphakesaravantatāya <hi rend="bold">kesaro, kisa</hi> tanukaraṇe vā, aro, pupphakesayuttatāya vā <hi rend="bold">kesaro,</hi> ro.</p>

<p rend="bodytext">Dvayaṃ loddamatte. <hi rend="bold">Sala</hi> gamanattho, avo. Rattakaphapittasote lunātīti <hi rend="bold">loddo,</hi> ddo. Tiriṭo, sāvaropi. ‘‘Sāvaro aparādhe ca, lodde pāpe ca kathyate’’ <note>cintāmaṇiṭīkā 14.33</note> tya<hi rend="bold">jayo.</hi> Dvayaṃ dhanupaṭṭe phalini. <hi rend="bold">Pī</hi> pāne, alo, <hi rend="bold">ī</hi>ssa <hi rend="bold">iyā</hi>deso. Sannakā tāpasā, tesaṃ du dumo <hi rend="bold">sannakaddu,</hi> ‘‘sannakaddu cāpapaṭā, varaṇo tāpasappiyo’’ti <note>cintāmaṇiṭīkā 14.35</note> hi <hi rend="bold">kosantare.</hi></p>

<p rend="bodytext" n="557"><hi rend="paranum">557</hi><hi rend="dot">.</hi> Dvayaṃ ‘‘mhanakū’’iti khyāte. Likuco nāma ḍahurukkho, tagguṇattā <hi rend="bold">likocako,</hi> saññāyaṃ ko. <hi rend="bold">Aṅka</hi> lakkhaṇe, olo, <hi rend="bold">aṅkolo.</hi> Dvayaṃ kumbhe. Rogaharaṇe garunopi vejjassa garu <hi rend="bold">guggulu,</hi> nipātanā. <hi rend="bold">Kusa</hi> chedane, ṇvu. Kumbho, puropi.</p>

<p rend="gatha1">‘‘Rāsibhede gajamuddhaṃse,</p>

<p rend="gatha2">Kumbhakaṇṇasuke ghaṭe;</p>

<p rend="gatha3">Kāmuke vāranāriyañca,</p>

<p rend="gathalast">Kumbho klīvantu vaggulumhī’’ti <note>cintāmaṇiṭīkā 14.34</note>.</p>

<p rend="bodytext"><hi rend="bold">Rabhaso. Pura</hi> aggagamane, ṇo, puro.</p>

<p rend="bodytext">Dvayaṃ <pb ed="M" n="0.0373" /> ambe. <hi rend="bold">Ama</hi> gatiyaṃ, bo, <hi rend="bold">amba</hi> sadde vā, a. <hi rend="bold">Cuti</hi> āsecane, rakkhaṇe ca, a, <hi rend="bold">cu</hi> cavane vā, to, dīghādi. Rasālopi, rasaṃ lātīti <hi rend="bold">rasālo,</hi> dīgho. <hi rend="bold">Eso</hi> ambo <hi rend="bold">sugandhavā</hi> atisayagandhayutto samāno ‘‘saho, sahakāro’’ti coccate. <hi rend="bold">Saha</hi> sattiyaṃ, sugandhaṃ kattuṃ sahatīti <hi rend="bold">saho,</hi> a. Sahanaṃ saho, taṃ karotīti <hi rend="bold">sahakāro,</hi> hā vā pamudā, tāya saha vattatīti saho, sahaṃ samudaṃ karotīti <hi rend="bold">sahakāro.</hi></p>

<p rend="bodytext" n="558"><hi rend="paranum">558</hi><hi rend="dot">.</hi> Dvayaṃ setambe. <hi rend="bold">Puṇḍa</hi> puṇḍane. <hi rend="bold">Puṇḍa</hi> khaṇḍanetyeke, ṇvu, assī, <hi rend="bold">arā</hi>gamo ca. Setavaṇṇo ambo <hi rend="bold">setambo.</hi> Dvayaṃ bahuvārake, yassa phalāni atipicchilāni. <hi rend="bold">Si</hi> bandhane, lu, <hi rend="bold">sala</hi> gamanattho vā, u, asse. Picchilattā bahūni vārīni yasmiṃ <hi rend="bold">bahuvārako,</hi> saññāyaṃ ko. Sīto, uddālo, kaphalopi.</p>

<p rend="bodytext">Dvayaṃ kāsmariyaṃ. Sirimantāni paṇṇāni yassā <hi rend="bold">sepaṇṇī,</hi> nadādi, <hi rend="bold">sirī</hi>saddassa <hi rend="bold">se.</hi> Kasmīradesajattā <hi rend="bold">kāsmarī, kāsa</hi> dittiyaṃ vā, maro, nadādi. Madhupaṇṇī, bhaddapaṇṇīpi. Dvayaṃ sakaṇṭakambilaphalarukkhe. Sakaṇṭakattā kucchitaṃ lātīti <hi rend="bold">kolī,</hi> nadādi. <hi rend="bold">Vada</hi> theriye, aro, nadādi. Kuvalī, kakkandhūpi.</p>

<p rend="bodytext" n="559"><hi rend="paranum">559</hi><hi rend="dot">.</hi> Dvayaṃ <pb ed="M" n="0.0374" /> tassā koliyā phale. Koliyā phalaṃ <hi rend="bold">kolaṃ.</hi> Badariyā ayaṃ avayavo <hi rend="bold">badaro.</hi> Kuvalaṃ, phenilaṃ, sovīrampi. ‘‘Sotañjane tu sovīraṃ, kañjike badarepi ce’’ti <note>cintāmaṇiṭīkā 14.36</note><hi rend="bold">rabhaso.</hi> Dvayaṃ assatthakulasambhūte rukkhapāsāṇādīsu sañjātarukkhe. Pilaṃ paraṃ nissayabhūtaṃ kasatīti <hi rend="bold">pilakkho, kasa</hi> vilekhane, <hi rend="bold">sa</hi>ssa <hi rend="bold">kha</hi>ttādi nipātanā. Akhādanīyaphalatāya virūpaṃ phalamassatthīti <hi rend="bold">pipphalī,</hi> ī, nadādi, <hi rend="bold">vi</hi>ssapi ca.</p>

<p rend="bodytext">Dvayaṃ toyādivāpiniyaṃ, yassā mūlaṃ mahāpañcamūle paviṭṭhaṃ. <hi rend="bold">Paṭa</hi> gamane, alo, nadādi, <hi rend="bold">pāṭalī,</hi> pāṭalāpi. Kaṇhaṃ pupphavaṇṭaṃ yassā sā <hi rend="bold">kaṇhavaṇṭā,</hi> kāsmariyampi. Alippiyaṃ, tambapupphipyatra. Dvayaṃ gandhile. Sāduphalatāya sādu ca so kaṇṭasahitatāya kaṇṭo ceti <hi rend="bold">sādukaṇṭo.</hi> Sakaṇṭakatāya attānaṃ virūpaṃ karotīti <hi rend="bold">vikaṅkato,</hi> dvittaṃ, niggahītāgamo ca.</p>

<p rend="bodytext" n="560"><hi rend="paranum">560</hi><hi rend="dot">.</hi> Catukkaṃ tinduke. <hi rend="bold">Tanu</hi> vitthāre, uko, <hi rend="bold">da</hi>nto ca. <hi rend="bold">Tidi</hi> hiṃsāyaṃ vā, u, saññāyaṃ ko. Kāḷo khandho pakaṇḍo yassāti. <hi rend="bold">Tima</hi> addabhāve, ūso, sakatthe ko, <hi rend="bold">vara</hi>nto ca. <hi rend="bold">U</hi>paccaye <hi rend="bold">timbaru.</hi></p>

<p rend="bodytext">Dvayaṃ <pb ed="M" n="0.0375" /> tambaphale. Irāvatī nadī, paṭhamakāle tassā tīre jāto <hi rend="bold">erāvato.</hi> Nāraṃ vuccati nīraṃ, taṃ gacchatīti <hi rend="bold">nāraṅgo.</hi> Dvayaṃ makkaṭatinduke. <hi rend="bold">Kula</hi> saṅkhyāne, ṇvu. Kākendu, kākalukopi.</p>

<p rend="bodytext" n="561"><hi rend="paranum">561</hi><hi rend="dot">.</hi> Tikaṃ kadambe. Kaṃ vātaṃ dametīti <hi rend="bold">kadambo,</hi> bo. Pinetīti <hi rend="bold">piyako,</hi> ṇvu, <hi rend="bold">iyā</hi>deso. Nayati mudaṃ <hi rend="bold">nīpo,</hi> po. Dvayaṃ, vidarukkhe, yassa niyyāsena peḷādayo limpanti. <hi rend="bold">Bhala, bhalla</hi> paribhāsanahiṃsādānesu, nadādi, aññatra to, <hi rend="bold">ka</hi>nto ca, <hi rend="bold">bhallātako,</hi> tīsvayaṃ. Arukaro, aggimukhopi.</p>

<p rend="bodytext">Dvayaṃ ‘‘pāvusā’’iti khyāte. <hi rend="bold">Jhapa</hi> dāhe, ṇvu. <hi rend="bold">Pa</hi>ssa <hi rend="bold">vo. Paca</hi> pāke, ulo. Dvayaṃ sirimati, yassa phalāni marīcappamāṇāni, ambilāni ca. <hi rend="bold">Tila</hi> gamane, ṇvu. <hi rend="bold">Khura</hi> chedane, ṇvu.</p>

<p rend="bodytext" n="562"><hi rend="paranum">562</hi><hi rend="dot">.</hi> Dvayaṃ ambilikāyaṃ. <hi rend="bold">Ci</hi> cayane, co, <hi rend="bold">cica</hi> ādānasaṃvaraṇesu vā. <hi rend="bold">Tanu</hi> vitthāre, ambilarasaṃ tanotīti <hi rend="bold">tintiṇī,</hi> dvittamittaṃ, <hi rend="bold">ṇa</hi>ttañca, nadādi. Dvayaṃ ambilaṅkuraphale setarukkhe. Gadrabhaṇḍappamāṇaphalattā <hi rend="bold">gaddabhaṇḍo, ra</hi>lopo. <hi rend="bold">Kapi</hi> calane, tano, dīgho āgamassa. Kandarālo, pilakkhopi.</p>

<p rend="bodytext">Tikaṃ <pb ed="M" n="0.0376" /> sālarukkhe. <hi rend="bold">Sala</hi> gamane, ṇo, sāravantatāya vā <hi rend="bold">sālo.</hi> Assakaṇṇasadisapaṇṇatāya <hi rend="bold">assakaṇṇo. Sanja</hi> saṅge, a, <hi rend="bold">sajja</hi> adane vā, a. Dvayaṃ nadīsajje. <hi rend="bold">Ajja</hi> ajjane, uno. <hi rend="bold">Kaka</hi> lolye, udho. Vīrataru, indadumopi.</p>

<p rend="bodytext" n="563"><hi rend="paranum">563</hi><hi rend="dot">.</hi> Tikaṃ mucalinde. <hi rend="bold">Cula</hi> nimujjane. <hi rend="bold">Mucala</hi> saṅgāte, indo. <hi rend="bold">Nīpo</hi> kadambepi. Tikaṃ pītasāle. <hi rend="bold">Piyako</hi> kadambepi. <hi rend="bold">Asa</hi> bhakkhane, yu, pītapuppho sālo rukkho <hi rend="bold">pītasālo.</hi> Bandhūkapuppho, jīvakopi.</p>

<p rend="bodytext">Dvayaṃ jhāṭaliyaṃ. Gāvo lihantīti <hi rend="bold">golīso, ha</hi>ssa <hi rend="bold">so. Jhaṭa</hi> saṅghāte, alo. Jhāṭalo, pāṭalipupphākāro dīghaphalo rukkho. Pamokkhopi.</p>

<p rend="bodytext" n="564"><hi rend="paranum">564</hi><hi rend="dot">.</hi> Dvayaṃ rājāyatane, khīravantatāya <hi rend="bold">khīrikā.</hi> Devarājassa nivāsanaṭṭhānabhūtattā <hi rend="bold">rājāyatanaṃ,</hi> piyālepi. Dvayaṃ kapphale. Kucchitena phalena umbhati pūratīti <hi rend="bold">kumbho.</hi> Kucchitena modatīti <hi rend="bold">kumudikā,</hi> ṇvu.</p>

<p rend="bodytext">Dvayaṃ guvākarukkhe, yassa phalena tambūlanāmaṃ jāyati. <hi rend="bold">Pūja</hi> pūjāyaṃ, ṇo, <hi rend="bold">ja</hi>ssa <hi rend="bold">go. Kamu</hi> icchāyaṃ, hetukattari ṇvu. Khapuropi. Dvayaṃ lohitalodde. Paṭṭiityākhyā yassa <hi rend="bold">paṭṭi</hi><pb ed="M" n="0.0377" />. ‘‘Paddhī’’tipi pāṭho. Asmiṃ pakkhitte lākhā rattā bhavatīti <hi rend="bold">lākhāpasādano.</hi> Kamukopi.</p>

<p rend="bodytext" n="565"><hi rend="paranum">565</hi><hi rend="dot">.</hi> Dvayaṃ iṅgudiyaṃ, ayañca kaṇṭakī bāhulyena majjhimadese jāyate. <hi rend="bold">Iṅga</hi> gamanattho, ido, issu, nadādi. Tāpaso payujjamānaphalakatāya <hi rend="bold">tāpasataru.</hi> Dvayaṃ ‘‘bhujapatto’’itikhyāte sundaratace rukkhe, yassa tace mantakkharāni likhanti. Bhujo pāṇi, taṃsadisapattatāya <hi rend="bold">bhujapatto.</hi> Mantalekhakehi ābhujitatacavantatāya <hi rend="bold">ābhujī.</hi> Bhūjo, cammī, muduttacopi.</p>

<p rend="bodytext">Dvayaṃ simbaliyaṃ. Picchāyogā <hi rend="bold">picchilā,</hi> ilo. <hi rend="bold">Samba</hi> maṇḍale, ali, assi. ‘‘Picchilā pūraṇī mocā, thirāyu simbalī dvisū’’ti <note>amara 14.46</note><hi rend="bold">amarakoso.</hi> Dvayaṃ picchilākāre kaṇṭakasahite rukkhe. <hi rend="bold">Ruca</hi> dittiyaṃ, hetukattari yu, <hi rend="bold">kuṭa</hi> koṭilye, kattari ṇo, koṭo asimbali samānopi simbalisadisākāradassanato <hi rend="bold">koṭasimbali,</hi> pume. Kasambalopi.</p>

<p rend="bodytext" n="566"><hi rend="paranum">566</hi><hi rend="dot">.</hi> Dvayaṃ ‘‘kaṇṭakarañja’’iti khyāte kaṇṭakini karañjagumbe, yaṃ loke ‘‘kalino’’ti vuccati. <hi rend="bold">Kara</hi> hiṃsāyaṃ, <hi rend="bold">kara</hi>to <pb ed="M" n="0.0378" /> ririyā. <hi rend="bold">Pū</hi> pavane, iko, <hi rend="bold">to</hi>nto ca. Pūtikarajo, kalimārakopi, kalino. Dvayaṃ dālimapupphākāre pītanāsakarukkhe. <hi rend="bold">Ruha</hi> janane, ṇī. Lohitapupphatāya <hi rend="bold">rohitako.</hi></p>

<p rend="bodytext">Dvayaṃ eraṇḍe. <hi rend="bold">Eraḍi</hi> hiṃsāyaṃ. Vātaṃ eraṇḍatīti <hi rend="bold">eraṇḍo,</hi> ṇo. <hi rend="bold">Maṇḍa</hi> bhūsane, īsaṃpasannatelatāya vā <hi rend="bold">āmaṇḍo,</hi> āmaṃ vā vātaṃ, taṃ dāyatīti <hi rend="bold">āmaṇḍo. Dā</hi> avakhaṇḍane, <hi rend="bold">dā</hi>ssa <hi rend="bold">ḍo.</hi> Cittako, cañcupi.</p>

<p rend="bodytext">‘‘Aggisaññepi cittako, pume eraṇḍake cañcu.</p>

<p rend="bodytext">Pakkhituṇḍe thiyaṃ mato’’.</p>

<p rend="bodytext">Dvayaṃ sivārukkhe. Sattuyuttaphalatāya <hi rend="bold">sattuphalā.</hi> Gaṇḍaṃ sametīti <hi rend="bold">samī,</hi> a, nadādi, pāribhaddakepi. Garudāru, pūtikaṭṭhampi.</p>

<p rend="bodytext" n="567"><hi rend="paranum">567</hi><hi rend="dot">.</hi> Dvayaṃ karañje. Nattaṃ rattā mālā yassa. Kaṃ rañjayatīti <hi rend="bold">karañjo,</hi> ṇo. Cillavillo, karajopi. Dvayaṃ khadire. <hi rend="bold">Khada</hi> hiṃsāyaṃ, theriye ca. Khadanti dantā yenāti <hi rend="bold">khadiro,</hi> iro. Dantā dhāvanti yena nirogattāti <hi rend="bold">dantadhāvano,</hi> yu, <hi rend="bold">dhāva</hi> gatisuddhiyaṃ. Gāyattī, bālatanayopi. ‘‘Gāyattī khadire itthī, chandasipi chaḷakkhare’’ti <note>cintāmaṇiṭīkā 14.49 byākhyāsudhā 2.4.50</note><hi rend="bold">rabhaso.</hi> Bālo sukhumo pattasaññito tanayo yassa <hi rend="bold">bālatanayo.</hi> Dvayaṃ pītasāre khadire. Khadirādikantu pītasāre. Setavaṇṇatāya <pb ed="M" n="0.0379" /> somo kappūrasadiso vakko vakkalametassa <hi rend="bold">somavakko.</hi> ‘‘Somo kuvere pitudevatāyaṃ, vasuppabhede vasudhākare ca. Dibbosadhī somalatā samīraṇe, kappūranīresu ca vānare cā’’ti <hi rend="bold">nānatthasaṅgaho.</hi> Īsaṃ khuddakaṃ dalametassa <hi rend="bold">kadaro, la</hi>ssa <hi rend="bold">ro.</hi> Dvayaṃ piṇḍītake. <hi rend="bold">Sala</hi> gamane, lo. <hi rend="bold">Mada</hi> ummāde, yu. ‘‘Piṇḍītako maravako, sasano karahāṭako’’tya<hi rend="bold">marakose</hi><note>amara 14.52</note>.</p>

<p rend="bodytext" n="568"><hi rend="paranum">568</hi><hi rend="dot">.</hi> Tikaṃ indasāle. Sālānaṃ rukkhānaṃ indo rājā <hi rend="bold">indasālo,</hi> dāsādīsu <hi rend="bold">sirivaḍḍhakā</hi>disaddo viya adhivacanamattamidaṃ. Indassa sakkassa sālotipi <hi rend="bold">indasālo. Salla</hi>to ṇvu, nadādi, <hi rend="bold">sallakī. Khara</hi> chedanavināsanesu, ṇvu.</p>

<p rend="bodytext">Dvayaṃ devadārumhi. Devānaṃ dāru. Bhaddattā <hi rend="bold">bhaddadāru.</hi> Sakkapādapo, pāribhaddako, pītadāru, dāru, pūtikaṭṭhampi. Dvayaṃ hemapupphake. Paṭhamakāle campānagare jāto <hi rend="bold">campeyyo,</hi> ṇeyyo. <hi rend="bold">Ka</hi>paccaye <hi rend="bold">campako.</hi></p>

<p rend="bodytext" n="569"><hi rend="paranum">569</hi><hi rend="dot">.</hi> Dvayaṃ panase. <hi rend="bold">Pana</hi> byavahāre, thutimhi ca, aso. Kaṇṭakayuttaṃ phalamassa <hi rend="bold">kaṇṭakiphalo.</hi> Dvayaṃ sivāyaṃ. Na vijjate <pb ed="M" n="0.0380" /> rogabhayaṃ, rogabyatho copayujjamānāyamassanti <hi rend="bold">abhayā.</hi> Rogabhayaṃ harati apanetīti <hi rend="bold">harītakī,</hi> to, sakatthe ko, nadādi. Harittakīpi. Abyathā, putanā, amatā, hemavatī, cetakī, sivāpi.</p>

<p rend="bodytext">Dvayaṃ karisaphale. Rogaṃ asati bhakkhatīti <hi rend="bold">akkho,</hi> kho, <hi rend="bold">sa</hi>ssa <hi rend="bold">ko.</hi> Rogaṃ vibhūtaṃ karotīti <hi rend="bold">vibhītako,</hi> vibhīṭakopi. Bhūtāvāso, kaliddumopi, kalissa āsayabhūto dumo <hi rend="bold">kaliddumo.</hi> Dvayaṃ pussaphale. Natthi matametissaṃ hetubhūtāyaṃ <hi rend="bold">amatā. Mala</hi> dhāraṇe, ṇvu, nadādi, <hi rend="bold">āmalakī.</hi> Vayaṭṭhāpi. Vayo tiṭṭhati thirībhavatyetāyāti <hi rend="bold">vayaṭṭhā.</hi></p>

<p rend="bodytext" n="570"><hi rend="paranum">570</hi><hi rend="dot">.</hi> Dvayaṃ ḍahurukkhe. Labunāmake pabbate jāyatīti <hi rend="bold">labujo.</hi> Khuddakattā līnaṃ apākaṭaṃ kucasaṅkhātaṃ phalametassa <hi rend="bold">likuco,</hi> nipātanā. Dvayaṃ pītapupphe. Agandhapupphatāya attānaṃ kaṇiṭṭhaṃ karotīti <hi rend="bold">kaṇikāro, ṭṭha</hi>lopo, padumappamāṇapupphadumatāya <hi rend="bold">dumuppalo.</hi></p>

<p rend="bodytext">Tikaṃ hiṅguniyyāse. <hi rend="bold">Nī</hi> naye, bo, <hi rend="bold">mo</hi>nto ca. Tittarasattā aribhāve tiṭṭhatīti <hi rend="bold">ariṭṭho.</hi> Puciṃ kuṭṭhaṃ maddatīti <hi rend="bold">pucimando,</hi> ittaṃ, bindāgamo. Dhammaseno, mālakopi. Malate rogaṃ <hi rend="bold">mālako,</hi> ṇvu. Dvayaṃ rattapupphe. <hi rend="bold">Karo</hi>tismā ṇvu. <hi rend="bold">Dala</hi> vidāraṇe, mo, ikārāgamo. Dāḷimopi.</p>

<p rend="bodytext" n="571"><hi rend="paranum">571</hi><hi rend="dot">.</hi> Dvayaṃ <pb ed="M" n="0.0381" /> pītaddume. Sarati kālantaraṃ <hi rend="bold">saralo,</hi> alo. Pūtiyeva kaṭṭhaṃ <hi rend="bold">pūtikaṭṭhaṃ, pūtimutta</hi>nti yathā. Dvayaṃ picchilāyaṃ. <hi rend="bold">Kapi</hi> calane, ilo. <hi rend="bold">Sāsa</hi> anusiṭṭhiyaṃ, <hi rend="bold">sisa</hi> icchāyaṃ vā, apo, niggahītāgamo, <hi rend="bold">siṃsapā.</hi> Agurupi.</p>

<p rend="bodytext">Tikaṃ phaliniyaṃ. <hi rend="bold">Sā</hi> tanukaraṇe, mo. Piyabhāvaṃ gacchatīti <hi rend="bold">piyaṅgu,</hi> u. Kamanīyabhāvaṃ gacchatīti <hi rend="bold">kaṅgu,</hi> u, nipātanā. Mahilāvhayā, latā, gundā, gandhaphalī, kārambhāpi. Dvayaṃ sirīse. Sarati rogaṃ hiṃsatīti <hi rend="bold">sirīso.</hi> Īso, assi. <hi rend="bold">Bhaṇḍa</hi> paribhāsane, ilo. Kapītanopi. Ambāṭake, gaddabhaṇḍe ca kapītano.</p>

<p rend="bodytext" n="572"><hi rend="paranum">572</hi><hi rend="dot">.</hi> Dvayaṃ maṇḍūkapaṇṇe. <hi rend="bold">Suṇa</hi> gatiyaṃ, ṇvu, dīghaṃ phalavaṇṭaṃ yassa. Naṭo kuṭannaṭāpi. Dvayaṃ bakule. <hi rend="bold">Vaka</hi> ādāne, ulo. Kesarayuttapupphatāya <hi rend="bold">kesaro.</hi></p>

<p rend="bodytext">Dvayaṃ malapupphasmiṃ. Kākānaṃ udumbaro kākodumbaro, so eva <hi rend="bold">kākodumbarikā,</hi> sakatthe iko. <hi rend="bold">Phala</hi> nipphattiyaṃ, gu, <hi rend="bold">la</hi>ssa <hi rend="bold">go.</hi> Dvayaṃ nāgarukkhe. Na gacchatīti <hi rend="bold">nāgo,</hi> dīghādi. Nāgānaṃ mālā, sā sañjātā yatra <hi rend="bold">nāgamālikā.</hi></p>

<p rend="bodytext" n="573"><hi rend="paranum">573</hi><hi rend="dot">.</hi> Dvayaṃ <pb ed="M" n="0.0382" /> asoke. Natthi soko yena. <hi rend="bold">Vaja</hi> gamane, ulo. Dvayaṃ jayāyaṃ. Taṃtaṃrogajayādikaṃ karotīti <hi rend="bold">takkārī,</hi> ṇī. Visesena jayatīti <hi rend="bold">vejayantikā,</hi> anto, nadādi, sakatthe ko. ‘‘Jayā jayantī takkārī, nādeyī vejayantikā’’tya<hi rend="bold">marakoso</hi><note>amara 14.65</note>.</p>

<p rend="bodytext">Dvayaṃ samuddasamīpadesaje sāmadale tamālanāme tarumhi. Tāpiyaṃ jāyatīti <hi rend="bold">tāpiñcho,</hi> aññatthe cho, bindāgamo, ‘‘tāpī tu saritāntare’’ti hi <hi rend="bold">nānatthasaṅgaho. Tamu</hi> kaṅkhāyaṃ, alo. Dvayaṃ kuṭaje. Rogaṃ chindatīti <hi rend="bold">kuṭajo,</hi> jo. Girimhi jātā mallikā <hi rend="bold">girimallikā,</hi> sakkapariyāyopyatra.</p>

<p rend="bodytext" n="574"><hi rend="paranum">574</hi><hi rend="dot">.</hi><hi rend="bold">Tassa</hi> kuṭajassa phale <hi rend="bold">indayavo.</hi> Indassa sakkassa yavo dhaññaviseso <hi rend="bold">indayavo.</hi> Kaliṅgaṃ, kaddayavampi.</p>

<p rend="gatha1">‘‘Pūtikarañja dhūmyāṭe, desabhede pumā bhave;</p>

<p rend="gathalast">Kuṭajassa phale klīvaṃ, kaliṅgaṃ thī tu nāriya’’nti <note>cintāmaṇiṭīkā 14.67</note>. –</p>

<p rend="bodytext"><hi rend="bold">Rabhaso. Amaramālāya</hi>ntu ‘‘kaliṅge’ndayavo pumā’’ti itthikaṇḍe pāṭho. Tassattho <hi rend="bold">kaliṅgā</hi> itthī, <hi rend="bold">indayavo</hi> pumā <pb ed="M" n="0.0383" />. Dvayaṃ kaṇikārikāyaṃ. Aggi anena manthyate <hi rend="bold">aggimantho,</hi> ṇo. Taṃ kaṭṭhehi ghaṃsiyamāne aggi uṭṭhahati. <hi rend="bold">Kaṇa</hi> gatiyaṃ, ṇvu. Jayāpyatra. ‘‘Vijaye so jayā duggā, jayantī gaṇikārike’’ti jayā nānātthā.</p>

<p rend="bodytext">Dvayaṃ nigguṇḍiyaṃ. Natthi guṇḍaṃ gabbhabandhanametāyāti <hi rend="bold">nigguṇḍī. Si</hi> bandhane, du, sinduṃ gabbhabandhanaṃ vāretīti <hi rend="bold">sinduvāro.</hi> Indānīpyatra. Indānīkaraṇe thīnaṃ, sinduvārendanārisu. Dvayaṃ mallikāyaṃ. Tiṇāni sūlanti yasminti <hi rend="bold">tiṇasūlaṃ, sūla</hi> rujāyaṃ. Yatra taṃ jāyati, tatra tiṇāni rogīni bhavantītyattho. ‘‘Tiṇasūlaṃ mallikāyaṃ, paṇḍakaṃ ketakīphale’’. Mallate dhārīyate sabbehīti <hi rend="bold">mallikā, malla</hi> dhāraṇe, i, sakatthe ko. Bhūpadī, sītabhīru ca.</p>

<p rend="bodytext" n="575"><hi rend="paranum">575</hi><hi rend="dot">.</hi> Dvayaṃ kaṇhapupphasephālikāyaṃ. Siphā jaṭā yassatthi <hi rend="bold">sephālikā,</hi> iko, <hi rend="bold">la</hi>majjho. Nīlapupphatāya <hi rend="bold">nīlikā.</hi> Suvahā, nigguṇḍīpi. ‘‘Sinduvārepi nigguṇḍī, nīlasephālikāya ce’’ti ruddo. Dvayaṃ vanamallikāyaṃ. <hi rend="bold">Phuṭa</hi> vikasane, ā bhuso phuṭatīti <hi rend="bold">apphoṭā,</hi> rassādi.</p>

<p rend="bodytext">Catukkaṃ rattapupphe. <hi rend="bold">Bandha</hi> bandhane, u, sakatthe ko. Jayatthaṃ sumanaṃ <hi rend="bold">jayasumanaṃ. Bhaṇḍa</hi>tismā iko, <hi rend="bold">bhaṇḍiko.</hi> Jīvatīti <hi rend="bold">jīvako, jīva</hi> pāṇadhāraṇe, ṇvu. <hi rend="bold">Jīvaka</hi>saddassa pītasālādīsvapi pavattanato bandhu eva jīvako <hi rend="bold">bandhujīvako</hi>ti <hi rend="bold">bandhu</hi>saddena visesetvā vuttaṃ, samuditena vā nāmamidamekassa. ‘‘Bandhu bandhukapupphe ca, bandhubhātari bandhave’’ti vacanato,</p>

<p rend="gatha1">‘‘Jīvako <pb ed="M" n="0.0384" /> pītasāle ca, khepane vuddhijīvini;</p>

<p rend="gathalast">Sevini pāṇake phāti-kuṇḍike pādapantare’’ti. –</p>

<p rend="bodytext">Vacanato ca ‘‘bandhujīvako’’ti ettha dve nāmānipi daṭṭhabbāni.</p>

<p rend="bodytext" n="576"><hi rend="paranum">576</hi><hi rend="dot">.</hi> Pañcakaṃ sumanāyaṃ. Sundaraṃ mano yassaṃ. Sugandhattā <hi rend="bold">jātisumanā</hi>ti samuditanāmaṃ. <hi rend="bold">Mala</hi> dhāraṇe, to, nadādi. <hi rend="bold">Jana</hi> janane,ti. Vassakālasañjātapupphatāya <hi rend="bold">vassikī.</hi> Iko, nadādi.</p>

<p rend="bodytext">Dvayaṃ ‘‘campeyya’’iti khyāte. <hi rend="bold">Yutha</hi> hiṃsāyaṃ, i, sakatthe ko, dīghādi. Magadhe bhavā <hi rend="bold">māgadhī.</hi> Gaṇikā, ambaṭṭhāpi. Dvayaṃ ‘‘devāli’’iti khyātāyaṃ. Sundaraṃ dalametissā <hi rend="bold">sattalā, da</hi>ssa <hi rend="bold">to,</hi> satta dalāni yassā vā <hi rend="bold">sattalā.</hi> Navā nūtanā mallikā <hi rend="bold">navamallikā.</hi> Navamālikāpi.</p>

<p rend="bodytext" n="577"><hi rend="paranum">577</hi><hi rend="dot">.</hi> Dvayaṃ puṇḍake ‘‘laṃsvaṇa’’iti khyāte. Vasante pupphati <hi rend="bold">vāsantī.</hi> Atimudaṃ tanotīti <hi rend="bold">atimutto,</hi> nipātanā. Mādhavī, latāpi. Madhumhi citte, vesākhe vā pupphatīti <hi rend="bold">mādhavī.</hi></p>

<p rend="gatha1">‘‘Latā jotimatīpakka-sākhāvallīpiyaṅgusu;</p>

<p rend="gathalast">Latā katthūrikāyañca, sā dubbāmādhavīsu cā’’ti.</p>

<p rend="bodytext">Latā <pb ed="M" n="0.0385" /> anekatthā. Dvayaṃ karavīre. Kucchitaṃ ravanti assā yena <hi rend="bold">karavīro,</hi> īro. Asse māretīti <hi rend="bold">assamārako.</hi> Paṭihāsopi.</p>

<p rend="bodytext">Dvayaṃ mātuluṅge. Matto lujjati yena <hi rend="bold">mātuluṅgo, luja</hi> vināse. Paripuṇṇabījatāya <hi rend="bold">bījapūro.</hi> Rucakopi, <hi rend="bold">ruca</hi> dittiyaṃ, ṇvu. Dvayaṃ dhutture. Uggaṃ majjati yena <hi rend="bold">ummatto, mada</hi> ummāde. Māretīti <hi rend="bold">mātulo,</hi> ulo, <hi rend="bold">ra</hi>ssa <hi rend="bold">to.</hi> ‘‘Ummatto kitavo dhutto, dhattūro kanakāvhayo, mātulo madano’’tya<hi rend="bold">marakoso</hi><note>amara 14.77</note>.</p>

<p rend="bodytext" n="578"><hi rend="paranum">578</hi><hi rend="dot">.</hi> Dvayaṃ kaṇhapākaphale. Karaṃ hatthaṃ maddati kaṇṭakena <hi rend="bold">karamando.</hi> Karamaddopi. Suṭṭhu sinotīti <hi rend="bold">suseno, si</hi> bandhane, yu. Dvayaṃ kunde. <hi rend="bold">Kuṇa</hi> saṅkocane, do, <hi rend="bold">na</hi>ttaṃ, <hi rend="bold">kuṇa</hi> saddopakaraṇesu vā. Māghe bhavaṃ <hi rend="bold">māghyaṃ,</hi> yo, tasmiṃ kāle hi pupphādisamiddhi bhavatīti tabbhavattena byapadeso.</p>

<p rend="bodytext">Dvayaṃ devatāse. Devatā āsanti yaṃ <hi rend="bold">devatāso.</hi> Jīmūtakāle sañjātattā <hi rend="bold">jīmūto,</hi> mhanalā. Dvayaṃ sanāmapasiddhe pupphaviṭape. Pupphamāsuṃ na milātamassa bhavatīti <hi rend="bold">amilāto.</hi> Mahantampi kālaṃ sahatīti <hi rend="bold">mahāsahā.</hi></p>

<p rend="bodytext" n="579"><hi rend="paranum">579</hi><hi rend="dot">.</hi> Catukkaṃ <pb ed="M" n="0.0386" /> jhiṇḍisāmaññe. Sirī vattati yena <hi rend="bold">sereyyako,</hi> ṇeyyako. Dāsanāmakattā <hi rend="bold">dāsī. Kira</hi> vikkiraṇe, āto, dvittaṃ. <hi rend="bold">Kura</hi> sadde, ḍo, sakatthe ko.</p>

<p rend="bodytext">Dvayaṃ kaṇṭena, patrena ca site paṇṇāse. <hi rend="bold">Aja</hi> gamane, uko. Sito sukko paṇṇāso <hi rend="bold">sitapaṇṇāso.</hi> Dvayaṃ appapatte paṇṇāse. <hi rend="bold">Īra</hi> kampane, yu. Phaṇiṃ jayati <hi rend="bold">phaṇijjako, ya</hi>ssa <hi rend="bold">ko.</hi></p>

<p rend="bodytext" n="580"><hi rend="paranum">580</hi><hi rend="dot">.</hi> Dvayaṃ japākusume. Japati yāya <hi rend="bold">japā, ju</hi> javane vā, po, ussattaṃ. Marudesaje kaṇṭakini karabhappiye taruvisese <hi rend="bold">karīrā</hi>didvayaṃ. <hi rend="bold">Karo</hi>tismā īro. <hi rend="bold">Kaca</hi> bandhane, dvittaṃ, kakaco, ganthilopi.</p>

<p rend="bodytext">Dvayaṃ rukkhoparijāte vijātiye pallave. Rukkhe jāyamānā taṃ addati hiṃsatīti <hi rend="bold">rukkhādanī, adda</hi> hiṃsāyaṃ, yu, nadādi, <hi rend="bold">da</hi>lopo. <hi rend="bold">Vanda</hi> abhivādanathutīsu, a, itthiyaṃ, sakatthe ko, <hi rend="bold">a</hi>ssa dīgho. Rukkharuhā, jīvantikāpi. Dvayaṃ cittake. <hi rend="bold">Citi</hi> hiṃsāyaṃ, gandhe ca, ṇvu. <hi rend="bold">Aggisaññito</hi>ti aggipariyāyanāmako. Pāṭhīpi, pume’yaṃ.</p>

<p rend="bodytext" n="581"><hi rend="paranum">581</hi><hi rend="dot">.</hi> Dvayaṃ <pb ed="M" n="0.0387" /> gaṇarūpe. Akko sūriyo, tappariyāyanāmakattā <hi rend="bold">akko.</hi> Vikarotīti <hi rend="bold">vikiraṇo,</hi> yu. Assi. Akkavho, vasuko, apphoṭo, mandāro, akkapaṇṇopi. ‘‘Pume akkavho apphoṭo, vanamālyaparājite’’ti <note>cintāmaṇiṭīkā 14.80</note><hi rend="bold">ruddo.</hi> Mandāro devadumamhi pāribhaddakepi. Tasmiṃ akke yo setapupphako, tasmiṃ <hi rend="bold">aḷakko.</hi> Setapupphatāya alaṃbhūto akko <hi rend="bold">aḷakko, ala</hi> bhūsane, ḷattaṃ. Patāpasopi. Dvayaṃ chinnaruhāyaṃ. Tittarasattā pūtibhūtā latā <hi rend="bold">pūtilatā, pū</hi> pavane vā,ti. Rogamalaṃ punātīti pūti, sā eva latā <hi rend="bold">pūtilatā. Guḷa</hi> rakkhaṇe, co, nadādi. <hi rend="bold">Gara</hi> secane vā. Amatā, madhupaṇṇīpi. Madhu iva paṇṇamassā <hi rend="bold">madhupaṇṇī.</hi> Dvayaṃ dhanuseniyaṃ, yā pattehi vacāsadisī, tattaco tantadhanuguṇopayutto. Mubbāvikāratāyeva dhanujiyā ‘‘mubbī’’tyuccate, <hi rend="bold">mubba</hi> bandhane, a, mubbā. Madhurasattā <hi rend="bold">madhurasā.</hi> Devī, moraṭāpi. <hi rend="bold">Mura</hi> pavedhane, aṭo, <hi rend="bold">moraṭā.</hi></p>

<p rend="bodytext" n="582"><hi rend="paranum">582</hi><hi rend="dot">.</hi> Dvayaṃ makkaṭiyaṃ. Kapīnaṃ vānarānaṃ kacchuṃ janetīti <hi rend="bold">kapikacchu.</hi> Kapikaccupi. Dukkhasamphassatāya <hi rend="bold">duphasso.</hi> Attaguttā, jaḍā, abyaṇḍā, kaṇḍūrā, pāvusāyinī, sūkasimbipi. ‘‘Ayaṃ <pb ed="M" n="0.0388" /> phassena kaṇḍuṃ janayatī’’ti yā lokehi pariharīyate, tato ayaṃ attanā guttā rakkhitā <hi rend="bold">attaguttā.</hi> Pāvusāyaṃ utuyaṃ eti jāyate, ṇo, inī. Sūkasahitā simbi assā <hi rend="bold">sūkasimbi,</hi> rassanto. Dvayaṃ maṇḍūkapaṇṇiyaṃ. <hi rend="bold">Maja</hi> suddhiyaṃ, ṭho. <hi rend="bold">Kāsa</hi> dittiyaṃ, karaṇe a, rasso. Samaṅgā, yojanavallīpi. Samaṅgatīti <hi rend="bold">samaṅgā,</hi> a. Yojanaṃ vallī yassā <hi rend="bold">yojanavallī.</hi></p>

<p rend="bodytext">Dvayaṃ vanatittikāyaṃ. <hi rend="bold">Amba</hi> sadde, ṭho, <hi rend="bold">ava</hi> rakkhaṇe vā, niggahītāgamo. <hi rend="bold">Pā</hi> rakkhaṇe, ṭho. Setā, pāpacelīpi. Setarasena yujjateti, a. Dvayaṃ kaṭukarohiṇiyaṃ. <hi rend="bold">Kaṭa</hi> vassāvaraṇagatīsu. U, <hi rend="bold">kaṭu,</hi> nārī. Kaṭukarasā hutvā ruhatīti <hi rend="bold">kaṭukarohiṇī, ruha</hi> janane, yu, nadādi. ‘‘Kaṭukarohiṇī’’ti samuditena nāmamidaṃ. Kaṭurohiṇīpi.</p>

<p rend="bodytext" n="583"><hi rend="paranum">583</hi><hi rend="dot">.</hi> Dvayaṃ kharamañjariyaṃ ‘‘cacasima’’iti khyātāyaṃ. Apamajjanti vatthādika’maneneti <hi rend="bold">apāmaggo,</hi> dīgho upasaggassa. Sikharamassāti <hi rend="bold">sekhariko.</hi> Dhāmaggavo, vimukhapupphīpi. ‘‘Ghosake kharamañjariyaṃ, dhāmaggavo pume mato’’. Vimukhaṃ pupphamassā. Dvayaṃ kaṇāyaṃ. Pittaṃ phalati kuppati yāya <hi rend="bold">pipphalī,</hi> nadādi. Magadhe bhavā <hi rend="bold">māgadhī,</hi> magadhānaṃ ayaṃ vā <hi rend="bold">māgadhī,</hi> tatra paṭhamuppannattā, bāhulyena vā tatra jāyamānattā taṃsamaññāya byapadissate. Vedehī, kaṇā, kolāpi. Vedehānamayaṃ <hi rend="bold">vedehī. Kaṇā</hi> nānatthā, vuttañca ‘‘kaṇā pipphali’jājī ce’’ti.</p>

<p rend="bodytext">Dvayaṃ <pb ed="M" n="0.0389" /> tikaṇṭake. Gavaṃ kaṇṭako <hi rend="bold">gokaṇṭako,</hi> pathaviyaṃ vā laggo kaṇṭako <hi rend="bold">gokaṇṭako. Siṅgha</hi> ghāyane, āṭo. Palaṅkasā, sādukaṇṭopi. Yuttarāsnāyaṃ palāse ca palaṅkasā thiyaṃ. <hi rend="bold">Sādukaṇṭo</hi> vikaṅkatepi. Dvayaṃ hatthipipphaliyaṃ. Kolākārā, taṃnāmikā vā vallī <hi rend="bold">kolavalli,</hi> rasso. Ibhānaṃ hatthīnaṃ pipphalī <hi rend="bold">ibhapipphalī.</hi> Kapivallī, vasiropi. <hi rend="bold">Vasiro</hi> nānattho. Vasiro apāmaggo sāmuddalavaṇaṃ hatthipipphali ceti. Pume’yaṃ.</p>

<p rend="bodytext" n="584"><hi rend="paranum">584</hi><hi rend="dot">.</hi> Dvayaṃ chaganthāyaṃ, yā ‘‘uggagandhā’’tipyuccate. Gunnaṃ lomasampātanaṭṭhāne jātā <hi rend="bold">golomī, vaca</hi> viyattiyaṃ vācāyaṃ, karaṇe a, satapabbikāpi. Vacā sukkalohitamūlabhedena duvidhā, tatrasukkā ‘‘hemavatī’’tyuccate <hi rend="bold">amarakose</hi><note>amara 14.102-3</note>. Dvayaṃ apphoṭāyaṃ. Kaṇṇasaṇṭhānapupphatāya kaṇṇī. Girimhi jātā kaṇṇī <hi rend="bold">girikaṇṇī.</hi> Rogādijitattā <hi rend="bold">aparājitā.</hi></p>

<p rend="bodytext">Dvayaṃ kalasiyaṃ. Sīhapucchākārakusumamañjaritāya <hi rend="bold">sīhapucchi.</hi> Pañhi appatanu vuccate. Pañhi paṇṇaṃ yassā <hi rend="bold">pañhipaṇṇī.</hi> Puthupaṇṇī, guhāpi, puthu asiliṭṭhaṃ paṇṇamassā <hi rend="bold">puthupaṇṇī.</hi> Gahvare sīhapucchañca, thiyaṃ chamātuke guho <note>cintāmaṇiṭīkā 14.93</note>. Dvayaṃ sālapaṇṇiyaṃ. Sālapaṇṇasadisaviṭatāya <hi rend="bold">sālapaṇṇī.</hi> Sālaṃ sobhanayuttaṃ paṇṇamassā vā <hi rend="bold">sālapaṇṇī. Thu</hi> gatitheriyesu, iro, <hi rend="bold">thiro.</hi></p>

<p rend="bodytext" n="585"><hi rend="paranum">585</hi><hi rend="dot">.</hi> Dvayaṃ <pb ed="M" n="0.0390" /> kaṇṭakārikāyaṃ. Niddahati kaṇṭakamuṭṭheti <hi rend="bold">nididdhikā,</hi> ṇvu. Bhayakaraṇavasena byagghasadisatāya <hi rend="bold">byagghī,</hi> brahatī, khuddāpi. Dvayaṃ nīlirukkhe. <hi rend="bold">Nīla</hi> vaṇṇe. Nīlavaṇṇatāya <hi rend="bold">nīlī,</hi> nadādi, inī, <hi rend="bold">nīlinī,</hi> kāḷā, tutthāpi.</p>

<p rend="gatha1">Kāḷā kaṇhativutāyaṃ, nīlī yojanavallisu;</p>

<p rend="gathalast">Paṇḍe rasañjane tutthā, sukhumelāya nīliyaṃ <note>cintāmaṇiṭīkā 14.94-5</note>.</p>

<p rend="bodytext">Dvayaṃ guñjāyaṃ. <hi rend="bold">Jañja</hi> yuddhe, uko, assi, <hi rend="bold">guja</hi> sadde, a, bindāgamo. Nāmantarāni cassa –</p>

<p rend="gatha1">Dume sā rattikā ratta-dalā cūḷāmaṇī ca sā;</p>

<p rend="gathalast">Kākaciñcī tulābījaṃ, kaṇhalā ca sikhaṇḍinī.</p>

<p rend="bodytext">Dvaya’maheruyaṃ. Ayamaheruicceva khyātakaṇṭakavatī bhavati. Sataṃ mūlāni yassa <hi rend="bold">satamūlī.</hi> Sataṃ roge āvaratīti <hi rend="bold">satāvarī, vara</hi> āvaraṇicchāsu, atha vā ‘‘satā’’ti ca ‘‘āvarī’’ti ca dve nāmāni tassā. ‘‘Satamūlī bahusutā-bhīru indīvarī varī’’ti <note>amara 14.100</note> hi vuttaṃ.</p>

<p rend="bodytext" n="586"><hi rend="paranum">586</hi><hi rend="dot">.</hi> Dvayaṃ ativisāyaṃ. Mahāvīriyaṃ osadhaṃ <hi rend="bold">mahosadhaṃ.</hi> ‘‘Lasuṇe tivisāyañca, suṇṭhiyampi mahosadha’’nti <hi rend="bold">ruddo</hi><pb ed="M" n="0.0391" />. Atīva visati bhesajjapayogesūti <hi rend="bold">ativisā,</hi> visā, aruṇā, siṅgīpi.</p>

<p rend="gatha1">‘‘Aruṇo kiñcirattakke, sañjhārāge anūruke;</p>

<p rend="gathalast">Nisadde kapile kuṭṭhe, dabbeva vāccaliṅgiko’’.</p>

<p rend="gatha1">‘‘Aruṇātivisāsāmā, mañjaṭṭhātivutāsu ca;</p>

<p rend="gathalast">Usīretivisāyañca, siṅgimagguravallabhā’’ti.</p>

<p rend="bodytext">Dvayaṃ somarājiyaṃ. <hi rend="bold">Vaka</hi> ādāne, aco, somasamatāya kāritā vallikā <hi rend="bold">somavallikā,</hi> sakatthe ko, kaṇhaphalā, pūtiphalāpi.</p>

<p rend="bodytext">Dvayaṃ dāruhaliddārukkhe. <hi rend="bold">Dara</hi> vidāraṇe, bo, <hi rend="bold">ra</hi>ssa <hi rend="bold">bo,</hi> dābbī, dīghādi, nadādi. Haliddavaṇṇadārutāya <hi rend="bold">dāruhaliddā,</hi> haliddāpi. Dvayaṃ biḷaṅge. <hi rend="bold">Aṅga, raṅga, laṅga,</hi> gatyatthā <hi rend="bold">daṇḍakā</hi> dhātū, a, ḷattaṃ, <hi rend="bold">biḷaṅgaṃ.</hi> Citrāni taṇḍulāni yassā, taṇḍulo, kimisattupi.</p>

<p rend="bodytext" n="587"><hi rend="paranum">587</hi><hi rend="dot">.</hi> Dvayaṃ samantaduddhāyaṃ, <hi rend="bold">nuha</hi> uggiraṇe, nadādi, mahantaṃ nāmamassa. Sīhuṇḍo, vajiradumo, guḷāpi. Dvayaṃ dakkhāyaṃ. Muduguṇayogā <hi rend="bold">muddikā,</hi> madhuraso sādu, tena vuttaṃ <hi rend="bold">vejjaganthe</hi> ‘‘sādu lavaṇatittambilakaṭukasāyakā’’iti, taṃyogā <hi rend="bold">madhurasā.</hi> Gotthanī, dakkhāpi. Tikaṃ yaṭṭhimadhukāyaṃ. Madhurasatāya <hi rend="bold">madhukaṃ,</hi> upamāne ko. Daṇḍākārattā yaṭṭhi ca sā madhurasattā madhukā ceti <hi rend="bold">yaṭṭhimadhukā.</hi> Madhurasabhāve tiṭṭhatīti <hi rend="bold">madhulaṭṭhikā, ra</hi>ssa <hi rend="bold">lo,</hi> sakatthe ko ca. ‘‘Madhuyaṭṭhikā’’tipi pāṭho, vuttañca ‘‘madhukaṃ klītakaṃ yaṭṭhi-madhukaṃ madhuyaṭṭhikā’’ti <note>amara 14.109</note>.</p>

<p rend="bodytext" n="588"><hi rend="paranum">588</hi><hi rend="dot">.</hi> Dvayaṃ <pb ed="M" n="0.0392" /> vātiṅgaṇe. Vātaharattena gaṇīyateti <hi rend="bold">vātiṅgaṇo, bhaṇḍa</hi> paribhāsane, ṇvu, nadādi. <hi rend="bold">Ṭa</hi>kārakaraṇe bhaṇṭākīpi, brahatiyampi ayaṃ.</p>

<p rend="gatha1">‘‘Vātiṅgaṇo tu vāttāku,</p>

<p rend="gatha2">Vāttāko sākaveḷu ca;</p>

<p rend="gatha3">Bhaṇḍākī rājakumbhaṇḍo,</p>

<p rend="gathalast">Vāttākī duppahāsinī’’ti <note>cintāmaṇiṭīkā 14.114</note>.</p>

<p rend="bodytext"><hi rend="bold">Rabhaso.</hi> Dvayaṃ brahatiyaṃ. Vāttaṃ nirāmayaṃ karotīti <hi rend="bold">vāttākī,</hi> vātiṅgaṇepi. <hi rend="bold">Braha</hi> vuttiyaṃ, to, nadādi.</p>

<p rend="bodytext">Dvayaṃ gorakkhataṇḍule, vuttañca <hi rend="bold">tantantare</hi> ‘‘gaṅgerukī nāgabalā, tathā gorakkhataṇḍulā’’ti. Nāgassa balamiva balametissā rogaharaṇattā <hi rend="bold">nāgabalā, jhasa</hi> hiṃsattho, a. Dvayaṃ aggisikhāyaṃ. Naṅgalasadisamūlatāya <hi rend="bold">lāṅgalī, na</hi>ssa <hi rend="bold">lo,</hi> dīgho ca. ‘‘Naṅgalī’’tipi pāṭho, saradakāle sañjātattā <hi rend="bold">sāradī.</hi></p>

<p rend="bodytext" n="589"><hi rend="paranum">589</hi><hi rend="dot">.</hi> Tikaṃ kadaliyaṃ. Ramanti yassaṃ <hi rend="bold">rambhā,</hi> bho. <hi rend="bold">Kada</hi> māraṇe, alo, nadādi. <hi rend="bold">Muca</hi> mocane, ṇo. Dvayaṃ kappāsiyaṃ <pb ed="M" n="0.0393" />, yassā phalaṃ kappāsaṃ karoti lokānamupakāranti <hi rend="bold">kappāsī, karo</hi>tismā pāso, nadādi. <hi rend="bold">Vada</hi> theriye, aro, samuddantāpi.</p>

<p rend="gatha1">Samuddantā tu kappāsī, sikkādurālabhāsu ca;</p>

<p rend="gathalast">Kappāsī vanasambhavā ce, bhāradvājīti vuccati.</p>

<p rend="bodytext">Dvayaṃ paṇṇalatāyaṃ. Nāgaloke jātā latā <hi rend="bold">nāgalatā.</hi> Tambavaṇṇaṃ lātīti <hi rend="bold">tambūlī,</hi> assū, nadādi. Tambūlassa ayaṃ vā <hi rend="bold">tambūlī.</hi> Tambūlavallī, nāgavallīpi, tambūlaṃ nāma phalapattacuṇṇādiyogasamūhānaṃ nāmaṃ, tadatthā vallī tambūlavallī, nāgalokassa vallī. Dvayaṃ dhātakiyaṃ, ayaṃ tambapupphī, majjopayuttā. Pupphā sugandhikā dhātakicceva khyātā. Aggijālasamānapupphatāya <hi rend="bold">aggijālā.</hi> Atisayaṃ ṭhitiṃ karotīti <hi rend="bold">dhātakī,</hi> nadādi.</p>

<p rend="bodytext" n="590"><hi rend="paranum">590</hi><hi rend="dot">.</hi> Dvayaṃ sukkativutāyaṃ. Tisso vutā tacarājiyo yassā <hi rend="bold">tivutā.</hi> Tisso puṭā tacarājiyo yassā <hi rend="bold">tipuṭā.</hi> Saralā, tibhaṇḍī, rocanīpi <note>devanīpi (ka.)</note>. Dvayaṃ kaṇhativutāyaṃ. <hi rend="bold">Sā</hi> tanukaraṇe, virecanakaraṇena kāyaṃ, rogañca sāyatīti <hi rend="bold">sāmā.</hi></p>

<p rend="gatha1">‘‘Sāmā tu mecake vuddha-dārake harite nadi;</p>

<p rend="gathalast">Tikaṇhativutā gundā, sārivāyaminīsu ce’’ti. –</p>

<p rend="bodytext"><hi rend="bold">Rabhaso, kala</hi><pb ed="M" n="0.0394" /> saṅkhyāne, <hi rend="bold">kara</hi> karaṇe vā, a, <hi rend="bold">kāḷā.</hi> Thī <hi rend="bold">kāḷā</hi> kaṇhativutāyaṃ, nīlīyojanavallisu. Masūravidalā, addhacandā, kāḷamesikāpi.</p>

<p rend="bodytext">Dvayaṃ kukkuṭasiṅgāyaṃ. Siṅgasadisapupphatāya <hi rend="bold">siṅgī,</hi> kuḷīrasiṅgī, vakkaṅgīpi. Dvayaṃ reṇukākhye gandhadabbe, ayaṃ reṇuketyeva vāṇijādīnaṃ khyātā. Assā ca marīcākati phalaṃ. <hi rend="bold">Reṇu</hi> gatisaddesu, ṇu, kapilā vuttā. Dvijā, hareṇū, kontī, bhasmagandhanīpi. ‘‘Hareṇu so kalāyepi, reṇukāyaṃ thiyaṃ bhave’’ti <note>cintāmaṇiṭīkā 14.120</note><hi rend="bold">ruddo.</hi></p>

<p rend="bodytext" n="591"><hi rend="paranum">591</hi><hi rend="dot">.</hi> Dvayaṃ phālake. Hirīnāmikāya devadhītāya sarīrato sañjātattā <hi rend="bold">hiriveraṃ.</hi> Vāretīti vāraṃ, vārināmakattā vā vāraṃ, <hi rend="bold">la</hi>tte <hi rend="bold">vālaṃ.</hi> Udījhaṃ. Kesambunāmampi, udīcīdese bhavaṃ <hi rend="bold">udījhaṃ,</hi> kesassa ambuno ca yāni nāmāni, tāni sabbānyassāti <hi rend="bold">kesambunāmaṃ.</hi> Dvayaṃ bimbikāyaṃ. Rattaṃ pakkaphalamassā. Oṭṭhavaṇṇasamānaphalatāya <hi rend="bold">bimbikā,</hi> assā eva hi phalenoṭṭho upamīyate. Tuṇḍikerī, pilupaṇṇīpi.</p>

<p rend="bodytext">Dvayaṃ seleyye, tañca pāsāṇabhavaṃ sugandharasadabbaṃ selajanti khyātaṃ. Silāyaṃ pāsāṇe bhavaṃ <hi rend="bold">seleyyaṃ,</hi> ṇeyyo. Asmano, asmassa vā pupphaṃ <hi rend="bold">asmapupphaṃ,</hi> kāḷānusāriyampi. Dvayaṃ elāyaṃ ‘‘phālā’’ti khyātāyaṃ. <hi rend="bold">Ila</hi> gamane, a, isse. Bahavo atthe lātīti <hi rend="bold">bahulā,</hi> bahuroge vā lunātīti <hi rend="bold">bahulā,</hi> candavālāpi.</p>

<p rend="bodytext" n="592"><hi rend="paranum">592</hi><hi rend="dot">.</hi> Dvayaṃ <pb ed="M" n="0.0395" /> ‘‘kuṭṭha’’iti khyāte sugandhadabbe. <hi rend="bold">Kuṭa</hi> cedane, ṭho. Kuyaṃ pathaviyaṃ tiṭṭhatīti vā <hi rend="bold">kuṭṭhaṃ.</hi> Byādhināmakattā <hi rend="bold">byādhi,</hi> tathā ca ‘‘koveraṃ bhāsuraṃ kuṭṭhaṃ, pāribhābyaṃ gadāhvaya’’nti <note>cintāmaṇiṭīkā 14.126</note><hi rend="bold">rabhaso.</hi> Pākalaṃ, uppalampi. Dvayaṃ kevattīmutthake. Vuttañca –</p>

<p rend="gatha1">‘‘Paripelavaṃ plavaṃ vanyaṃ, taṃ kuṭannaṭasaññakaṃ;</p>

<p rend="gathalast">Jāyate maṇḍūkākāraṃ, sevāladalasañcaye’’ti.</p>

<p rend="bodytext">Vane pānīye jātaṃ <hi rend="bold">vāneyyaṃ,</hi> ṇeyyo, kevattīmutthake paṇḍo, soṇakoso kuṭannaṭo. <hi rend="bold">Kuṭa</hi> chedane, <hi rend="bold">naṭa</hi> avabandhane, <hi rend="bold">naṭa</hi> naṭṭane vā, kuṭannaṭanti samuditanāmaṃ. Niggahītāgamo. Dāsapurampi.</p>

<p rend="bodytext">Phalapākantalatādi jātimattameva osadhi nāma, na tu tiphalakakkolādi, <hi rend="bold">i</hi>paccayo, bahuvacanantu atthabahulattā eva, ekavacanantopi dissate, osadhi itthiyameva. Osadhaṃ sabbamajātiyaṃ. Phalapākantattā jātito aññaṃ yaṃ kiñci rogāpanayanakaraṃ, tadosadhamuccate. Osadhijātisambandhidabbampi jātivatticchāyaṃ rogapahīnakriyāhetuttā <hi rend="bold">osadha</hi>saddavāccanti paṭipādanatthaṃ <hi rend="bold">sabba</hi>ggahaṇaṃ. <hi rend="bold">Osadha</hi>saddato jātiyaṃ ṇo. Keci pana ‘‘osadhijātimattamosadhaṃ sabbamajātiya’’nti pāṭhamavatvā ‘‘osadhijātimattaṃ bhesajjaṃ sabbamajātiya’’nti paṭhanti. Tamidha <hi rend="bold">osadhiosadha</hi>saddānameva ekadesavikativasena vuttānaṃ saṃsayāpagamanatthaṃ visesassa vuttattā na <pb ed="M" n="0.0396" /> gahetabbaṃ, <hi rend="bold">amarakosepi</hi> vuttaṃ ‘‘osadhyo jātimattesu, ajātyaṃ sabbamosadha’’nti <note>amara 14.135</note>. Tattha sakavādīpakkhe eko <hi rend="bold">ma</hi>kāro āgamavasena vutto.</p>

<p rend="bodytext" n="593"><hi rend="paranum">593</hi><hi rend="dot">.</hi> Mūlādikaṃ dasavidhaṃ <hi rend="bold">sāka</hi>nti mataṃ, sakkoti yenāti katvā. Tatra <hi rend="bold">mūlaṃ</hi> mūlakādīnaṃ, <hi rend="bold">pattaṃ</hi> bākucādīnaṃ, <hi rend="bold">kalīraṃ</hi> vaṃsādīnaṃ, <hi rend="bold">aggaṃ</hi> vettādīnaṃ, <hi rend="bold">kandaṃ</hi> nīluppalādīnaṃ, <hi rend="bold">miñjaṃ</hi> tālādīnaṃ, <hi rend="bold">phalaṃ</hi> kumbhaṇḍādīnaṃ, <hi rend="bold">taco</hi> mātuluṅgādīnaṃ, <hi rend="bold">pupphaṃ</hi> vaṅgasusenādīnaṃ, <hi rend="bold">chattaṃ</hi> ahichattādīnaṃ.</p>

<p rend="bodytext" n="594"><hi rend="paranum">594</hi><hi rend="dot">.</hi> Dvayaṃ eḷagale. Pakārena dadduṃ punātīti <hi rend="bold">papunnāṭo. Pu</hi> pavane, kiyādi, aṭo, niggahītāgamo. Eḷagaṃ dadduṃ lunātīti <hi rend="bold">eḷagalo.</hi> Daddugho, cakkamaddako, uraṇākhyopi, dadduṃ hantīti <hi rend="bold">daddugho, hana</hi>ssa <hi rend="bold">gho.</hi> Cakkākāratāya cakkaṃ, daddu, taṃ maddayatīti <hi rend="bold">cakkamaddako.</hi> Uraṇākhyo mesākhyo. Mārisākatiappapattako bhūmilaggapatto taṇḍuleyyo appamāriso ca nāma, taṇḍulato jāyatīti <hi rend="bold">taṇḍuleyyo,</hi> ṇeyyo. Appapattatāya appo ca so mārisākatittā māriso ceti <hi rend="bold">appamāriso.</hi></p>

<p rend="bodytext">Dvayaṃ <pb ed="M" n="0.0397" /> jīvantiyaṃ, ayaṃ rattaṅgamārisākati, <hi rend="bold">jīva</hi>to anto, nadādi. Itarato yu, nadādi. Jīvā, jīvanīyā, madhupi. ‘‘Heṃ nu nve nī’’. Dvayaṃ jīvake, ayaṃ aṭṭhavaggapaviṭṭho. Aneneva nāmena vāṇijānaṃ pasiddho. Madhurasatāya <hi rend="bold">madhurako,</hi> jīvāpetīti <hi rend="bold">jīvako,</hi> ṇvu.</p>

<p rend="gatha1">‘‘Jīvako siṅgako seko,</p>

<p rend="gatha2">Dīghāyu kuccasīsako;</p>

<p rend="gatha3">Rassaṅgo madhuro sādu,</p>

<p rend="gathalast">Pāṇako cirajīvinī’’ti.</p>

<p rend="bodytext"><hi rend="bold">Tantantaraṃ</hi><note>amarakosugghāṭanaṭīkāyampi aparāddhaṃ cintāmaṇiṭīkāyampi</note>.</p>

<p rend="bodytext" n="595"><hi rend="paranum">595</hi><hi rend="dot">.</hi> Dvayaṃ lasuṇe. Yassa mūlaṃ setavaṇṇaṃ. Palaṇḍukandato mahantakandatāya <hi rend="bold">mahākando.</hi> Ambilenekena rasena ūnatāya <hi rend="bold">lasuṇaṃ, la</hi>ttaṃ, rassattaṃ, <hi rend="bold">ṇa</hi>ttañca, <hi rend="bold">lasa</hi> kantiyaṃ vā, yu, assu, <hi rend="bold">ṇa</hi>ttaṃ. Mahosadhaṃ, ariṭṭhaṃ, rasonopi. Dvayaṃ rattamūle, harite ca. <hi rend="bold">Palaḍi</hi> gandhane, u, sundaro kando yassa <hi rend="bold">sukandako.</hi> Kraṇasvananī.</p>

<p rend="bodytext">Dvayaṃ paṭole. <hi rend="bold">Paṭa</hi> gamane, olo, paṭuṃ rasaṃ lātīti vā <hi rend="bold">paṭolo,</hi> usso, tittarasatāya <hi rend="bold">tittako.</hi> Sakatthe ko. Kulakaṃ, paṭupi. Dvayaṃ ‘‘bhiṅgarāja’’iti khyāte kesarañjane. Bhiṅgo vuccati bhamaro, tabbaṇṇaṃ katvā tesaṃ rañjetīti <hi rend="bold">bhiṅgarājo. Muca</hi> mocane, avo, ussā, <hi rend="bold">mākkavo.</hi></p>

<p rend="bodytext" n="596"><hi rend="paranum">596</hi><hi rend="dot">.</hi> Dvayaṃ <pb ed="M" n="0.0398" /> punannavāyaṃ, vuddhopi puna navo bhavati yāya yogitāyāti <hi rend="bold">punannavā.</hi> Sothaṃ hantīti <hi rend="bold">sothaghātaṃ, hana</hi>ssa <hi rend="bold">ghāto.</hi> Dvayaṃ anūpaje sāke. <hi rend="bold">Tuda</hi> byathane, bhāve to. Vigataṃ tunnametassa khādane <hi rend="bold">vitunnaṃ. Sada</hi> visaraṇagatyāvasānesu, to, <hi rend="bold">annā</hi>deso, sakatthe ko.</p>

<p rend="bodytext">Dvayaṃ kāravellake. Tittarasatāya kucchitākārena lambatīti <hi rend="bold">kāravello.</hi> Ussāttaṃ, rattaṃ, illo, <hi rend="bold">ku</hi>pubbo <hi rend="bold">lavi</hi> avasaṃsane. <hi rend="bold">Sasu</hi> hiṃsāyaṃ, avo, nadādi, assu. ‘‘He khā le-khyā’’. Tikaṃ lābuyaṃ. <hi rend="bold">Tumba</hi> adane, tumbati hiṃsati pittanti tumbī, nadādi. <hi rend="bold">Na</hi>pubbo <hi rend="bold">lamba</hi> avasaṃsane, u, <hi rend="bold">ma</hi>lopo, <hi rend="bold">na</hi>ssa <hi rend="bold">a</hi>ttaṃ, <hi rend="bold">alābu,</hi> pāṇiniyānaṃ <note>uṇādi 1.87</note>, <hi rend="bold">ā</hi>pubbo <hi rend="bold">lamba</hi> avasaṃsane, <hi rend="bold">ālābu.</hi> Kātantikānaṃ, candānañcevaṃ, asmākantu rassaṃ katvā alābu, <hi rend="bold">a</hi>lope <hi rend="bold">lābu,</hi> abhedopacārena tīṇipi phalepi itthiliṅgāni, <hi rend="bold">sā</hi>saddo itthi liṅgatthajotako.</p>

<p rend="bodytext" n="597"><hi rend="paranum">597</hi><hi rend="dot">.</hi> Dvayaṃ sampuse. Iraṃ vāriṃ lāti tabbāhulyatoti <hi rend="bold">eḷālukaṃ.</hi> ‘‘Irā vārisurā bhūmi-bhāratīsu payujjate’’ti hi <pb ed="M" n="0.0399" /><hi rend="bold">nānatthasaṅgaho.</hi> Thiyaṃ, u, sakatthe ko. <hi rend="bold">Kuka</hi> ādāne, aro, nadādi, ussattaṃ, kaṃ vātaṃ, kaphañca karotīti <hi rend="bold">kakkarī,</hi> aparatra <hi rend="bold">pha</hi>lopo. Kakaḷipi. Dvayaṃ kumbhaṇḍe. Kumbhappamāṇaphalatāya <hi rend="bold">kumbhaṇḍo,</hi> aññatthe ṇḍo, kumbho viya ḍetīti vā <hi rend="bold">kumbhaṇḍo,</hi> bindāgamo, <hi rend="bold">kusa</hi> chedane vā, aṇḍo, <hi rend="bold">sa</hi>ssa <hi rend="bold">bho,</hi> bindāgamo, kaṃ vātaṃ umbhetīti vā <hi rend="bold">kumbhaṇḍo,</hi> aṇḍo. <hi rend="bold">Valla</hi> saṃvaraṇe, ibho, mahāphalatāya sabbāsaṃ vallijātīnaṃ bhāti dibbatīti vā <hi rend="bold">vallibho,</hi> kakkārūpi.</p>

<p rend="bodytext">Dvayaṃ gorakkhakakkariyaṃ. Indassa sakkassa vāruṇī surā <hi rend="bold">indavāruṇī.</hi> Visesena sarati hiṃsati kaphapittādayoti <hi rend="bold">visālā.</hi> ‘‘Sarameho kuṭṭhahari, visālā kaphapittaghā’’ti hi <hi rend="bold">dabbaguṇe.</hi> Visarati virecati etāyāti vā <hi rend="bold">visālā.</hi> Dvayaṃ anupasāke. Vasati yasmiṃ khāraguṇo <hi rend="bold">vatthu. Vasa</hi> nivāse, ratthu, <hi rend="bold">vasa</hi> hiṃsāyaṃ vā, vasati kaphavātapitteti vatthu. <hi rend="bold">Vatthuleyyako</hi>ti samuditanāmaṃ. <hi rend="bold">Laya</hi> sāyye, layāpeti sabbadoseti <hi rend="bold">leyyako,</hi> ṇvu, asse, vatthu ca so leyyako cāti <hi rend="bold">vatthuleyyako.</hi> ‘‘Mौṃ-heṃ’’.</p>

<p rend="bodytext" n="598"><hi rend="paranum">598</hi><hi rend="dot">.</hi> Dvayaṃ mūlake. <hi rend="bold">Ṇvu</hi>mhi <hi rend="bold">mūlako. Cacca</hi> paribhāsanatajjanesu, u, assu, muṃlāpaṅa. Dvayaṃ kalambuke. <hi rend="bold">Tamu</hi> kaṅkhāyaṃ, ṇvu, <hi rend="bold">ba</hi>nto ca, ke jale lambatīti <hi rend="bold">kalambuko,</hi> ṇvu, assu. Upodikāpi, udakaṃ apagatā <hi rend="bold">upodikā.</hi></p>

<p rend="bodytext">Kāsamaddajhajjharīmaggavādayo <pb ed="M" n="0.0400" /><hi rend="bold">sākabhedā</hi> sākavisesā. Kāsaṃ maddatīti <hi rend="bold">kāsamaddo.</hi> Kaco, <hi rend="bold">jhajjha</hi> paribhāsanatajjanesu, aro, nadādi, <hi rend="bold">jhajjharī.</hi> Kanakalā. Phaṃ vātaṃ gaṇhātīti <hi rend="bold">phaggavo, ha</hi>ssa <hi rend="bold">vo, phaggavo,</hi> ‘‘pै-teṃ-khā’’.</p>

<p rend="bodytext" n="599-600"><hi rend="paranum">599-600</hi><hi rend="dot">.</hi> Dvayaṃ dubbāyaṃ. Sundaraṃ dalaṃ pattametassa maṅgalapāṭheti <hi rend="bold">saddalo,</hi> saddaṃ maṅgalasaddaṃ lānti bhāsanti paṭhanti brāhmaṇā yenāti vā <hi rend="bold">saddalo. Dubbī</hi> hiṃsāyaṃ, a, avamaṅgalaṃ dubbatīti <hi rend="bold">dubbā,</hi> dunnimittādayo vārenti yāyāti vā<hi rend="bold">dubbā,</hi> nerutto. Satapabbikā, bhaggavī, anantā, ruhāpi. <hi rend="bold">Sā</hi> dubbā <hi rend="bold">sitā</hi> sukkā ce, golomī nāma, golomajattā <hi rend="bold">golomī.</hi> Satavīriyā, gaṇḍālī, sakulākkhakopi.</p>

<p rend="bodytext">Dvayaṃ bhaddamutte. <hi rend="bold">Gu</hi> sadde, do. <hi rend="bold">Muca</hi> mocane, to, rogaharaṇattā bhaddañca taṃ muttañceti <hi rend="bold">bhaddamuttaṃ,</hi> ‘‘nvā-mye-yeṃ-jī’’. Dvayaṃ ucchumhi. Rasaṃ lātīti <hi rend="bold">rasālo,</hi> dīgho. <hi rend="bold">Isu</hi> icchāyaṃ, u, <hi rend="bold">usa</hi> dāhe vā, u, <hi rend="bold">sa</hi>ssa <hi rend="bold">cho,</hi> pubbatra issu, asarūpadvittaṃ, <hi rend="bold">ucchu,</hi> pume.</p>

<p rend="bodytext">Catukkaṃ <pb ed="M" n="0.0401" /> vaṃse. <hi rend="bold">Vī</hi> gamane, ḷu, tacova sāro yassa. <hi rend="bold">Vī</hi> gamane, u, <hi rend="bold">nā</hi>gamo, <hi rend="bold">ṇa</hi>ttaṃ, vanati sambhatīti <hi rend="bold">vaṃso. Vana</hi> sambhattiyaṃ, so, <hi rend="bold">vasa</hi> nivāse vā, karaṇe a, niggahītāgamo. Satapabbo, yavaphalo, makkaro, tejanopi, makkaroti paṭisevati yena <hi rend="bold">makkaro,</hi> saññāyaṃ a. Tikaṃ pabbe. <hi rend="bold">Pabba</hi> pūraṇe, <hi rend="bold">pabbaṃ. Phala</hi> visaraṇe, u, ḷattaṃ. <hi rend="bold">Gantha</hi> ganthane, i, vaṇṇavikāre <hi rend="bold">gaṇṭhi, so</hi> pumā.</p>

<p rend="bodytext"><hi rend="bold">Aniladdhutā</hi> anilena kampitā <hi rend="bold">ye</hi> veṇū kīṭādibhi katarandhatāya nadanti, te kīcakā nāma siyuṃ, <hi rend="bold">cakī</hi> āmasane, ṇvu, pubbāparabyañjanānaṃ vipariyayo, <hi rend="bold">kīcakā.</hi></p>

<p rend="bodytext" n="601"><hi rend="paranum">601</hi><hi rend="dot">.</hi> Dvayaṃ naḷe. <hi rend="bold">Nī</hi> naye, alo, ḷattaṃ, <hi rend="bold">dhama</hi> saddaggisaṃyogesu, yu, poṭagalopyatra. Dvayaṃ kāse. Puṭaṃ aññamaññaṃ saṃsaggaṃ gacchatīti <hi rend="bold">poṭagalo, ma</hi>ssa <hi rend="bold">lo. Kāsa</hi> dittiyaṃ, a, ayamanitthī.</p>

<p rend="bodytext">Dvayaṃ sare. <hi rend="bold">Tija</hi> nisāne, yu. Sarantyaneneti <hi rend="bold">saro.</hi> Pume saññāyaṃ a, <hi rend="bold">sara</hi> hiṃsāyaṃ vā. Gundopyatra. <hi rend="bold">Bīraṇassa</hi> setakusumassa tiṇavisesassa mūlaṃ <hi rend="bold">usīraṃ</hi> nāma, <hi rend="bold">vasa</hi> kantiyaṃ, <hi rend="bold">usa</hi> dāhe vā, īro, pubbasmiṃ vassu, abhayaṃ, naladaṃ, sebyaṃ, jalāsayaṃ, amaṇālaṃ, lāmajjakampi.</p>

<p rend="bodytext">Haritakyābhayā paṇḍo, usīre nibbhaye tisu.</p>

<p rend="bodytext">Jalāsayo jalādhāre, usīre tu jalāsayaṃ.</p>

<p rend="bodytext">Sebyā sevārahe siyā.</p>

<p rend="bodytext" n="602"><hi rend="paranum">602</hi><hi rend="dot">.</hi> Tikaṃ <pb ed="M" n="0.0402" /> kuse, <hi rend="bold">kusa</hi> chedane, a, <hi rend="bold">varaha</hi> pādhānye, paribhāsanahiṃ sādānesu ca, iso, <hi rend="bold">du</hi> paritāpe, abbho, <hi rend="bold">dabbho,</hi> kutho, pavitrampi.</p>

<p rend="bodytext">Dvayaṃ ‘‘gandhakheḍa’’iti khyāte tiṇe, vuttañca ‘‘bhūtinaṃ gandhakheḍañca, sugandhaṃ gomayappiya’’nti. Atha rāmakappūrato ko assa bhedo. <hi rend="bold">Rāmakappūraṃ</hi> bahupakaṇḍaṃ kappūrasugandhaṃ. Gandhakheḍantu ikaḍasamānapattaṃ sākhāsabhāvaṃ bhūmilaggaṃ, atoyeva bhūtinakamuccate, bhūmiyaṃ laggaṃ tiṇaṃ <hi rend="bold">bhūtinakaṃ,</hi> nattaṃ, sakatthe ko.</p>

<p rend="bodytext">Dvayaṃ gavādīnaṃ madanīye tiṇe, <hi rend="bold">ghasa</hi> adane, ṇo, <hi rend="bold">yu</hi> missane, aso. Dvayaṃ pūgarukkhe. <hi rend="bold">Pūja</hi> pūjāyaṃ, ṇo, <hi rend="bold">pūgo. Kamu</hi> icchāyaṃ, ṇvu. Ghoṇṭāpi, ‘‘ghoṇṭā badarapūgesū’’ti <hi rend="bold">ruddo.</hi></p>

<p rend="bodytext" n="603"><hi rend="paranum">603</hi><hi rend="dot">.</hi> Dvayaṃ tāle. <hi rend="bold">Tala</hi> patiṭṭhāyaṃ, curādi, a. Vātādayo vibhindatīti <hi rend="bold">vibhedikā.</hi></p>

<p rend="gatha1">‘‘Vātagho brūhano cāpi, kimihā kuṭṭhanāsano;</p>

<p rend="gathalast">Rattapittaharo sādu, tālo sattaguṇo mato’’ti.</p>

<p rend="bodytext">Hi <hi rend="bold">dabbaguṇo.</hi> Tiṇarājāpi. Dvayaṃ khajjūriyaṃ. <hi rend="bold">Khajja</hi> khajjane, byathane ca, ūro, nadādi. <hi rend="bold">Sida</hi> mocane, snehane ca, i, <hi rend="bold">sanda</hi> savane vā, i, upāntassi ca, <hi rend="bold">sindi.</hi></p>

<p rend="bodytext" n="604"><hi rend="paranum">604</hi><hi rend="dot">.</hi> Hintālādayo <pb ed="M" n="0.0403" /> satta nissāratāya tiṇāni ca tāni mūlena jalapānasāmaññato pādapā ceti <hi rend="bold">tiṇapādapā</hi> vuccanti, <hi rend="bold">tiṇa</hi> adane, pamāṇato tālato hīno <hi rend="bold">hintālo,</hi> padavipariyayo, rasso ca. Nāḷi viya jāyatīti <hi rend="bold">nāḷikero.</hi> Aññatthe iro, konto ca, nāḷikero. Lāṅgalīpi. ‘‘Lāṅgalī nāḷikere ca, sirapāṇimhi lāṅgalī’’ti <note>cintāmaṇiṭīkā 14.168</note><hi rend="bold">rabhaso.</hi> Saṇṭhānato tālasadisatāya <hi rend="bold">tāḷī,</hi> ḷattaṃ, upamāne ī, <hi rend="bold">taḷa</hi> āghāte vā, curādi, nadādi, <hi rend="bold">tāḷī. Kita</hi> nivāse, rogāpanayane ca, ṇvu, nadādittā ī, <hi rend="bold">ketakī,</hi> ayaṃ nārī.</p>

<p rend="centre">Araññavaggavaṇṇanā niṭṭhitā.</p>

<p rend="title">6. Araññādivaggavaṇṇanā</p>

<p rend="bodytext" n="605"><hi rend="paranum">605</hi><hi rend="dot">.</hi> Nava pabbatassa nāmāni. <hi rend="bold">Pabba</hi> pūraṇe, to. <hi rend="bold">Gira</hi> niggiraṇe, osadhādayo niggiratīti <hi rend="bold">giri,</hi> i. Silānaṃ rāsi <hi rend="bold">selo,</hi><pb ed="M" n="0.0404" /> silā pacurā santyasmiṃ vā <hi rend="bold">selo, sela</hi> gatiyaṃ vā, a. <hi rend="bold">Adda</hi> gatimhi yācane ca, bhūvādi, i, <hi rend="bold">adda</hi> hiṃsāyaṃ vā, curādi. Na gacchatīti <hi rend="bold">nago.</hi> Na calatīti <hi rend="bold">acalo.</hi> Silānamuccayo ubbedho, thūpo vā <hi rend="bold">siluccayo.</hi> Sikharayogā <hi rend="bold">sikharī,</hi> ī, tilakībhūto. Bhuṃ bhūmiṃ dharatīti <hi rend="bold">bhūdharo,</hi> bhuyā dharīyatīti vā <hi rend="bold">bhūdharo,</hi> bāhulyena a, <hi rend="bold">bhūdharo.</hi> Ahāriyo, gottopi, desantaraṃ netumasakyattā <hi rend="bold">ahāriyo,</hi> gavaṃ bhūmiṃ dhāraṇena tāyate <hi rend="bold">gotto.</hi></p>

<p rend="bodytext">Pañcakaṃ silāyaṃ. <hi rend="bold">Ama</hi> gatiyaṃ, bho. <hi rend="bold">Vana, sana</hi> sambhattiyaṃ, pasanati byāpetīti <hi rend="bold">pāsāṇo,</hi> nipātanā, <hi rend="bold">pasa</hi> bandhane vā, yu. <hi rend="bold">Asu</hi> khepane, mo, <hi rend="bold">asmā,</hi> rājādi, <hi rend="bold">asu</hi> byāpane vā. <hi rend="bold">Pala</hi> rakkhaṇe, <hi rend="bold">upalo, upa</hi> dehe vā, <hi rend="bold">ala</hi>paccayo nipāto. <hi rend="bold">Sila</hi> ucce, a. <hi rend="bold">Silā,</hi> nārī.</p>

<p rend="bodytext" n="606"><hi rend="paranum">606</hi><hi rend="dot">.</hi> Gijjhakūṭādayo tikūṭantā ‘‘vaṅkādī’’ti ettha <hi rend="bold">ādi</hi>nā malayadaddurādayo ca nagā nagavisesā. Gijjhā sakuṇavisesā assa kūṭe vasanti, gijjhasadisakūṭayuttatāya vā <hi rend="bold">gijjhakūṭo.</hi> Visesena bhātīti <hi rend="bold">vebhāro,</hi> aro. <hi rend="bold">Pula</hi> mahatte, visesena pulatīti <hi rend="bold">vepullo.</hi> Isayo gilatīti <hi rend="bold">isigili,</hi> i. Ādiccagamanavirodhena viruddhaṃ jhāyatīti <hi rend="bold">viñjho.</hi> Paṇḍuvaṇṇatāya <hi rend="bold">paṇḍavo <pb ed="M" n="0.0405" />, paṇḍa</hi> gatiyaṃ vā, avo. Kuṭilatāya <hi rend="bold">vaṅko.</hi> Dvayaṃ udayagirimhi. Aparaselāpekkhāya <hi rend="bold">pubbaselo.</hi> Udayantyasmā sūriyādayoti <hi rend="bold">udayo,</hi> sūriyādīnamudayayogato vā <hi rend="bold">udayo.</hi></p>

<p rend="bodytext">Tikaṃ atthagirimhi. Mandayati sūriyo yasmiṃ <hi rend="bold">mandaro.</hi> Mandappabho vā arati yasmiṃ sūriyoti <hi rend="bold">mandaro,</hi> atthaṃ anupaladdhiṃ gahanakkhattānaṃ karotītyattho, nāmadhātukāritantā a. Dvayaṃ himavati pabbate. Himappacuratāya <hi rend="bold">himavā,</hi> himaṃ vā vamatīti <hi rend="bold">himavā,</hi> kvi, rājādipakkhepattā sissā. Himayutto acalo <hi rend="bold">himācalo.</hi></p>

<p rend="bodytext" n="607"><hi rend="paranum">607</hi><hi rend="dot">.</hi> Attani sañjātagandhadabbānaṃ gandhehi loke madayati, modayatīti vā <hi rend="bold">gandhamādano,</hi> yu. Kelāso vutto. Vicittakūṭayuttatāya <hi rend="bold">cittakūṭo.</hi> Sukhaṃ dassanaṃ yassa, yasmiṃ vā <hi rend="bold">sudassano,</hi> kāḷavaṇṇakūṭatāya <hi rend="bold">kāḷakūṭo.</hi> Tīṇi kūṭānyassa <hi rend="bold">tikūṭo,</hi> chaḷetepi pabbatavisesā. <hi rend="bold">Assa</hi> yathāvuttassa pabbatassa <hi rend="bold">pattho</hi> samo bhūmibhāgo sānu nāma, <hi rend="bold">assa</hi> vā pabbatassa samāya bhūmiyaṃ pattho sānu ca bhavantīti ajjhāharitabbaṃ. Patiṭṭhate asminti <hi rend="bold">pattho, ṭha</hi>ssa <hi rend="bold">tho. Sana</hi> sambhattiyaṃ, ṇu, sambhajīyate sevīyateti <hi rend="bold">sānu,</hi> dvepyanitthiyaṃ.</p>

<p rend="bodytext" n="608"><hi rend="paranum">608</hi><hi rend="dot">.</hi> Tikaṃ <pb ed="M" n="0.0406" /> siṅgassa nāmaṃ. <hi rend="bold">Kuṭa</hi> dāhe, kammani ṇo, <hi rend="bold">vā</hi>kārena kūṭampi. Sikhaṃ ruhatīti <hi rend="bold">sikharaṃ.</hi> Nerutto. Sikhaṃ gacchatīti <hi rend="bold">siṅgaṃ, iṅga</hi> gamanattho, khalopo. Dvayaṃ pabbatādīnaṃ papatanaṭṭhānassa nāmaṃ. Papatantyasmā, ṇo. <hi rend="bold">Pata</hi> adhogamane, <hi rend="bold">papāto. Taṭa</hi> samussaye, <hi rend="bold">taṭo.</hi></p>

<p rend="bodytext">Dvayaṃ pabbatanitambe. <hi rend="bold">Nitambo</hi> jaghanepi, <hi rend="bold">kaṭa</hi> vassāvaraṇesu, ṇvu. Pabbate pāsāṇādīsu <hi rend="bold">ambuno</hi> jalassa <hi rend="bold">pasavo</hi> pasavanaṃ nijjharo nāma, nissaraṇaṃ <hi rend="bold">nijjharo, sa</hi>ssa <hi rend="bold">jho,</hi> asarūpadvittaṃ. Jharopi.</p>

<p rend="bodytext" n="609"><hi rend="paranum">609</hi><hi rend="dot">.</hi> Dvayaṃ kittime akittime, sajale nijjale vā kandare. <hi rend="bold">Dara</hi> vidāraṇe, a, ī, <hi rend="bold">darī. Kaṃ</hi> jalavācakamabyayaṃ, kena darīyate <hi rend="bold">kandaro,</hi> ā, kandarā. Tikaṃ devakhātabile. Nilīyantyasmiṃ <hi rend="bold">leṇaṃ, lī</hi> silesane, yu. Gatiṃ hvayati kuṭilayatīti <hi rend="bold">gabbharaṃ,</hi> nipātanā. <hi rend="bold">Gabbha</hi> dhāraṇe vā, aro. <hi rend="bold">Guhū</hi> saṃvaraṇe, a, <hi rend="bold">guhā.</hi></p>

<p rend="bodytext">Dvayaṃ silāmayapokkharaṇiyaṃ. <hi rend="bold">Soḍi</hi> gabbhe, ī. <hi rend="bold">Soṇa</hi> vaṇṇagatisaṅghātesu vā, ḍo, ī. Dvayaṃ pabbatādīnaṃ gabbharadese latāpallavatiṇādīhi pihitodare gabbhare. <hi rend="bold">Kuñja</hi> abyattasadde, karaṇe, ṇo, <hi rend="bold">nikuñjaṃ ni</hi>pubbo. Dvayaṃpyanitthiyaṃ. <hi rend="bold">Nikuñja</hi>vacanaṃ pakuñjādinivattanatthaṃ.</p>

<p rend="bodytext" n="610"><hi rend="paranum">610</hi><hi rend="dot">.</hi><hi rend="bold">Selassa</hi><pb ed="M" n="0.0407" /> pabbatassa uddhaṃbhūmi <hi rend="bold">adhiccakā</hi> nāma. Selassādhobhāgāsannabhūmi <hi rend="bold">upaccakā</hi> nāma. Atra tehi <hi rend="bold">upā</hi>disaddehi ccako <hi rend="bold">yadā</hi>dinā <note>pāṇini 5.2.34</note>.</p>

<p rend="bodytext">Mūlapabbatassante parivāretvā ṭhitā khuddapabbatā <hi rend="bold">pādā</hi> nāma. Tatra <hi rend="bold">pādā</hi>didvayaṃ. Pajjate gamyateti, ṇo. Selassa upanto samīpe pabbato <hi rend="bold">upantaselo.</hi></p>

<p rend="bodytext">Gerikamanosilāharitālakaṭṭhinyādikosabbo eva silāvikāro ‘‘dhātū’’tyutto, <hi rend="bold">dhara</hi> dhāraṇe, tu, <hi rend="bold">dhātu.</hi></p>

<p rend="centre">Selavaggavaṇṇanā niṭṭhitā.</p>

<p rend="bodytext" n="611"><hi rend="paranum">611</hi><hi rend="dot">.</hi> Tikaṃ sīhe. Kesaro jaṭā, taṃyogā, ī, <hi rend="bold">kesarī.</hi> Mige hiṃsatīti <hi rend="bold">sīho,</hi> nipātanā vaṇṇavipariyayo, mige hantuṃ saṃvijjamānā īhā assāti vā <hi rend="bold">sīho,</hi> sahatīti vā <hi rend="bold">sīho.</hi> Pañcasso, haripi. Mukhamiva caraṇāpyassa karikumbhadāraṇasamatthāti tehi saha pañcassāni <pb ed="M" n="0.0408" /> yassa. Harati migeti <hi rend="bold">hari,</hi> i. Mahākukkurappamāṇo kukkurākati kaṇhalekhācittasarīro gomanussādihiṃsakkhamo rassamukho <hi rend="bold">taraccho</hi> nāma, so ‘‘sunakhabyaggho’’ti vuccati. <hi rend="bold">Tara</hi> taraṇe, cho, mige adatīti <hi rend="bold">migādano,</hi> nandādīhi yu.</p>

<p rend="bodytext">Dvayaṃ byagghe. Vinihantvā āghāyatīti <hi rend="bold">byaggho, ghā</hi> gandhopādāne, byaggho dīpinipi. Puṃ pumāno dāletīti <hi rend="bold">puṇḍarīko, dala</hi> vidāraṇe, ṇvu. <hi rend="bold">Da</hi>ssa <hi rend="bold">ḍo, la</hi>ssa <hi rend="bold">ro,</hi> assī, <hi rend="bold">puṇḍarīko.</hi></p>

<p rend="gatha1">‘‘Puṇḍarīkaṃ sitamboje,</p>

<p rend="gatha2">Sitacchatre ca bhesajje;</p>

<p rend="gatha3">Kosakārantare byagghe,</p>

<p rend="gathalast">So disāvāraṇaggisū’’ti. –</p>

<p rend="bodytext"><hi rend="bold">Nānatthasaṅgahe.</hi> Vagghopi. Dīpinivisaye saddūlo īrito, saratīti <hi rend="bold">saddūlo,</hi> ūlo, do canto, saddena ulati gacchatīti vā saddūlo. Dīpaṃ taccammaṃ, taṃyogā <hi rend="bold">dīpī,</hi> tasmiṃ dīpini.</p>

<p rend="bodytext" n="612"><hi rend="paranum">612</hi><hi rend="dot">.</hi> Pañcakaṃ acche. <hi rend="bold">Asu</hi> khepane, cho. <hi rend="bold">Ica</hi> thutiyaṃ, a, <hi rend="bold">ikko.</hi> Bhallukopi, <hi rend="bold">bhala, bhalla</hi> paribhāsanahiṃsādānesu, ṇvu, assu, <hi rend="bold">īsa</hi> gatihiṃsādānesu, so, rassādi. <hi rend="bold">A</hi>paccaye <hi rend="bold">iso.</hi></p>

<p rend="bodytext">Dvayaṃ rohite. Lohitavaṇṇatāya <hi rend="bold">rohiso,</hi> lohito ca, pubbatra <hi rend="bold">ta</hi>ssa <hi rend="bold">so.</hi> Tikaṃ gokaṇṇe. Gavassa <pb ed="M" n="0.0409" /> kaṇṇo viya yassa kaṇṇoti <hi rend="bold">gokaṇṇo.</hi> Gaṇayuttatāya gaṇī ca so kaṇṭakasadisasiṅgatāya kaṇṭako ceti <hi rend="bold">gaṇikaṇṭako,</hi> samuditanāmampi vadanti. Gaṇi ca kaṇṭako ca gaṇikaṇṭakāti dve nāmānipi daṭṭhabbāni, teneva hi ‘‘gaṇikaṇṭakā’’ti bahuvacananiddeso kato.</p>

<p rend="bodytext" n="613-614"><hi rend="paranum">613-614</hi><hi rend="dot">.</hi> Catukkaṃ khagge. Siṅgañca khaggākhyaṃ, taṃyogā <hi rend="bold">khaggo.</hi> ‘‘Khaggo gaṇḍakasiṅgāsi-vuddhabhedesu gaṇḍake’’ti <note>byākhyāsudhā 2.5.4</note> hi <hi rend="bold">nānatthasaṅgahe.</hi> Khaggasadisaṃ visāṇamassa saṇṭhānatoti <hi rend="bold">khaggavisāṇo,</hi> ṇo. Ettha <hi rend="bold">khagga</hi>saddo asipariyāyo. Palāsamadatīti <hi rend="bold">palāsādo. Gaṇḍa</hi> vadanekadese, ṇvu, <hi rend="bold">gaṇḍako.</hi></p>

<p rend="bodytext">Byagghādiko sabbopi migabhedo ‘‘vāḷamigo, sāpado’’ti coccate. Byagghassātisayena manussādīnaṃ hiṃsanato duṭṭhatā pākaṭāti tappamukhatā vuttā. <hi rend="bold">Vala</hi> saṃvaraṇe, valantyattānamasmāti vāḷo, ṇo, vāḷo ca so migo ceti <hi rend="bold">vāḷamigo,</hi> duṭṭhamigotyattho. ‘‘Byaggho taṃ khādatū’’tyādinā sapanti yenāti <hi rend="bold">sāpado, sapa</hi> akkose, do, dīghādi.</p>

<p rend="bodytext"><hi rend="bold">Plavaṅga</hi>ntaṃ <pb ed="M" n="0.0410" /> makkaṭe. Plavo gatibhedo, tena gacchatīti <hi rend="bold">plavaṅgamo,</hi> plavaṅgo ca. <hi rend="bold">Mara</hi> pāṇacāge, aṭo, ko canto, <hi rend="bold">makkaṭo.</hi> Naro iva <hi rend="bold">vānaro, vā</hi>saddo <hi rend="bold">iva</hi>tthe, nāmānaṃ yuttatthattā samāso. Sākhāyaṃ pasuto migo <hi rend="bold">sākhāmigo.</hi> Gatyatthatāya kriyāya payogā. <hi rend="bold">Kapi</hi> calane, i, <hi rend="bold">kapi.</hi> Valī sithilaṃ cammaṃ mukhe assa <hi rend="bold">valīmukho.</hi> Kiso, vanokopi, kucchitenākārena setīti <hi rend="bold">kiso,</hi> ussi. Vanamokamāsayo assa <hi rend="bold">vanoko.</hi> So makkaṭo ce <hi rend="bold">kaṇhatuṇḍo</hi> kāḷamukho siyā, tadā ‘‘gonaṅgalo’’ti mato, gunnaṃ naṅgalasadisatāya <hi rend="bold">gonaṅgalo.</hi></p>

<p rend="bodytext" n="615"><hi rend="paranum">615</hi><hi rend="dot">.</hi> Pajjaddhaṃ siṅgālassa nāmaṃ. <hi rend="bold">Sara</hi> gatihiṃsācintāsu, alo. <hi rend="bold">Sara</hi>tissa <hi rend="bold">siṅgo. Jamu</hi> adane, ṇvu, bo canto, assu. <hi rend="bold">Kusa</hi> akkose, tu, thu vā. Bheravayuttatāya <hi rend="bold">bheravo,</hi> ‘‘bhe’’iti ravatīti vā <hi rend="bold">bheravo. Samu</hi> upasame, ivo, <hi rend="bold">sivā,</hi> nārī, <hi rend="bold">si</hi> sevāyaṃ vā, vo. Migadhutto, vañcakopi, migesu vanapasūsu dhutto. Brāhmaṇaṃ vañcetīti <hi rend="bold">vañcako.</hi></p>

<p rend="bodytext">Tikaṃ biḷāre. <hi rend="bold">Bila</hi> bhedane, aro, ḷattaṃ. <hi rend="bold">Babba</hi> gatiyaṃ, u. <hi rend="bold">Maja</hi> suddhiyaṃ, āro, niggahītāgamo. Otu, ākhubhujopi. Dvayaṃ koke, ayaṃ kukkurappamāṇo kapilo hariṇo. <hi rend="bold">Kuka, vaka</hi> ādāne. Īhāmigopi, mige īhati kaṅkhatīti, kammani ṇo.</p>

<p rend="bodytext" n="616"><hi rend="paranum">616</hi><hi rend="dot">.</hi> Dvayaṃ <pb ed="M" n="0.0411" /> mahiṃse. Mahiyaṃ setīti <hi rend="bold">mahiṃso,</hi> rasso, niggahītāgamo ca. <hi rend="bold">Lala</hi> icchāyaṃ, udakaṃ lalatīti <hi rend="bold">lulāyo,</hi> nipātanā, ayo, assu ca. Go viya vajati jāyatīti <hi rend="bold">gavajo.</hi> Go viya ayatīti <hi rend="bold">gavayo, samā</hi> dve tulyatthā.</p>

<p rend="bodytext">Dvayaṃ salle. <hi rend="bold">Salla</hi> āsugatiyaṃ, a, <hi rend="bold">sallo,</hi> sakatthe ko, <hi rend="bold">sallako</hi> attano sarīrajātena sallena sunakhaṃ salati hiṃsatīti vā <hi rend="bold">sallo, sallako</hi> ca, ayaṃ sūkarasaṇṭhāno, salākāpāyo ca. <hi rend="bold">Assa</hi> sallassa lomamhi <hi rend="bold">salalaṃ, sala</hi>ñca bhave. <hi rend="bold">Pala, sala, patha</hi> gatiyaṃ, alo, nadāditte salalī, thittābhāve salalaṃ, <hi rend="bold">a</hi>mhi salaṃ.</p>

<p rend="bodytext" n="617"><hi rend="paranum">617</hi><hi rend="dot">.</hi> Pañcakaṃ mige, harantyanena <hi rend="bold">hariṇo, hara</hi> haraṇe yu. <hi rend="bold">Ṇa</hi>ttamittañca. <hi rend="bold">Mara</hi> pāṇacāge, a, <hi rend="bold">ra</hi>ssa <hi rend="bold">go, i</hi>ttañca. Sena sunakhena raṅgati gacchati palāyatīti <hi rend="bold">sāraṅgo.</hi> Dīghādi, <hi rend="bold">mago, migo</hi> ca ete dve migamattepi. Ajinassopayujjamānassa yoni, tena bhūtassājinassuppattikāraṇattā vā <hi rend="bold">ajinayoni.</hi> Ayampi migamattepi. Kuraṅgo, vātāyupi. Kuyaṃ pathaviyaṃ raṅgatīti <hi rend="bold">kuraṅgo.</hi> Vātamayatīti <hi rend="bold">vātāyu,</hi> u.</p>

<p rend="bodytext">Dvayaṃ <pb ed="M" n="0.0412" /> sūkare. Sundaraṃ phalaṃ karotīti <hi rend="bold">sūkaro.</hi> Vuttañca <hi rend="bold">dabbaguṇe</hi> –</p>

<p rend="gatha1">‘‘Snehanaṃ brūhanaṃ vassaṃ, tathā vātasamāpahaṃ;</p>

<p rend="gathalast">Vārāhaṃ pisitaṃ bālyaṃ, rocanaṃ sedanaṃ garū’’ti <note>dabbaguṇasaṅgaha 2.11-2</note>.</p>

<p rend="bodytext">Sukhaṃ karotīti vā <hi rend="bold">sūkaro.</hi> Sundaro karo yassa vā <hi rend="bold">sūkaro.</hi> Vare āhantīti <hi rend="bold">varāho,</hi> vare sati āhantabboti vā <hi rend="bold">varāho,</hi> kolo, thaddhalomo, bhūdāropi. Dvayaṃ sase. <hi rend="bold">Pela</hi> gatiyaṃ, ṇvu. <hi rend="bold">Sasa</hi> plutagatiyaṃ, a.</p>

<p rend="bodytext" n="618"><hi rend="paranum">618</hi><hi rend="dot">.</hi> Dvayaṃ eṇīmige. Eṇiyā migiyā, eṇassa vā apaccaṃ <hi rend="bold">eṇeyyo,</hi> ayaṃ cammādīsupi ‘‘eṇassa, eṇiyā vā cammādiko eṇeyyo’’ti vacanatthaṃ katvā. Eṇiyā itthiyā putto migo <hi rend="bold">eṇīmigo, i</hi> gatiyaṃ, yu, nadādi, anadāditte eṇo, evametepyuppāditā. Dvayaṃ pampaṭake. <hi rend="bold">Paṭa</hi> gamane, ṇvu, upasaggante bindāgamo ca. <hi rend="bold">Pabba</hi> gatiyaṃ, ṇvu, bindāgamo, <hi rend="bold">ba</hi>lopo ca.</p>

<p rend="bodytext">Dvayaṃ vātamige. Gamanena vātasamo migo <hi rend="bold">vātamigo. Cala</hi>tismā yu, nadādi. Tikaṃ mūsike. <hi rend="bold">Musa</hi> theyye, ṇvu, ittañca. <hi rend="bold">Ā</hi>pubbo <hi rend="bold">khanu</hi> avadāraṇe, u, <hi rend="bold">na</hi>lopo. <hi rend="bold">Unda</hi> pasavanakledanesu, ūro.</p>

<p rend="bodytext" n="619"><hi rend="paranum">619</hi><hi rend="dot">.</hi> Camarādayo <pb ed="M" n="0.0413" />, sarabhādayo ca <hi rend="bold">migantarā</hi> migavisesā. Camaro uttarāpathe khyāto, yassa pucchaṃ cāmaraṃ, <hi rend="bold">camu</hi> adane, aro, <hi rend="bold">camaro,</hi> thiyaṃ camarī. <hi rend="bold">Pasado</hi> cittalomī, <hi rend="bold">pasa</hi> bandhane, ado. Kuyaṃ raṅgatīti <hi rend="bold">kuruṅgo,</hi> assu, uttābhāve <hi rend="bold">kuraṅgo.</hi> Sabbesampi migānaṃ mātuṭṭhāne tiṭṭhatīti <hi rend="bold">migamātukā,</hi> upamāne ko. <hi rend="bold">Ru</hi> sadde, ru. Ruṇaṃ karotīti <hi rend="bold">raṅku,</hi> u, <hi rend="bold">ṇa</hi>ssa lopo <hi rend="bold">ra</hi>kārassa, ussa ca. Attānaṃ nīcaṃ karotīti <hi rend="bold">nīko. Sara</hi>tismā abho, <hi rend="bold">sarabho.</hi> Aṭṭhāpado uddhaṃnayano sīhassāpi hantā, tassa ca pādacatukkaṃ uddhaṃ bhavatīti.</p>

<p rend="bodytext" n="620"><hi rend="paranum">620</hi><hi rend="dot">.</hi> Piyakādayo tayo, <hi rend="bold">ādi</hi>nā kandalīcīnasamūruādayo ca cammayonayo, tena bhūtassa cammassa uppattikāraṇattā, ete ca citratanuruhādayo kambojādimhi, uttarāpathe ca jāyanti, tatreva sanāmakhyātā. Yathā <hi rend="bold">miga</hi>saddo vanyapasusāmaññe, visese ca kuraṅgākhye vattati, yathā ca <hi rend="bold">loha</hi>saddo suvaṇṇādike tejasasāmaññe, visese ca, tathā <hi rend="bold">cammayoniajinayoni</hi>saddāpi migasāmaññe, migavisese ceti tathā vuttā.</p>

<p rend="bodytext"><hi rend="bold">Pī</hi> tappanakantīsu, ṇvu, <hi rend="bold">iyā</hi>deso. Ūrumhi atisayacammayuttatāya <hi rend="bold">camūru,</hi> ekassa <hi rend="bold">ma</hi>ssa lopo. <hi rend="bold">Kadi</hi> avhāne, alo, ī, kadalī ca so migo ceti <hi rend="bold">kadalīmigo.</hi></p>

<p rend="bodytext">Sīhādayo <pb ed="M" n="0.0414" /> yathāvuttā, avuttā ca sabbe catuppadā sattā ‘‘migā, pasavo’’ti coccante. Pasavantīti <hi rend="bold">pasavo, su</hi> abhisave, <hi rend="bold">pasa</hi> bandhane vā, u.</p>

<p rend="bodytext" n="621"><hi rend="paranum">621</hi><hi rend="dot">.</hi> Catukkaṃ lūtāyaṃ. <hi rend="bold">Lū</hi> chedane, to, <hi rend="bold">lūtā,</hi> sakatthe iko, <hi rend="bold">lūtikā,</hi> dve nāriyaṃ. Uṇṇāpāyo tantu uṇṇā, sā nābhiyaṃ assa <hi rend="bold">uṇṇanābhi,</hi> rasso. Makkaṭo viya sākhāyaṃ attano tantumhi gacchatīti <hi rend="bold">makkaṭako.</hi></p>

<p rend="bodytext">Dvayaṃ gomayajavicchike. <hi rend="bold">Viccha</hi> gamane, ṇvu, <hi rend="bold">vicchiko,</hi> satapadiyampi, āḷaṃ vicchikanaṅgulaṃ, taṃyogā <hi rend="bold">āḷi.</hi> Dvayaṃ gharagodhāyaṃ. <hi rend="bold">Sara</hi>tismā ū, avo canto. Gharaṃ nissitā godhā <hi rend="bold">gharagoḷikā, dha</hi>ssa <hi rend="bold">ḷo,</hi> sakatthe ko.</p>

<p rend="bodytext" n="622"><hi rend="paranum">622</hi><hi rend="dot">.</hi> Dvayaṃ godhāyaṃ. <hi rend="bold">Gudha</hi> rose, a, <hi rend="bold">godhā,</hi> nārī. <hi rend="bold">Kuṇḍa</hi> dāhe, a, <hi rend="bold">kuṇḍo.</hi> Dvayaṃ rattapāyaṃ. Kaṇṇassa jalūkā rattapā <hi rend="bold">kaṇṇajalūkā.</hi> Sataṃ padā yassā <hi rend="bold">satapadī, pada</hi>saddo pādattho.</p>

<p rend="bodytext">Dvayaṃ kalandake. <hi rend="bold">Kanda</hi> avhāne, rodane ca, kandatīti <hi rend="bold">kalandako, la</hi>majjho, ṇvu. Kāḷavaṇṇatāya <hi rend="bold">kāḷakā,</hi> nāriyaṃ. Dvayaṃ nakule, natthi kulaṃ etassa sappesu <hi rend="bold">nakulo,</hi> arisappopi. <hi rend="bold">Nakka</hi> nāsane vā, ulo, <hi rend="bold">ka</hi>lopo, sappe nāsetīti <pb ed="M" n="0.0415" /><hi rend="bold">nakulo. Maṅga</hi> gatyattho <hi rend="bold">daṇḍako</hi> dhātu, uso.</p>

<p rend="bodytext" n="623"><hi rend="paranum">623</hi><hi rend="dot">.</hi> Dvayaṃ kakaṇṭake. Kucchito kaṇṭako assa, ussattaṃ. Sarati dhāvatīti <hi rend="bold">saraṭo,</hi> aṭo.</p>

<p rend="bodytext">Catukkaṃ kīṭe. <hi rend="bold">Kīṭa</hi> bandhane, a, <hi rend="bold">kīṭa</hi> gamane vā, dīghādi. <hi rend="bold">Pula</hi> mahatthe, avo, ḷattaṃ. Kucchitaṃ amati gacchatīti <hi rend="bold">kimi,</hi> i, assittaṃ. Pakārena anatīti <hi rend="bold">pāṇako,</hi> ṇvu, <hi rend="bold">ṇa</hi>ttaṃ.</p>

<p rend="bodytext">Dvayaṃ kaṇṭalomakīṭe. Uccaṃ ṭhānaṃ āliṅgatīti <hi rend="bold">uccāliṅgo.</hi> Bahulomayutto pāṇako <hi rend="bold">lomasapāṇako.</hi></p>

<p rend="bodytext" n="624-625"><hi rend="paranum">624-625</hi><hi rend="dot">.</hi> Sāddhapajjena sakuṇassa nāmāni. Vihe ākāse gacchatīti <hi rend="bold">vihaṅgo, vihaṅgamo</hi> ca, ākāsapariyāyo cettha <hi rend="bold">viha</hi>saddo, <hi rend="bold">vehāsa</hi>ssa vā <hi rend="bold">vihā</hi>deso. Pakkhayuttatāya <pb ed="M" n="0.0416" /><hi rend="bold">pakkhī.</hi> Khena, khasmiṃ vā gacchatīti <hi rend="bold">khago.</hi> Aṇḍato jāto. Sakkoti uddhaṃ gantunti <hi rend="bold">sakuṇo, sakunto, sakuṇī</hi> ca, <hi rend="bold">saka</hi> sattiyaṃ, uṇo, unto, uṇī ca. Patanto ḍento, pattena vā gacchatīti <hi rend="bold">pataṅgo,</hi> aparatra <hi rend="bold">ta</hi>lopo. Mātukucchito, aṇḍato cāti dvikkhattuṃ jāyatīti <hi rend="bold">dvijo.</hi> Uḍḍanādīsu vakkaṃ kuṭilaṃ aṅgaṃ gīvādikaṃ etassa, vakkena gamanena aṅgatīti vā <hi rend="bold">vakkaṅgo.</hi> Pattena yāti, taṃ vā yānaṃ etassa. Patati patanto viya ākāsato hotīti <hi rend="bold">patanto.</hi> Nīḷe kulāvake jāyatīti <hi rend="bold">nīḷajo.</hi></p>

<p rend="bodytext">Vaṭṭakādayo, pokkharasātakādayo ca <hi rend="bold">tabbhedā</hi> tesaṃ sakuṇānaṃ visesā. <hi rend="bold">Vaṭṭa</hi> vaṭṭane, ṇvu, <hi rend="bold">vaṭṭakā</hi> nārī. Mayūrappamāṇo tadākaticittapakkho jīvañjīvo dakkhiṇapathādīsu jāyate, ‘‘jīvajīvā’’ti saddaṃ karotīti <hi rend="bold">jīvañjīvo.</hi> ‘‘Jīvajīvo’’ti nirānunāsikāpi. Candikāyuttarattippiyo pakkhī <hi rend="bold">cakoro, caka</hi> paritakkane, uro, usso, caṅkoropi. <hi rend="bold">Tara</hi>tismā iro, dvittamittañca, <hi rend="bold">tittiro.</hi></p>

<p rend="bodytext" n="626"><hi rend="paranum">626</hi><hi rend="dot">.</hi><hi rend="bold">Sala</hi> gatiyaṃ, ṇiko, ḷattaṃ, <hi rend="bold">sāḷikā,</hi> nārī. Kalaṃ ravatīti <hi rend="bold">karavīko,</hi> īko, <hi rend="bold">la</hi>lopo. <hi rend="bold">Karavīko,</hi> yassa saro bhagavato sarena upamīyate, so vuccati ‘‘karavīko’’ti. Javena ravinā sadiso haṃso <hi rend="bold">ravihaṃso. Kusa</hi> sadde, thako, dvittaṃ, <hi rend="bold">kusa</hi>ssa <hi rend="bold">sa</hi>ssa <hi rend="bold">to,</hi><hi rend="bold">kukutthako <pb ed="M" n="0.0417" />. Karaṇḍa</hi> bhājanatthe, avo, <hi rend="bold">karaṇḍavo,</hi> jalacaro pakkhī. <hi rend="bold">Bilu</hi> patitthambhe, a, <hi rend="bold">avā</hi>deso, <hi rend="bold">bilavo,</hi> ‘‘gaṇḍaplavo’’ti khyāto rattapakkho mahāpakkhī pokkharasātako, pokkharassa saññā yassa <hi rend="bold">pokkharasātako, ñña</hi>ssa <hi rend="bold">to,</hi> dīgho ca, samuditanāmameva vā tassa, tadā <hi rend="bold">sāda</hi> assādane, ṇvu, <hi rend="bold">da</hi>ssa <hi rend="bold">to, pokkharasātako.</hi></p>

<p rend="bodytext" n="627"><hi rend="paranum">627</hi><hi rend="dot">.</hi> Sattakaṃ pakkhe. Patanti anenāti <hi rend="bold">patattaṃ, yadā</hi>dinā to, dvittaṃ. <hi rend="bold">Ukha</hi> gatiyaṃ, yu, usse, assu, <hi rend="bold">pekhuṇaṃ, ṇa</hi>ttaṃ. <hi rend="bold">Pata</hi> gamane, to, pātato tāyatīti vā <hi rend="bold">pattaṃ. Pata</hi> gamane, kho, <hi rend="bold">tassa ko, pakkho.</hi> Patituṃ icchati yena <hi rend="bold">piñchaṃ,</hi> nerutto, <hi rend="bold">pata</hi> gamane vā, cho, <hi rend="bold">ta</hi>lopo, bindāgamo, assi. Chādyate anena <hi rend="bold">chado. Gira</hi> niggiraṇe, u, issattaṃ, <hi rend="bold">gamu</hi> gamane vā, u, massa <hi rend="bold">ro.</hi></p>

<p rend="bodytext">Pakkhīnaṃ bīje ‘‘au’’iti khyāte <hi rend="bold">aṇḍaṃ,</hi> kacchapādīnaṃ bījepi, ‘‘aṇḍaṃ khagādikose cā’’ti <hi rend="bold">nānatthasaṅgahe. Aḍi</hi> aṇḍatthe, ṇo, pesi, kosopi, <hi rend="bold">pisa</hi> avayave, i, pesi, ‘‘pesiyaṃ pattabhede ca, koso pumeva icchito’’ti <note>cintāmaṇiṭīkā 15.37</note><hi rend="bold">ruddo.</hi> Dvayaṃ pakkhigehe. <hi rend="bold">Nīla</hi> vaṇṇe, a, ḷattaṃ, <hi rend="bold">nī</hi> naye vā, ilo. Kucchitaṃ aṇḍavināsanādikaṃ lunātīti <hi rend="bold">kulāvakaṃ,</hi> ṇvu.</p>

<p rend="bodytext" n="628"><hi rend="paranum">628</hi><hi rend="dot">.</hi> Dvayaṃ garuḷānaṃ mātari. Vino pakkhino namanti yaṃ <hi rend="bold">vinatā. Thīpumadvayaṃ</hi> itthipurisānaṃ dvayaṃ mithunaṃ nāma, saṅkhyānassa <pb ed="M" n="0.0418" /> saṅkhyeyyanissitatāya itthipurisāyeva <hi rend="bold">mithunaṃ, mitha</hi> saṅgame, uno.</p>

<p rend="bodytext">Chakkaṃ yugaḷamatte. <hi rend="bold">Yuja</hi> yoge, a, <hi rend="bold">yugaṃ, ala</hi>paccaye <hi rend="bold">yugaḷaṃ, ḷattaṃ,</hi> yugalampi. <hi rend="bold">Ubha</hi> pūraṇe, ṇo, <hi rend="bold">dvandā</hi>deso ca, <hi rend="bold">dvandaṃ, yamu</hi> uparame, ṇvu, alo ca, yamakaṃ, yamalañca, <hi rend="bold">a</hi>paccaye <hi rend="bold">yamaṃ.</hi></p>

<p rend="bodytext" n="629-631"><hi rend="paranum">629-631</hi><hi rend="dot">.</hi><hi rend="bold">Maṇḍala</hi>ntaṃ samūhe. Sammā, visesena ca ūhate puñjībhūtattāti <hi rend="bold">samūho,</hi> ṇo, samaṃ saha avayavena ūhati tiṭṭhatīti vā <hi rend="bold">samūho. Gaṇa</hi> saṅkhyāne, gaṇīyati avayavena sahāti <hi rend="bold">gaṇo.</hi> Saha avayavena gacchatīti <hi rend="bold">saṅghāto, hana</hi> gamane, ṇo, saha avayavena udayatīti <hi rend="bold">samudāyo, dā</hi>gamo, majjhe dīgho. Sañcinoti avayavanti <hi rend="bold">sañcayo, ci</hi> caye. Saha avayavena duhayatīti <hi rend="bold">sandoho, duha</hi> papūraṇe. Nissesato vahati avayavanti <hi rend="bold">nivaho.</hi> Avayavaṃ katvā byapiyati gacchatīti <hi rend="bold">ogho</hi><note>ucyate ogho uca samavāye ghau nipātanā cassa gho (cintāmaṇiṭīkā 15.39)</note>. Visanti avayavā yasminti <hi rend="bold">visaro,</hi><pb ed="M" n="0.0419" /> aro. Avayavaṃ samīpe karotīti <hi rend="bold">nikaro.</hi> Ekekāpekkhāya appatthena kasaṅkhātā avayavā āyanti yasmiṃ <hi rend="bold">kāyo,</hi> atha vā kucchitānaṃ kesādīnaṃ āyoti <hi rend="bold">kāyo,</hi> so viya avayavānaṃ uppattiṭṭhānaṃ kāyoti idha samūho vutto. Antatthena khaṃsaṅkhātaṃ avayavaṃ dhāretīti <hi rend="bold">khandho,</hi> khādati avayaveti vā <hi rend="bold">khandho,</hi> amajjhadīghe <hi rend="bold">samudayo. Ghaṭa</hi> ghaṭane. Ghaṭanaṃ rāsibhavanaṃ, ghaṭenti assaṃ avayavāti <hi rend="bold">ghaṭā.</hi> Saha avayavena etīti <hi rend="bold">samiti,</hi>ti. Saha avayavena gacchatīti <hi rend="bold">saṃhati, hana</hi> gatiyaṃ,ti, nalopo. <hi rend="bold">Rasa</hi> assādane, iṇa. <hi rend="bold">Puñja</hi> kucchāyaṃ. Saha avayavena byāpetvā ayatīti <hi rend="bold">samavāyo. Pūgo</hi> tambūlepi. Janeti avayaveti <hi rend="bold">jātaṃ,</hi> to. Kaṃ attānaṃ detīti kado, cakkhādiko sarīrāvayavo. Kado viya kado, avayavo, taṃ vakati ādadātīti <hi rend="bold">kadambakaṃ.</hi> Visesena ūhantyasmiṃ avayavā <hi rend="bold">byūho.</hi> Vitanoti avayaveti <hi rend="bold">vitānaṃ,</hi> ṇo. <hi rend="bold">Gupa</hi> rakkhaṇe, bo, <hi rend="bold">pa</hi>ssa <hi rend="bold">mo, gumbo,</hi> gumbampi. Kalaṃ avayavabhāvaṃ pāti rakkhatīti <hi rend="bold">kalāpo,</hi> ‘‘kalā soḷasamo bhāgo’’ti hi vuttattā <hi rend="bold">kalā</hi>saddo bhāgatthopyatthīti ñāyati. <hi rend="bold">Jala</hi> dittiyaṃ. Jalati avayavenāti <hi rend="bold">jālaṃ.</hi> Avayavena maṇḍatīti <hi rend="bold">maṇḍalaṃ, maṇḍa</hi> vibhūsāyaṃ, alo.</p>

<p rend="bodytext" n="632"><hi rend="paranum">632</hi><hi rend="dot">.</hi> Sāddhapajjena gaṇabhedā vuccante. Tatra jātyādīhi samānānaṃ pāṇīnaṃ, apāṇīnañca gaṇo vaggo nāma, yathā <pb ed="M" n="0.0420" /> ‘‘bandhuvaggo, kavaggo’’ccādayo, <hi rend="bold">vajja</hi> vajjane, vajjeti asamānajātyādayoti <hi rend="bold">vaggo,</hi> ṇo, <hi rend="bold">jja</hi>ssa <hi rend="bold">ggo.</hi> Jantūnaṃ samānajātiyānaṃ, vijātiyānañca gaṇo ‘‘saṅgho, sattho’’ti coccate, yathā ‘‘bhikkhusaṅgho, vāṇijasattho’’ccādayo. Saṃhaññante nibbisesena ñāyante avayavā tasminti <hi rend="bold">saṅgho,</hi> ro. Saranti vattanti avayavā yasminti <hi rend="bold">sattho,</hi> tho, <hi rend="bold">ra</hi>ssa <hi rend="bold">to.</hi></p>

<p rend="bodytext"><hi rend="bold">Sajātikānaṃ</hi> samānajātikānaṃ jantūnameva gaṇo kulaṃ nāma, yathā ‘‘khattiyakulaṃ, gokula’’miccādayo. <hi rend="bold">Kula</hi> saṅkhyāne, bandhumhi ca, a, <hi rend="bold">kulaṃ. Sadhammīnaṃ</hi> samānadhammānameva jantūnaṃ gaṇo nikāyo nāma, yathā ‘‘bhikkhunikāyo’’ti. Ci caye, ṇo, nibbisesena cinoti avayaveti <hi rend="bold">nikāyo.</hi></p>

<p rend="bodytext">Sajātiyatiracchānānaṃyeva gaṇo ‘‘yūtho’’tyuccate, so cānitthī, yathā ‘‘hatthiyūtho, migayūtha’’miccādayo, <hi rend="bold">yu</hi> missane, tho, dīghādi, <hi rend="bold">yūtho,</hi> ‘‘gaṇo pasūnaṃ samajo, samājoññesa’muccate’’ti <note>amara 15.42 gāthāyaṃ passitabbaṃ</note> idhānāgatavacanampi ñātabbaṃ.</p>

<p rend="bodytext" n="633"><hi rend="paranum">633</hi><hi rend="dot">.</hi> Catukkaṃ garuḷe. Kanakarucirattā sobhano paṇṇo pakkho yassa <hi rend="bold">supaṇṇo.</hi> Vinabhāya nāma mātuyā apaccaṃ <hi rend="bold">venateyyo,</hi> ṇeyyo. Garaṃ visadharaṃ hantīti <hi rend="bold">garuḷo,</hi> ṇo, rantassu, <hi rend="bold">ha</hi>ssa ca ḷattaṃ, vaṇṇavikāro, garuḍo. <pb ed="M" n="0.0421" /> Pakkhisīho, uḷūtīso, vajiratuṇḍo, sudhāharo, suvaṇṇapakkho, bhujagāsanopi <note>tikaṇḍasesa 1.1.42</note>.</p>

<p rend="bodytext"><hi rend="bold">Pika</hi>ntaṃ kokile. Parena vijātiyena kākena positoti <hi rend="bold">parapuṭṭho, pusa</hi> posane, to. Parena bhato puṭṭho <hi rend="bold">parabhato, bhara</hi> dhāraṇaposanesu, to. <hi rend="bold">Kuṇa</hi> saddopakaraṇesu, alo. <hi rend="bold">Kuka, vaka</hi> ādāne, ilo, <hi rend="bold">kokilo.</hi> Apihito kāyatīti <hi rend="bold">piko, api</hi> antaradhāne, vaṇṇanāso, apissākāralopo.</p>

<p rend="bodytext" n="634"><hi rend="paranum">634</hi><hi rend="dot">.</hi> Aṭṭhakaṃ more. <hi rend="bold">Mura</hi> saṃvaraṇe, ṇo. <hi rend="bold">Maya</hi> gatiyaṃ, ūro, mahiyaṃ ravatīti vā <hi rend="bold">mayūro,</hi> dhātussa atthātisayena yogoti nerutto. Varahaṃ sikhaṇḍo, taṃyogā <hi rend="bold">varahī.</hi> Nīlā gīvā kaṇṭho yassa, bhujaṅgabhujopi.</p>

<p rend="bodytext">Dvayaṃ mayūramatthakasikhāyaṃ. Sikhā aggijālāyañca, pubbe vuttā.</p>

<p rend="bodytext" n="635-636"><hi rend="paranum">635-636</hi><hi rend="dot">.</hi> Catukkaṃ mayūrakalāpe. Sikhaṇḍino ayaṃ <hi rend="bold">sikhaṇḍo, varaha</hi> pādhānye, paribhāsanahiṃsādānesu ca, karaṇe <pb ed="M" n="0.0422" /> a. Ko mayūro lasati yena <hi rend="bold">kalāpo,</hi> ṇo, <hi rend="bold">sa</hi>ssa <hi rend="bold">po. Pī</hi> tappanakantīsu, cho, niggahītāgamo, rasso ca. Dvayaṃ morassa piñchaṭṭhe akkhisaṇṭhāne. <hi rend="bold">Cadi</hi> hilādane, dittiyañca, ṇvu. Mecako kaṇhavaṇṇepi vutto.</p>

<p rend="bodytext"><hi rend="bold">Aḷya</hi>ntaṃ bhamare, cha padāni assa. Madhuṃ vatayati bhuñjate <hi rend="bold">madhubbato, vata</hi> bhojane. <hi rend="bold">Bhama</hi> anavaṭṭhāne, pupphamatthake bhamatīti <hi rend="bold">bhamaro,</hi> aro. <hi rend="bold">Ara</hi> gamane, i, ḷattaṃ.</p>

<p rend="bodytext">Catukkaṃ gehavanakapotesu. Pārena sabalena āpatatīti <hi rend="bold">pārāpato,</hi> pāravatopi. <hi rend="bold">Kapa</hi> acchādane, <hi rend="bold">kampa</hi> calane vā. Oto, parapakkhe <hi rend="bold">ma</hi>lopo. <hi rend="bold">Kuka</hi> ādāne, aṭo, ussattamassuttañca. Pakārena ravatīti <hi rend="bold">pārevaṭo, ru</hi> sadde, aṭo, upasaggassa dīgho, asse, <hi rend="bold">pārevaṭo,</hi> parevaṭopi.</p>

<p rend="gatha1">‘‘Pārāvato ca chejjo ca,</p>

<p rend="gatha2">Kapoto rattalocano;</p>

<p rend="gatha3">Pārāpato kalaravo,</p>

<p rend="gathalast">Pattī seno sasādano’’ti <note>cintāmaṇiṭīkā 15.14</note>. –</p>

<p rend="bodytext"><hi rend="bold">Rabhaso.</hi></p>

<p rend="bodytext" n="637"><hi rend="paranum">637</hi><hi rend="dot">.</hi> Dvayaṃ gijjhe. <hi rend="bold">Gidha</hi> abhikaṅkhāyaṃ, yo, <hi rend="bold">jha</hi>ssa <hi rend="bold">jho,</hi> asarūpadvittaṃ, <hi rend="bold">jha</hi>paccayena vā siddhaṃ, tathā dhassa <hi rend="bold">jo. Gidha</hi>tismā a, niggahītāgamo, issattaṃ, <hi rend="bold">gandho.</hi> Tikaṃ senasāmaññe. Kukkuṭādīnaṃ kulaṃ lunāti chindatīti <hi rend="bold">kulalo, kula</hi> santāne <pb ed="M" n="0.0423" /> vā, alo. <hi rend="bold">Se</hi> gamane, no. Sattānaṃ hiṃsanato byaggho viya byagghi, satte nāsetīti nāso. Byagghi eva nāsoti samuditanāmaṃ.</p>

<p rend="bodytext">Sakuṇagghādayo tayo <hi rend="bold">tabbhedā</hi> tassa senassa visesā. Sakuṇaṃ hantīti <hi rend="bold">sakuṇagghi,</hi> sina?. <hi rend="bold">Aṭa</hi> gamane, ṇo. <hi rend="bold">Āṭo.</hi> Dabbisadisaṃ tuṇḍaṃ yassa dvijassa so <hi rend="bold">dabbimukhadvijo.</hi> ‘‘Dabbimukhadvijo āṭo nāmā’’tipyeko attho, tadā dveyeva senabhedā.</p>

<p rend="bodytext" n="638"><hi rend="paranum">638</hi><hi rend="dot">.</hi> Catukkaṃ ulūke. ‘‘Uhu’’nti saddaṃ karotīti <hi rend="bold">uhuṅkāro.</hi> ‘‘Uddhaṃ kaṇṇā yassa uddhaṃkaṇṇo’’ti sampatte niruttinayena <hi rend="bold">ulūko</hi><note>ulabhinettethi dahatyulūko, uddholokanā iti niruttama (amarakosugghāṭanaṭīkā 15.15)</note>, ucati samaveti koṭaranti vā nipātanā. <hi rend="bold">Kusa</hi> akkose, yassa amanāpatāya saddena lokā kosanti, so <hi rend="bold">kosiyo,</hi> kositabboti katvā, koṭare vasatīti vā <hi rend="bold">kosiyo,</hi> nerutto, vāyasānaṃ kākānaṃ ari sattu, sakkahvayo, divāndho vakkanāsiko, harinetto, divābhīto, kākabhīrū, ratticārīpi.</p>

<p rend="bodytext"><hi rend="bold">Vāyasa</hi>ntaṃ kāke. ‘‘Kā’’iti saddaṃ kāyatīti <hi rend="bold">kāko.</hi> Riṭṭhaṃ maraṇalakkhaṇaṃ, tadassa natthi <hi rend="bold">ariṭṭho. Dhaṅka</hi> ghoravāsite, a. Balinā puṭṭho bhato. <hi rend="bold">Vaya</hi> gamane, vayo eva <hi rend="bold">vāyaso,</hi> sakatthe so, sakiṃpajo, attaghoso, parabharo, balibhujo, guḷhamethunopi. Sakiṃ ekavāraṃpajā <pb ed="M" n="0.0424" /> pasūti yassa. ‘‘Kāka’’iccattānaṃ ghosayati. Vijātiyaṃ kokilaṃ bharati.</p>

<p rend="bodytext" n="639"><hi rend="paranum">639</hi><hi rend="dot">.</hi> Kāko viya ulati gacchatīti <hi rend="bold">kākoḷo,</hi> ḷattaṃ. Doṇakāko, daddhakākopi. Dvayaṃ ‘‘bī-lौṃ’’iti khyāte sakuṇe. <hi rend="bold">Lū</hi> chedane, ṇo, <hi rend="bold">va</hi>ssa <hi rend="bold">po, lāpo,</hi> lāvopi. Leḍḍu viya akatīti <hi rend="bold">laṭukikā</hi><note>leḍḍukikā (ka.)</note>, ṇvu.</p>

<p rend="bodytext">Tikaṃ hatthiliṅgasakuṇe. Vāraṇasadisattā <hi rend="bold">vāraṇo.</hi> Hatthino liṅgaṃ ñāpakaṃ soṇḍaṃ yasmiṃ vijjatīti <hi rend="bold">hatthiliṅgo.</hi> Hatthisoṇḍaṃ yasmiṃ vijjati, so hatthisoṇḍo ca vihaṅgamo ceti <hi rend="bold">hatthisoṇḍavihaṅgamo.</hi></p>

<p rend="bodytext" n="640"><hi rend="paranum">640</hi><hi rend="dot">.</hi> Dvayaṃ ukkuse. Uccaṃ kosatīti <hi rend="bold">ukkuso, kusa</hi> sadde, a. <hi rend="bold">Kura</hi> sadde, aro, thiyaṃ kurarī. Kolaṭṭhipakkhimhi ‘‘ubhuta’’iti khyāte pakkhimhi kukkuho. Kolaṭṭhiajjhohārako pakkhī <hi rend="bold">kolaṭṭhipakkhī.</hi> ‘‘Kukku’’iti saddāyatīti <hi rend="bold">kukkuho,</hi> ho, <hi rend="bold">kuka</hi> avhāne vā, uho.</p>

<p rend="bodytext">Tikaṃ suve. <hi rend="bold">Su</hi> savane. Manussasaddampi suṇātīti <hi rend="bold">suvo,</hi> a, <hi rend="bold">uvā</hi>deso. ‘‘Kī’’iti saddaṃ karotīti <hi rend="bold">kīro.</hi> Karoti manussasaddanti vā <hi rend="bold">kīro.</hi> A, assī. <hi rend="bold">Suka</hi> gatiyaṃ, sundaraṃ <pb ed="M" n="0.0425" />, suṭṭhu vā manussasaddaṃ kāyatīti <hi rend="bold">suko.</hi> Dvayaṃ kukkuṭamatte. Tambā cūḷā yassa. Kukkuṭatīti <hi rend="bold">kukkuṭo, kuka, vaka</hi> ādāne vā, aṭo.</p>

<p rend="bodytext" n="641"><hi rend="paranum">641</hi><hi rend="dot">.</hi> Dvayaṃ nijjivhe. Natthi jivhā yassa <hi rend="bold">nijjivho.</hi> Dvayaṃ koñcāsakuṇe. Itthiliṅgena mithunānaṃ nāmāni. <hi rend="bold">Koñca</hi> koṭilyappībhāvesu, a, <hi rend="bold">koñcā. Kanta</hi> chedane, yu, nadādi, assu. Kuṇḍanīpi, <hi rend="bold">kuṇḍa</hi> dāhe.</p>

<p rend="bodytext">Dvayaṃ cakkavāke. Cakkena cakkasaddena uccate <hi rend="bold">cakkavāko,</hi> ṇo. <hi rend="bold">Vaca</hi> viyattiyaṃ vācāyaṃ, cakkamiccāvhā yassa, rathaṅgāvhayanāmakopi, rathaṅgaṃ cakkaṃ, tassa avhayo rathaṅgāvhayo, so nāmaṃ assa <hi rend="bold">rathaṅgāvhayanāmako,</hi> tena rathaṅganāmo rathacaraṇasamāno avhayo coccate.</p>

<p rend="bodytext">Lakkhitalakkhaṇā cātra, lakkhaṇopacaritavuttiyā, goṇamukhyāya vā vuttiyā lakkhitena atthena yatra atthantaraṃ lakkhyate, sā <hi rend="bold">lakkhitalakkhaṇā.</hi> Yathā ‘‘rathāvayavāyudho’’ iccatra rathāvayavasaddena cakkaṃ lakkhyate, na tadākati tannāmo cāyudhaviseso. ‘‘Pantiratho’’iccatra pantisaddena dasakkharaṃ chando lakkhyate, na dasasaddo, tehi tu āyudharathasaddasanniveso ‘‘cakkāvayavāyudho, dasaratho’’ iti devaviseso, rājaviseso ca lakkhyate, tathātrāpi ‘‘rathaṅga’’ntyanena rathekadeso lakkhīyate, ‘‘avhāyate’’iccanena ca paribhāsanaṃ, na tenāpi vākasaddo. Tehi ca aññamaññasanniveso cakkavākoti pakkhiviseso <pb ed="M" n="0.0426" /> lakkhīyateti guṇato sukkādīhi evaṃgatā goṇī vutti.</p>

<p rend="bodytext">Dvayaṃ cātake. Ayaṃ meghajalapāyī, <hi rend="bold">sara</hi> hiṃsāyaṃ, saraṇaṃ sāro, taṃ gacchatīti <hi rend="bold">sāraṅgo.</hi> ‘‘Cātake hariṇe pume, sāraṅgo sabale tisū’’ti <note>cintāmaṇiṭīkā 23.23</note><hi rend="bold">rabhaso. Cata</hi> yācane, ṇvu, thokakopi, thokaṃ kaṃ jalaṃ īhanīyaṭṭhena assatthi <hi rend="bold">thokako.</hi></p>

<p rend="bodytext" n="642"><hi rend="paranum">642</hi><hi rend="dot">.</hi> Dvayaṃ pakkhibiḷāle. <hi rend="bold">Tula</hi> ummāne, iyo. Pakkhayutto biḷālo, ‘‘sū’’.</p>

<p rend="bodytext">Dvayaṃ rukkhakīṭakhādake. Sataṃ pattāni assa. Sarati kīṭeti <hi rend="bold">sāraso,</hi> so, ‘‘khāva sā’’.</p>

<p rend="bodytext">Dvayaṃ kākehi saddhiṃ nīḷaṃ katvā vasanake sukkasakuṇe. <hi rend="bold">Vaka</hi> ādāne, a. Setavaṇṇatāya sukko ca so kākehi saddhiṃ nivāsanato, kākasaṇṭhānattā vā kāko ceti <hi rend="bold">sukkakāko.</hi></p>

<p rend="bodytext">Dvayaṃ visakaṇṭhikāyaṃ. <hi rend="bold">Bala</hi> pāṇane, ṇvu, dīgho, āko vā. Visasadiso kāḷavaṇṇo kaṇṭho yassā sā <hi rend="bold">visakaṇṭhikā,</hi> etissā pumo nāma na vijjati. Vuttañca apadāne –</p>

<p rend="gatha1">‘‘Yathā balākayonimhi, na vijjati pumo sadā;</p>

<p rend="gathalast">Meghesu gajjamānesu, gabbhaṃ gaṇhanti tā tadā’’ti <note>apa. thera. 1.1.511</note>.</p>

<p rend="bodytext" n="643"><hi rend="paranum">643</hi><hi rend="dot">.</hi> Dvayaṃ <pb ed="M" n="0.0427" /> kaṅke. Lohasadiso piṭṭhi yassa <hi rend="bold">lohapiṭṭho. Kaṅka</hi> lolye, a, <hi rend="bold">kaṅko.</hi></p>

<p rend="bodytext">Dvayaṃ pattakaṇṭhe. Khañjo viya caratīti <hi rend="bold">khañjarīṭo,</hi> īṭo. Passantānaṃ khaṃ sukhaṃ janetīti <hi rend="bold">khañjano. Khañja</hi> gativekalye vā, yu.</p>

<p rend="bodytext">Dvayaṃ gāmacāṭake, cāṭakamatte vā. Kalahaṃ ravatīti <hi rend="bold">kalaviṅko,</hi> yadādi. Kaṃ sukhaṃ lunātīti vā <hi rend="bold">kalaviṅko,</hi> iko, niggahītāgamo ca. <hi rend="bold">Caṭa</hi> bhede, ṇvu, <hi rend="bold">cāṭako.</hi></p>

<p rend="bodytext">Dvayaṃ veḷuriyacchavilome citrapakkhe ‘‘suvaṇṇacūḷe’’ti khyāte. <hi rend="bold">Dibha</hi> santhambhe, dvittaṃ, bindāgamo ca. ‘‘Ki’’iti saddaṃ karotīti <hi rend="bold">kikī,</hi> ṇī, cāso, divipi <note>cāso kikīdivi (amara 15.16)</note>.</p>

<p rend="bodytext" n="644"><hi rend="paranum">644</hi><hi rend="dot">.</hi> Dvayaṃ meghasāme ‘‘ṭī-ṭौ’’iti khyāte. Kadambayogā <hi rend="bold">kādambo.</hi> Kāḷavaṇṇo haṃso <hi rend="bold">kāḷahaṃso,</hi> kālahaṃsopi.</p>

<p rend="bodytext">Dvayaṃ <pb ed="M" n="0.0428" /> ‘‘ṅahe-ḍo’’iti khyāte sakuṇe. Sakunto vutto, ‘‘sakunto pakkhibhedasmiṃ, bhāsapakkhīkhagesu ce’’ti <hi rend="bold">nānatthasaṅgahe.</hi> Sundarākārena pakkhena yutto sakuṇo bhāsapakkhī, ‘‘bhāsanto sundarākāre, bhāsanto bhāsapakkhinī’’ti hi <hi rend="bold">nānatthasaṅgahe.</hi></p>

<p rend="bodytext">Dvayaṃ ‘‘nvā-mī-sve’’iti khyāte nīlapakkhini. Dhūmyaṃ dhūmaṃ aṭati sahatīti <hi rend="bold">dhūmyāṭo,</hi> ṇo. Kāḷavaṇṇatāya kucchitaṃ liṅgaṃ yassa. Bhiṅgopi.</p>

<p rend="bodytext">Dvayaṃ jalakukkuṭe. <hi rend="bold">Dā</hi> lavane,ti, dāti ūhati ussahatīti <hi rend="bold">dātyūho,</hi> khaṇḍitaddhaniiccattho. Kāle sassamutumhi kaṇṭho kaṇḍaddhani yassa <hi rend="bold">kāḷakaṇṭhako,</hi> samāsante ko.</p>

<p rend="bodytext" n="645"><hi rend="paranum">645</hi><hi rend="dot">.</hi> Khuddādi madhucchiṭṭhakarādiko kammabhūto ‘‘makkhikābhedo’’tyuccate, <hi rend="bold">makkhi</hi> saṅghāte, ṇvu, makkhikā, tāsaṃ bhedo <hi rend="bold">makkhikābhedo.</hi> Piṅgalamakkhikāyaṃ ‘‘mhaṇa’’iti khyātāyaṃ dvayaṃ. <hi rend="bold">Ḍaṃsa</hi> ḍaṃsane, ḍaṃso. Daṃsopi, <hi rend="bold">ḍaṃsa</hi> khādane vā, piṅgalamakkhikātivaṇṇanāmaṃ.</p>

<p rend="bodytext">Makkhikāya aṇḍaṃ āsāṭikā nāma, <hi rend="bold">saṭa</hi> avayave, ṇvu. Dvayaṃ ‘‘nhaṃ’’iti khyāte. Paṭaṃ gacchatīti <hi rend="bold">paṭaṅgo,</hi> pataṅgopi, sarati hiṃsatīti <hi rend="bold">salabho,</hi> abho, <hi rend="bold">la</hi>ttaṃ, <hi rend="bold">sala</hi> gamane vā.</p>

<p rend="bodytext" n="646"><hi rend="paranum">646</hi><hi rend="dot">.</hi> Dvayaṃ <pb ed="M" n="0.0429" /> ‘‘cheṃ’’iti khyāte, <hi rend="bold">maka</hi> pāṇe, aso, <hi rend="bold">makaso.</hi> Dvayaṃ nidāghe nuhādīsu varaṇakamakkhikāyaṃ. ‘‘Cīrī’’ti saddāyatīti <hi rend="bold">cīrī, ciri</hi> hiṃsāyaṃ vā, nadādi, dīghādi. <hi rend="bold">Jhalla</hi> sadde, ṇvu, <hi rend="bold">jhallikā.</hi></p>

<p rend="bodytext">Dvayaṃ tālapattādyantaresu nilīnāyaṃ cammapattāyaṃ. Jatu viya <hi rend="bold">jatukā,</hi> upamāne ko, ‘‘rāmaṭhe jatukaṃ camma-pattajatukaresu thī’’ti <note>cintāmaṇiṭīkā 19.40</note> hi <hi rend="bold">rabhaso.</hi> Ajinaṃ cammaṃ pattaṃ yassā <hi rend="bold">ajinapattā.</hi> Dvayaṃ haṃsasāmaññe. Hanti addhānaṃ <hi rend="bold">haṃso.</hi> Seto chado pattaṃ yassa. Yathākathañci byuppattīti vuttattā asetacchadepi, cakkaṅgo, mānasokopi, cakkassa cakkavākasseva aṅgāni yassa. Mānasaṃ saro oko yassa.</p>

<p rend="bodytext" n="647"><hi rend="paranum">647</hi><hi rend="dot">.</hi> Ye <hi rend="bold">rattehi</hi> lohitehi <hi rend="bold">pādatuṇḍehi</hi> caraṇacañcūhi visiṭṭhā sitā ca sarīre, te rājahaṃsā nāma, haṃsānaṃ rājāno <hi rend="bold">rājahaṃsā.</hi></p>

<p rend="bodytext">Malīnehi pādatuṇḍehi visiṭṭhā ye te mallikākhyā, <hi rend="bold">mala, malla</hi> dhāraṇe, i, saññāyaṃ ko, ‘‘malliko haṃsabhede ca, tiṇasūle ca mallike’’ti <note>cintāmaṇiṭīkā 15.24</note><hi rend="bold">ruddo. Ākhyā</hi>saddena bahubbīhi. <hi rend="bold">Asitehi</hi> kaṇhehi pādatuṇḍehi visiṭṭhā ye, te dhataraṭṭhā, dhataraṭṭhānaṃ apaccāni <hi rend="bold">dhataraṭṭhā</hi>ti, ṇo.</p>

<p rend="bodytext" n="648"><hi rend="paranum">648</hi><hi rend="dot">.</hi> Tikaṃ <pb ed="M" n="0.0430" /> tiracchāne. Tiriyaṃ añcayatīti <hi rend="bold">tiraccho,</hi> tiriyassa tiro, <hi rend="bold">añca</hi>tissa <hi rend="bold">ccho. Yu</hi>mhi <hi rend="bold">tiracchāno,</hi> tiracchānoyeva <hi rend="bold">tiracchānagataṃ,</hi> tabbhāvaṃ vā gataṃ pattaṃ, tesu vā gataṃ antogadhanti <hi rend="bold">tiracchānagataṃ, siyā</hi>ti pakatyānapekkhakriyāpadaṃ, bhavatyattho vā hi karotyattho vā kadāci pakatyānapekkho bhavati, na pana vikatyānapekkho. Tathā kadāci ubhayāpekkhopi bhavati, na panubhayānapekkhoti sabbatrevaṃ. Sīhādivaggo.</p>

<p rend="centre">Araññādivaggavaṇṇanā niṭṭhitā.</p>

<p rend="title">7. Pātālavaggavaṇṇanā</p>

<p rend="bodytext" n="649-650"><hi rend="paranum">649-650</hi><hi rend="dot">.</hi> Catukkaṃ pātāle. Adharaṃ bhuvanaṃ <hi rend="bold">adhobhuvanaṃ.</hi> Patanti asmiṃ <hi rend="bold">pātālaṃ,</hi> alo, majjhe dīgho. Nāgānaṃ loko. Rasāya talaṃ <hi rend="bold">rasātalaṃ.</hi></p>

<p rend="bodytext"><hi rend="bold">Sobbha</hi>ntaṃ <pb ed="M" n="0.0431" /> chiddamatte. <hi rend="bold">Raṇa</hi> sadde, dho, <hi rend="bold">na</hi>ttaṃ, yadādi. <hi rend="bold">Vara</hi> dittiyaṃ. Vigato varo vāraṇaṃ assa <hi rend="bold">vivaraṃ, chidi</hi> dvidhākaraṇe, do. <hi rend="bold">Kuha</hi> vimhayane, aro. <hi rend="bold">Susa</hi> sosane, iro. <hi rend="bold">Bila</hi> bhedane, a. <hi rend="bold">Susa</hi>to i, <hi rend="bold">susi.</hi> Chinditvā gacchatīti <hi rend="bold">chiggalaṃ,</hi> yadādi. Suṭṭhu abbhaṃ ākāsaṃ asmiṃ <hi rend="bold">sobbhaṃ.</hi></p>

<p rend="bodytext">‘‘Susira’’nti chiddasāmaññe yaṃ napuṃsakavacanaṃ, taṃ <hi rend="bold">sacchidde</hi> chiddavati dabbe tīsu, yathā ‘‘susiro rukkho, susirā ciñcā, susiraṃ kaṭṭha’’nti.</p>

<p rend="bodytext">Dvayaṃ bhūmichidde. <hi rend="bold">Kāsa</hi> dittiyaṃ, u. <hi rend="bold">Ava</hi> rakkhaṇe, aṭo, <hi rend="bold">āvāṭo,</hi> avāṭopi. Dvayaṃ sappānaṃ rājini. Vasu ratanaṃ yassatthīti <hi rend="bold">vāsukī.</hi></p>

<p rend="bodytext" n="651"><hi rend="paranum">651</hi><hi rend="dot">.</hi> Dvayaṃ nāgānaṃ rājini. Devehipyassanto nopaladdhoti <hi rend="bold">ananto,</hi> sesopi, <hi rend="bold">sisa</hi> hiṃsāyaṃ, sisati kappanteti <hi rend="bold">seso, a.</hi></p>

<p rend="bodytext">Dvayaṃ ajagare. <hi rend="bold">Vaha</hi>tismā <hi rend="bold">aso, vāhaso.</hi> Ajaṃ chāgaṃ gilatīti <hi rend="bold">ajagaro,</hi> a, issattaṃ, lassa <hi rend="bold">ra</hi>ttañca. Sayīpi, sayanasīlo <hi rend="bold">sayī.</hi></p>

<p rend="bodytext">Dvayaṃ gonasasappe ‘‘ṅā-cve’’iti khyāte. Gavasseva nāsā assāti <hi rend="bold">gonaso,</hi> saññāyaṃ <hi rend="bold">nāsa</hi>saddassa <hi rend="bold">naso</hi> kato <note>pāṇini 5.4.119</note>. Tilaṃ icchatīti <hi rend="bold">tiliccho,</hi> tiriyaṃ añcatīti vā <hi rend="bold">tiliccho,</hi> yadādi.</p>

<p rend="bodytext">Dvayaṃ <pb ed="M" n="0.0432" /> deḍḍubhe, yo ‘‘jalasappo’’ti vuccati. Deḍḍunā rājiyā ubhatīti <hi rend="bold">deḍḍubho.</hi> Piṭṭhe rājiyogā <hi rend="bold">rājulo,</hi> ulo, badhirasappepyete.</p>

<p rend="bodytext" n="652"><hi rend="paranum">652</hi><hi rend="dot">.</hi> Kambalo ca assataro cāti ime dve nāgakulā merupāde vasanti.</p>

<p rend="bodytext">Dvayaṃ vesmanivuṭṭhasappe. ‘‘Vammanī’’tipi pāṭho. ‘‘Asuddo gharasappo’’ti vuttattā nibbisatāya amāritattā sīlayuttaṃ attā mano yasmiṃ <hi rend="bold">silutto,</hi> assu, rassādi.</p>

<p rend="bodytext">Dvayaṃ rukkhaggādīsu nivuṭṭhasappe. Nīlo harito sappoti <hi rend="bold">nīlasappo.</hi> ‘‘Nīlo kaṇhamhi harite’’ti hi <hi rend="bold">tārapālo.</hi> Paṭhamakāle silāyaṃ bhavatīti <hi rend="bold">silābhu.</hi></p>

<p rend="bodytext" n="653-654"><hi rend="paranum">653-654</hi><hi rend="dot">.</hi><hi rend="bold">Visadhara</hi>ntaṃ sappamatte. Āsiyaṃ visaṃ etassa <hi rend="bold">āsīviso,</hi> āsī sappadāṭhā. <hi rend="bold">Bhuja</hi> koṭilye, kuṭilāyamāno gacchatīti <hi rend="bold">bhujaṅgo,</hi> evaṃ <hi rend="bold">bhujago, bhujaṅgamo</hi> ca. <hi rend="bold">Ahi</hi> gamane, i. Saranto sappati gacchatīti <hi rend="bold">sarīsapo,</hi> assī, saṃyogalopo, aluttasamāsoyaṃ, bhujaṅgabhujaṅgamāpi, sabbadharakate pana ‘‘bhusaṃ, punappunaṃ vā kuṭilaṃ sappatīti <pb ed="M" n="0.0433" /> sarīsapo’’ti vuttaṃ. Phaṇayogā, ī, <hi rend="bold">phaṇī. Sappa</hi>tismā a, bhūmiphuṭṭhena gattena gati sappanaṃ. Araṃ sīghaṃ gacchatīti <hi rend="bold">alagaddo, ma</hi>ssa <hi rend="bold">do, ra</hi>ssa <hi rend="bold">la</hi>ttañca, alagaddo, jalasappepyayaṃ, ‘‘alagaddo jalavāḷo’’ti <note>amara 8.5</note> hi <hi rend="bold">amarasīho.</hi> Bhogo phaṇikāyo, taṃyogā <hi rend="bold">bhogī.</hi> Pannaṃ gacchatīti <hi rend="bold">pannago,</hi> pādehi vā na gacchatīti <hi rend="bold">pannago.</hi> Dve jivhā assa. Urasā gacchatīti <hi rend="bold">urago.</hi> Visesena ālāti gaṇhāti āyunti <hi rend="bold">vāḷo, la</hi>ssa ḷattaṃ, <hi rend="bold">vā</hi> gamane vā, alo. Dīghasarīratāya <hi rend="bold">dīgho.</hi> Dīghā piṭṭhi yassa, samāse ko. Udarameva pādo yassa. Visaṃ dharati. Cakkī, kuṇḍalī, gūḷhapādo, cakkhussavo, kākodaro, dabbīkaro, bilesayo, jimhago, pavanāsanopi. Sirasi cakkayogā <hi rend="bold">cakkī.</hi> Kuṇḍalamiva vapu assatthīti taṃyogā <hi rend="bold">kuṇḍalī.</hi> Cakkhunā suṇotīti <hi rend="bold">cakkhussavo.</hi> Kākodaramiva udaraṃ assa. Dabbigatikattā phaṇā dabbī, taṃ karoti bandhatīti <hi rend="bold">dabbīkaro.</hi> Sāmaññaniddesepi kaṇhasappādiyeva dabbīkaro. Jimhaṃ kuṭilaṃ gacchatīti. Pavanāsano vātabhojī.</p>

<p rend="bodytext"><hi rend="bold">Phaṇino</hi> sappassa <hi rend="bold">tanu</hi> kāyo bhogo nāma. Bhujatīti <hi rend="bold">bhogo, bhuja</hi> koṭilye, ṇo.</p>

<p rend="bodytext" n="655-656"><hi rend="paranum">655-656</hi><hi rend="dot">.</hi> Dvayaṃ sappassa dāṭhāyaṃ. Asati yena asaṃ, mukhaṃ, tasmiṃ bhavā <hi rend="bold">āsī,</hi> sappassa dāṭhā dantuttamā. Dvayaṃ sappassa jiṇṇatace <pb ed="M" n="0.0434" />, nimuccate yasmā sappoti, ṇo. Kañcukasadisattā <hi rend="bold">kañcuko. Samā</hi> tulyatthā.</p>

<p rend="bodytext">Dvayaṃ visamatte. Soṇipathagataṃ visati dehanti <hi rend="bold">visaṃ, visa</hi> pavesane. Giratīti <hi rend="bold">garaḷaṃ,</hi> aḷo.</p>

<p rend="bodytext">Halāhalo, kāḷakūṭo, <hi rend="bold">ādi</hi>nā kākolādayo ca sattāti ime nava <hi rend="bold">tabbhedā</hi> tassa visassa bhedā. Vuttañca –</p>

<p rend="gatha1">‘‘Pume paṇḍe ca kākola-kāḷakūṭahalāhalā;</p>

<p rend="gatha2">Soraṭṭhiko sukkikeyyo, brahmaputto padīpano;</p>

<p rend="gathalast">Dārado vacchanābho ca, visabhedā ime navā’’ti <note>amara 8.10-11</note>.</p>

<p rend="bodytext">Tatra halāhalo pume, <hi rend="bold">vā</hi>kārena napuṃsakepi, ‘‘hālāhala’’nti hi <hi rend="bold">tikaṇḍasese</hi><note>tikaṇḍasesa 1.8.5</note> dīghādipi. Tālapatrasaṇṭhāno nīlapatro gothanākatiphalo gaccho halāhalo. Assa ca samīpe rukkhādayo ḍayhante. Himavati, kikkindāyaṃ, koṅkaṇesu, dakkhiṇasamudde ca jāyate, hanatīti halo, a, <hi rend="bold">na</hi>ssa <hi rend="bold">lo,</hi> halānampi halo <hi rend="bold">halāhalo,</hi> majjhadīgho. Tiriyalekhāya citaṃ dvijapadehi yuttaṃ, tathā gaṇṭhibhi byāpitaṃ bindubhideva yaṃ ghanatarehi, taṃ kāḷakūṭaṃ. Idañca puthumālināmassāsurassa soṇitamhā eva asurasamaye <note>devāsuraraṇe (?)</note> samuppannassa assattharukkhasadisassa rukkhassa niyyāso, ahicchattamalayakoṅkaṇasiṅgaverapabbatādīsu coppajjate. Vaṇṇena kāḷañca taṃ sattānaṃ jīvitaharaṇato lohamuggarasadisatāya kūṭañceti <hi rend="bold">kāḷakūṭaṃ.</hi></p>

<p rend="gatha1">Brahmaputto tu kapilo, malayaddibhavo kharo;</p>

<p rend="gathalast">Padīpano tu dahano, rattavaṇṇo’ñjanaddijo <note>cintāmaṇiṭīkā 8.10-11</note>.</p>

<p rend="bodytext">Darade <pb ed="M" n="0.0435" /> bhavo <hi rend="bold">dārado,</hi> suppabhanāmako taṃdesapasiddho ca. Vacchanābho sinduvārapattasadiso ca taṃsamīpe rukkho na vaddhate, taṃsamphassavāyu ca jarayati, viñjhāyaṃ, kikkindāyañca jāyate, evaṃ visantarānampi sarūpaṃ āgamato viññeyyaṃ.</p>

<p rend="bodytext">Dvayaṃ dhanatthaṃ sappaggāhe. Vāḷaṃ sappaṃ gaṇhanasīlatāya <hi rend="bold">vāḷagāhī.</hi> Ahino tuṇḍena mukhena dibbatīti <hi rend="bold">ahituṇḍiko,</hi> ṇiko, ‘‘vāḷaggāho’hituṇḍiko’’ti <note>amarakose 8.11-gāthāyampi</note><hi rend="bold">amaramālā.</hi></p>

<p rend="bodytext" n="657"><hi rend="paranum">657</hi><hi rend="dot">.</hi> Tikaṃ niraye. Ayo iṭṭhaphalaṃ, so niggato asmāti <hi rend="bold">nirayo,</hi> nindito rayo gamanaṃ etthāti vā <hi rend="bold">nirayo.</hi> Duṭṭhā gati <hi rend="bold">duggati.</hi> Apuññe netīti <hi rend="bold">narako,</hi> ṇvu, <hi rend="bold">ra</hi>nto ca, <hi rend="bold">narako.</hi></p>

<p rend="bodytext">Tesu nirayesu yo ‘‘mahānirayo’’ti vutto, so aṭṭhadhā hotīti taṃ dasseti <hi rend="bold">‘‘sañjīvo’’</hi>ccādinā silokena. Marantāpi kammaphalānubhavanatthaṃ punappunaṃ jīvanti asmiṃ <hi rend="bold">sañjīvo.</hi> Yattha niraye nerayikānaṃ sarīrāni vaḍḍhakīnaṃ kāḷasuttena saññāṇaṃ katvā vāsiyā tacchanti, so <hi rend="bold">kāḷasutto.</hi> Bhusaṃ, punappunaṃ vā dukkhitasaddena ravanti asmiṃ <hi rend="bold">roruvo,</hi> mahanto ca so roruvo cāti <hi rend="bold">mahāroruvo.</hi> Puna ‘‘roruvo’’ti cūḷaroruvo vutto. Bhusaṃ patanti <pb ed="M" n="0.0436" /> asmiṃ <hi rend="bold">patāpano,</hi> ‘‘vīci taraṅge appe cā’’ti <hi rend="bold">ruddo,</hi> natthi sukhassa vīci lesopi atrāti <hi rend="bold">avīci,</hi> ‘‘vīci sukhataraṅgesū’’ti <hi rend="bold">tikaṇḍaseso</hi><note>tikaṇḍasesa 3.3.78</note>, tasmā natthi vīci sukhaṃ etthāti <hi rend="bold">avīci.</hi> Samantato āgatehi pabbatehi haññanti atrāti <hi rend="bold">saṅghāto.</hi> Tapanti atra <hi rend="bold">tāpano, iti</hi>saddo aṭṭhannaṃ parisamāpanattho.</p>

<p rend="bodytext" n="658"><hi rend="paranum">658</hi><hi rend="dot">.</hi><hi rend="bold">Tattha</hi> nirayesu vetaraṇī ca lohakumbhī cāti ime dve nirayā <hi rend="bold">jalāsayā</hi> jalādhārā, te ca thiyaṃ, taraṇī nāvā, sā natthi yassaṃ <hi rend="bold">vetaraṇī.</hi> Lohamayā kumbhī <hi rend="bold">lohakumbhī.</hi></p>

<p rend="bodytext">Dvayaṃ nirayapāle. Kāraṇā yātanā, sā ca tibbavedanā, taṃ karotīti <hi rend="bold">kāraṇiko.</hi> Nirayagatasatte pātīti <hi rend="bold">nirayapo.</hi></p>

<p rend="bodytext">Dvayaṃ nirayagatasatte. Nirayaṃ gacchatīti <hi rend="bold">nerayiko.</hi> Narakaṃ gacchatīti <hi rend="bold">nārako.</hi></p>

<p rend="bodytext" n="659"><hi rend="paranum">659</hi><hi rend="dot">.</hi><hi rend="bold">Udadhi</hi> pariyantaṃ samuddassa nāmaṃ. Aṇṇo jalaṃ, so vāti gacchati yasmiṃ <hi rend="bold">aṇṇavo,</hi> aṇṇo yasmiṃ vijjatīti vā <hi rend="bold">aṇṇavo,</hi> assatthyatthe vo. Sagarehi rājakumārehi khato <pb ed="M" n="0.0437" /><hi rend="bold">sāgaro,</hi> sānaṃ dhanānaṃ ākaroti vā <hi rend="bold">sāgaro, ka</hi>ssa <hi rend="bold">go, sāga</hi> saṃvaraṇe vā, aro. Sandateti <hi rend="bold">sindhu, sanda</hi> savane, yadādi. <hi rend="bold">Udi</hi> kledane, sammā klidanti candodaye asmā āpānīti <hi rend="bold">samuddo.</hi> Jalāni, udakāni ca nidhīyante, dhīyante cātrāti <hi rend="bold">jalanidhi, udadhi</hi> ca, <hi rend="bold">udaka</hi>ssa <hi rend="bold">udā</hi>deso.</p>

<p rend="bodytext"><hi rend="bold">Tassa</hi> samuddassa khīraṇṇavo, <hi rend="bold">ādi</hi>nā lavaṇodo, dadhyudo, ghatodo, ucchurasodo, madirodo, sādudako cāti ime satta mahaṇṇavavisesā bhavanti <note>byākhyāsudhā 1.10.2</note>. Khīravaṇṇo aṇṇavo <hi rend="bold">khīraṇṇavo.</hi></p>

<p rend="bodytext" n="660"><hi rend="paranum">660</hi><hi rend="dot">.</hi><hi rend="bold">Assa</hi> samuddassa <hi rend="bold">kūladeso</hi> tīradeso velā nāma, vigacchanti irā yassaṃ <hi rend="bold">velā,</hi> lattaṃ. Cakkamiva <hi rend="bold">salilānaṃ</hi> jalānaṃ <hi rend="bold">bhamo</hi> bhamanaṃ āvaṭṭo nāma, āvaṭṭanti jalāni atrāti <hi rend="bold">āvaṭṭo.</hi></p>

<p rend="bodytext">Tikaṃ bindumhi. <hi rend="bold">Thu</hi> abhitthave, vo, usse. <hi rend="bold">Vidi</hi> avayave, u, <hi rend="bold">bindu. Phusa</hi> phusane, to, <hi rend="bold">phusitaṃ.</hi> Pākāre, gehāditittiyañca jalaniggamo <hi rend="bold">bhamo</hi> nāma, <hi rend="bold">bhamu</hi> anavaṭṭhāne.</p>

<p rend="bodytext" n="661"><hi rend="paranum">661</hi><hi rend="dot">.</hi> Siloko udake. <hi rend="bold">Āpa</hi> byāpane, appoti sabbatrāti <hi rend="bold">āpo.</hi> Pātabbanti <hi rend="bold">payo, pā</hi> pāne, ṇyo. Rasso <pb ed="M" n="0.0438" />, <hi rend="bold">payo. Jala</hi> dhaññe, a. Vārayati ninnonatanti <hi rend="bold">vāri, vara</hi> nisedhe, ṇi, vārayati pipāsanti vā <hi rend="bold">vāri.</hi> Pīyateti <hi rend="bold">pānīyaṃ,</hi> anīyo. Salatīti <hi rend="bold">salilaṃ, sala</hi> gatiyaṃ, ilo. <hi rend="bold">Udi</hi> kledane, ṇvu, <hi rend="bold">u</hi>lopo, dakaṃ pipāsacchedaṃ karotīti vā <hi rend="bold">dakaṃ,</hi> ‘‘dā dānacchedadhātū’’ti <note>ekakkharakosa 20 gāthā</note> hi <hi rend="bold">ekakkharakose,</hi> rasso. <hi rend="bold">Ana</hi> sadde, a, dvittaṃ, <hi rend="bold">ara</hi> gamane vā, to, <hi rend="bold">annā</hi>deso, <hi rend="bold">ṇa</hi>ttaṃ. <hi rend="bold">Nī</hi> naye, īro. <hi rend="bold">Vana</hi> sambhattiyaṃ. Vanīyate pipāsehīti <hi rend="bold">vanaṃ. Vā</hi> gamane, alo. Tāyate pālayateti <hi rend="bold">toyaṃ, tā</hi> pālane, curādi, yo, ākārassottaṃ. <hi rend="bold">Amba</hi> sadde, u, <hi rend="bold">ambu. Udi</hi> pasavanakledanesu, ṇvu, <hi rend="bold">udakaṃ. Kara</hi> karaṇe, kvi, <hi rend="bold">kaṃ.</hi> Kamalaṃ, khīrampi, <hi rend="bold">kamu</hi> icchākantīsu, alo. <hi rend="bold">Khanu</hi> hiṃsāyaṃ, īro, <hi rend="bold">na</hi>lopo, <hi rend="bold">khī</hi> khaye vā, khīraṃ.</p>

<p rend="bodytext" n="662"><hi rend="paranum">662</hi><hi rend="dot">.</hi> Catukkaṃ taraṅge. Taranto gacchati, tīraṃ vā gacchatīti <hi rend="bold">taraṅgo,</hi> aluttasamāso, paratra īssattaṃ. Sayameva bhijjateti <hi rend="bold">bhaṅgo,</hi> a. <hi rend="bold">Ūha</hi> vitakke, mi, <hi rend="bold">ha</hi>lopo, <hi rend="bold">ūmi, ara</hi> gamane vā, mi, assū, <hi rend="bold">ra</hi>lopo. Vimhayaṃ vicittaṃ cinotīti <hi rend="bold">vīci,</hi> i, upasaggassa dīgho, ete dve pumitthiyaṃ.</p>

<p rend="bodytext">Ullolo, kallolo cāti idaṃ dvayaṃ mahāvīcīsu kathyate, <hi rend="bold">lola</hi> ummādane, ullolayatīti <hi rend="bold">ullolo,</hi> ṇo, <hi rend="bold">ula</hi> gamane vā, olo, dvittaṃ. <hi rend="bold">Kalla</hi> sadde, olo, <hi rend="bold">kallolo.</hi></p>

<p rend="bodytext" n="663"><hi rend="paranum">663</hi><hi rend="dot">.</hi> Silokaddhaṃ <pb ed="M" n="0.0439" /> kaddame. Jalaṃ balate <hi rend="bold">jambālo,</hi> kammani ṇo, <hi rend="bold">ma</hi>kāro vaṇṇavikāro. <hi rend="bold">Kala</hi> saṅkhyāne, alo. <hi rend="bold">Paca</hi> vitthāravacane, kammani ṇo. <hi rend="bold">Cikkha</hi> vacane, alo, dvittaṃ. <hi rend="bold">Kada</hi> madde, amo, dvittaṃ.</p>

<p rend="bodytext">Chakkaṃ vālukāyaṃ. <hi rend="bold">Pula</hi> mahatthe, ino, <hi rend="bold">ḷa</hi>ttaṃ. <hi rend="bold">Vala</hi> saṃvaraṇe, ṇvu, assu, <hi rend="bold">vālukā,</hi> thī. <hi rend="bold">Vaṇṇa</hi> sadde, <hi rend="bold">vaṇṇo. Mara</hi> pāṇacāge, u, <hi rend="bold">maru,</hi> devepi. <hi rend="bold">Ara</hi> gamane, u, assu, <hi rend="bold">uru,</hi> mahantepi, vaṇṇo ca maru ca uru ca <hi rend="bold">vaṇṇamarūru. Sica</hi> paggharaṇe, to, <hi rend="bold">sikatā,</hi> thī.</p>

<p rend="bodytext" n="664"><hi rend="paranum">664</hi><hi rend="dot">.</hi> Jalamajjhagataṃ talaṃ kammabhūtaṃ ‘‘antarīpaṃ, dīpo’’ti coccate. Dvidhāgatānaṃ āpānaṃ antaragataṃ <hi rend="bold">antarīpaṃ,</hi> ākārassī. ‘‘Antarīya’’nti vā pāṭho, tadā dvidhāgatānaṃ āpānaṃ antare bhavaṃ <hi rend="bold">antarīya</hi>nti viggaho, akārassī. Dvidhāgatāni āpāni asmiṃ hetubhūteti <hi rend="bold">dīpo. Va</hi>kāra<hi rend="bold">ā</hi>kārānaṃ lopo, issī ca, <hi rend="bold">dīpo, vā</hi>kārena dīpampi.</p>

<p rend="bodytext">Pañcakaṃ tīrassa nāmaṃ. <hi rend="bold">Pāra tīra</hi> kammasampattiyaṃ, curādi, a. <hi rend="bold">Kūla</hi> āvaraṇe, ṇo. <hi rend="bold">Rudha</hi> āvaraṇe, <hi rend="bold">rodhaṃ.</hi> Aññapārādinivattanatthaṃ <hi rend="bold">‘‘patīra’’</hi>nti vuttaṃ. <hi rend="bold">Taṭa</hi> ussaye, a, thiyaṃ, taṭī.</p>

<p rend="bodytext" n="665"><hi rend="paranum">665</hi><hi rend="dot">.</hi> Paramhi <pb ed="M" n="0.0440" /> tīrasmiṃ <hi rend="bold">pāra</hi>saddo, so ca napuṃsake, <hi rend="bold">pāra tīra</hi> kammasampattiyaṃ, <hi rend="bold">pāra</hi> sāmatthiye vā, pārayati taraṅgādayo vāretunti <hi rend="bold">pāraṃ.</hi> Orantutīraṃ ‘‘apāra’’ntyuccate, avare tīradese bhavaṃ <hi rend="bold">oraṃ,</hi> ṇo. Pārato aññaṃ tīraṃ <hi rend="bold">apāraṃ.</hi></p>

<p rend="bodytext">Pañcakaṃ uḷumpe. Uḷuto dakato pāti rakkhati uḷupo, soyeva niggahītāgamavasena <hi rend="bold">uḷumpo.</hi> Plavati, plavanti anenāti vā <hi rend="bold">plavo, plava</hi> gamane, gamanaṃ atra jalagamanaṃ. <hi rend="bold">Kula</hi> santāne, a, ke ulati gacchatīti vā <hi rend="bold">kullo,</hi> a, dvittaṃ. Taranti anena <hi rend="bold">taro, tara</hi> plavataraṇesu. Gamanāgamanavasena punappunaṃ jale aranti yāya, sā <hi rend="bold">paccarī,</hi> a, nadādi.</p>

<p rend="bodytext" n="666"><hi rend="paranum">666</hi><hi rend="dot">.</hi> Tikaṃ nāvāyaṃ. Taranti yāya <hi rend="bold">taraṇī,</hi> yu, nadādi, <hi rend="bold">i</hi>paccaye tari, <hi rend="bold">ī</hi>mhi tu <hi rend="bold">tarī. Nu</hi> thutiyaṃ, a, vuḍḍhāvādesā, <hi rend="bold">nāvā.</hi> Dvayaṃ laṅkārathambhe. <hi rend="bold">Kūpa</hi> gamane, ṇvu, <hi rend="bold">kūpako, a</hi>paccayo vā, tadā sakatthe ko. <hi rend="bold">Kamu</hi> icchāyaṃ, bho, sakatthe ko, assu ca, <hi rend="bold">kumbhakaṃ.</hi></p>

<p rend="bodytext">Dvayaṃ ‘‘pe seṃ’’iti khyāte. Tarassa pacchābhāge bandhitabboti <hi rend="bold">pacchābandho.</hi> Ga’micchitadisaṃ aṭati yena <hi rend="bold">goṭaviso,</hi> iso, <hi rend="bold">ava</hi>nto ca assottañca, <hi rend="bold">goṭaviso.</hi> Dvayaṃ ‘‘pe tamā’’iti <pb ed="M" n="0.0441" /> khyāte. Nāvāya kaṇṇo viya kaṇṇo, mahanto kenipāto, tena pavahaṇapatisavanato, taṃ dharatīti, kammani ṇo. Nāvāya yutto <hi rend="bold">nāviko.</hi></p>

<p rend="bodytext" n="667"><hi rend="paranum">667</hi><hi rend="dot">.</hi> Dvayaṃ nāvāya gamanopāye. Arati yenāti <hi rend="bold">arittaṃ,</hi> chadādīhi tatraṇa, ikārāgamo, dvittañca. Ke jale nipātiyate <hi rend="bold">kenipāto,</hi> aluttasamāsoyaṃ.</p>

<p rend="bodytext">Dvayaṃ niyāmake. Poto pavahanaṃ, taṃ vāhayatīti <hi rend="bold">potavāho.</hi> Niyacchati potanti <hi rend="bold">niyāmako, yamu</hi> uparame, <hi rend="bold">ni</hi>pubbo gamane, ṇvu, <hi rend="bold">niyāmako,</hi> curādi. Niyāmakepi.</p>

<p rend="bodytext">Ye vāṇijā nāvāya vāṇijakammaṃ ācaranti, te saṃyattikā nāma, saṃyānaṃ saṃyātrā, dīpantaragamanaṃ, traṇa, sā payojanametesaṃ <hi rend="bold">saṃyattikā,</hi> ṇiko, <hi rend="bold">ra</hi>lopo, rasso ca. <hi rend="bold">Ta</hi>paccayena vā siddhaṃ. Potavāṇijāpi, poto pavahanaṃ, tassa vāṇijā.</p>

<p rend="bodytext" n="668"><hi rend="paranum">668</hi><hi rend="dot">.</hi> Laṅkārādayo, phiyādayo ca nāvāya <hi rend="bold">aṅgā</hi> avayavā. Lo indo, tassa kāraṇaṃ <hi rend="bold">laṅkāro.</hi> Vaṭo vuccati sivaṭo, tadākāratāya <hi rend="bold">vaṭākāro.</hi> ‘‘Vaṭo kamadde <pb ed="M" n="0.0442" /> nigrodhe’’ti hi <hi rend="bold">nānatthasaṅgaho. Phā</hi> vuḍḍhiyaṃ, iyo, <hi rend="bold">phiyo.</hi></p>

<p rend="bodytext">Dvayaṃ ‘‘talaka’’iti khyāte. <hi rend="bold">Pū</hi> pavane, to, vuḍḍhi, pavahati niyāmaketi <hi rend="bold">pavahanaṃ. Vutta</hi>nti kriyāpadaṃ. Dvayaṃ kaṭṭhambuvāhiniyaṃ, <hi rend="bold">duṇa</hi> gatihiṃsāsu, a, nadādi, vuḍḍhi, <hi rend="bold">doṇī.</hi> Ambuṃ neti yena <hi rend="bold">ambaṇaṃ,</hi> ussattaṃ, <hi rend="bold">ṇa</hi>ttañca, <hi rend="bold">amba</hi> sadde vā, yu.</p>

<p rend="bodytext" n="669"><hi rend="paranum">669</hi><hi rend="dot">.</hi> Tikaṃ gambhīre. <hi rend="bold">Gamu</hi> gamane, īro, <hi rend="bold">bho</hi>nto ca <hi rend="bold">ma</hi>lopo ca, <hi rend="bold">gabhīro. Mā</hi>lope tu <hi rend="bold">gambhīro,</hi> gacchantā bhāyanti asminti vā <hi rend="bold">gabhīro, gambhīro</hi> ca. <hi rend="bold">Ni</hi>pubbo <hi rend="bold">mana</hi> abhyāse, ṇo, <hi rend="bold">ma</hi>ssa <hi rend="bold">no. Tabbipakkhato</hi> gambhīraviparītato uttānaṃ nāma, uggataṃ tānaṃ pamāṇaṃ assa <hi rend="bold">uttānaṃ,</hi> agambhīraṃ.</p>

<p rend="bodytext">Dvayaṃ agādhe. <hi rend="bold">Gādha</hi> patiṭṭhākaṅkhāsu, ganthe ca, natthi gādhaṃ yatra <hi rend="bold">agādhaṃ.</hi> Na heṭṭhimatalaṃ phusati yatra <hi rend="bold">atalamphassaṃ.</hi></p>

<p rend="bodytext">Tikaṃ appasanne. Natthi acchabhāvo atra <hi rend="bold">anaccho.</hi> Kalusaṃ pāpepi vuttaṃ. <hi rend="bold">Vila</hi> bhedane, ṇo, <hi rend="bold">āvilo. Ava</hi> rakkhaṇe vā, ilo.</p>

<p rend="bodytext" n="670"><hi rend="paranum">670</hi><hi rend="dot">.</hi> Tikaṃ nimmale. <hi rend="bold">Cho</hi> chedane, na chindati dassananti <hi rend="bold">accho,</hi> ṇo, sacchopi, <hi rend="bold">sara</hi> visaraṇe, to, <hi rend="bold">annā</hi>deso. Natthi malaṃ etasmiṃ <hi rend="bold">vimalo. Gabhīrappabhutī gabhīrā</hi>dayo <hi rend="bold">vimala</hi>ntā tīsu liṅgesu.</p>

<p rend="bodytext">Pañcakaṃ <pb ed="M" n="0.0443" /> kevaṭṭe. <hi rend="bold">Dhā</hi> dhāraṇe, īvaro. Macche hantvā jīvatīti <hi rend="bold">macchiko,</hi> iko. Macche bandhati jālenāti <hi rend="bold">macchabandho,</hi> macche vadhatīti vā <hi rend="bold">macchabandho,</hi> niggahītāgamo, kaṃ jalaṃ, tassa īlakkhī, tāya vaṭṭo vaṭṭanaṃ assatthīti <hi rend="bold">kevaṭṭo.</hi> Kevattopi, ṇo. Jāle niyutto, jālena hantīti vā <hi rend="bold">jāliko,</hi> dāsopyatra, <hi rend="bold">dāsa</hi> dāne, a, ‘‘dāso kevaṭṭabhaccesū’’ti <note>cintāmaṇiṭīkā 10.15</note><hi rend="bold">ruddo.</hi></p>

<p rend="bodytext" n="671-672"><hi rend="paranum">671-672</hi><hi rend="dot">.</hi><hi rend="bold">Jhasā</hi>ntaṃ macche. <hi rend="bold">Masa</hi> āmasane, cho, <hi rend="bold">mara</hi>dhātuvasena vā siddho, <hi rend="bold">mara</hi> pāṇacāge, ino, <hi rend="bold">ra</hi>lopo. Mukhappadese puthūni lomāni assa <hi rend="bold">puthulomo.</hi> Pāṭhīnādīnaṃ macchattā visesato alomakepyassa vutti. <hi rend="bold">Jhasa</hi> hiṃsattho <hi rend="bold">daṇḍako</hi> dhātu, a, <hi rend="bold">jhaso.</hi> Aṇḍajo, visāro, sakalīpi, vicitraṃ sarati anena <hi rend="bold">visāro,</hi> ṇo. Rohitādīnaṃ vakkalappāyo <note>battalappāyo (ka.)</note> taco sakalaṃ. Taṃyogā, ī, <hi rend="bold">sakalī.</hi></p>

<p rend="bodytext">Rohitādayo, makarādayo ca macchappabhedā. <hi rend="bold">Ruha</hi> janane, to, <hi rend="bold">rohito.</hi> Vipāke madhurasattā <hi rend="bold">magguro,</hi> vaṇṇavikāro, majjatīti vā <hi rend="bold">magguro,</hi> ūro, <hi rend="bold">majja</hi> suddhiyaṃ, <hi rend="bold">jja</hi>ssa <hi rend="bold">gga</hi>ttaṃ, rasso ca, <hi rend="bold">magguro,</hi> ‘‘ṅā khū’’. Siṅgayuttatāya <hi rend="bold">siṅgī,</hi> ṇo, nadādi, saṅgupi, sarati vātanti vā <hi rend="bold">siṅgī, sara</hi> hiṃsāyaṃ, a, <hi rend="bold">ra</hi>ssa <hi rend="bold">go,</hi> assi, niggahītāgamo, nadādi, siṅgī, ‘‘ṅa cve’’. <hi rend="bold">Bala</hi><pb ed="M" n="0.0444" /> saṃvaraṇe, alo, <hi rend="bold">la</hi>ssa <hi rend="bold">jo, balajo,</hi>’’ṅa pā’’. <hi rend="bold">Muñja</hi> saddattho, <hi rend="bold">muñjo. Pū</hi> pavane, uso, vuddhyāvādesā, <hi rend="bold">pāvuso,</hi> mahāmukhamaccho, ‘‘ṅa ṭā’’.</p>

<p rend="bodytext">Sattakkhattuṃ vaṅkatīti <hi rend="bold">sattavaṅko,</hi> ‘‘ṅa se’’. Saha vaṅkena, saṃvijjamāno vā vaṅko yassa <hi rend="bold">savaṅko,</hi> ‘‘ṅa mve’’. Naḷasaṇṭhāno mīno <hi rend="bold">naḷamīno,</hi> ‘‘ṅa phौ-yo’’. <hi rend="bold">Kaḍi</hi> sannicayavadanekadesesu, ṇvu, <hi rend="bold">gaṇḍako,</hi> ‘‘ṅa mā’’. <hi rend="bold">Sasu</hi> hiṃsāyaṃ, u, assu, <hi rend="bold">susukā,</hi> sakattheko, ‘‘ṅa-pौ-ṭaye’’. Sayanato passena pharatīti <hi rend="bold">sapharī,</hi> nadādi, <hi rend="bold">phara</hi> pharaṇe, <hi rend="bold">sapharī</hi> dvīsu, ‘‘ṅa khū-mā’’. Pāṇiggahaṇe mukhaṃ kiratīti <hi rend="bold">makaro,</hi> yadādi.</p>

<p rend="bodytext" n="673"><hi rend="paranum">673</hi><hi rend="dot">.</hi> Timiādayo satta mahāmacchā nāma. <hi rend="bold">Tima</hi> addabhāve, timatīti <hi rend="bold">timi,</hi> i, <hi rend="bold">timi</hi> macchamattepi. <hi rend="bold">Gira</hi> niggiraṇe, ṇo, <hi rend="bold">la</hi>ttaṃ, issattaṃ. Timino galo <hi rend="bold">timiṅgalo,</hi> niggahītāgamo. Vaṇṇena piṅgalatimirasadisatāya <hi rend="bold">timirapiṅgalo.</hi> Ā bhuso nandatīti <hi rend="bold">ānando, nanda</hi> samiddhiyaṃ. Timino macche nandayatīti <hi rend="bold">timinando.</hi> ‘‘Timindo’’tipi pāṭho, timīnaṃ macchānaṃ indo <hi rend="bold">timindo.</hi> Adhiko āroho yassa <hi rend="bold">ajjhāroho.</hi> Mahanto timi maccho <hi rend="bold">mahātimi.</hi></p>

<p rend="bodytext" n="674"><hi rend="paranum">674</hi><hi rend="dot">.</hi> Dvayaṃ ‘‘ṅa phe’’iti khyāte. Pāsāṇasadisasaṇṭhāno maccho <hi rend="bold">pāsāṇamaccho. Paṭha</hi> viyattiyaṃ vācāyaṃ, ino <pb ed="M" n="0.0445" />, ubhayatra dīgho, <hi rend="bold">pāṭhīno,</hi> ‘‘ṅa-pौ’’ti ca vadanti. Dvayaṃ baḷise. Vaṅkatīti <hi rend="bold">vaṅko, vaṅka</hi> koṭilye. <hi rend="bold">Bala</hi> saṃvaraṇe, iso, ḷattaṃ. Macchavedhanampi, <hi rend="bold">vidha</hi> vidhāne, bhedane ca, anekatthattā, yu.</p>

<p rend="bodytext">Tikaṃ kumbhīle. ‘‘Suṃsumāro’’ti samuditanāmaṃ, sasatīti susu. Susu eva suṃsu, māretīti māro, suṃsu eva māro <hi rend="bold">suṃsumāro.</hi> Kena ubhati pūretīti kumbho, jalāsayo, tatra ulati gacchatīti <hi rend="bold">kumbhīlo,</hi> kumbhī vā ghaṭo, taṃ lātīti <hi rend="bold">kumbhīlo.</hi> Na kamatīti <hi rend="bold">nakko,</hi> kvi, saññāsaddattā <hi rend="bold">na</hi>ssa pakati, <hi rend="bold">nakka</hi> nāsane vā, curādi.</p>

<p rend="bodytext">Dvayaṃ kacchape. Kucchito ūmi vego assa <hi rend="bold">kummo,</hi> ‘‘pakāse vegabhaṅgesu, taraṅge ūmi puṃthiya’’nti <note>cintāmaṇiṭīkā 10.21</note><hi rend="bold">rabhaso,</hi> ‘‘vege bhaṅgappakāsesu, bilāyaṃ ūmi vīciya’’nti <hi rend="bold">nānatthasaṅgaho.</hi> Kacchena pivatīti <hi rend="bold">kacchapo,</hi> ṇo, kamaṭhopyatra, <hi rend="bold">kamu</hi> icchāyaṃ, aṭho.</p>

<p rend="bodytext" n="675"><hi rend="paranum">675</hi><hi rend="dot">.</hi> Dvayaṃ kakkaṭe. Kakatīti <hi rend="bold">kakkaṭako.</hi> Sakatthe ko, <hi rend="bold">kuka</hi> ādāne vā, aṭo, ussattaṃ. <hi rend="bold">Kula</hi> santāne, bandhumhi ca, īro, kuṃ vā pathaviṃ lunātīti <hi rend="bold">kuḷīro,</hi> īro. Dvayaṃ rattape. Jalassa ūkā kimiviseso <hi rend="bold">jalūkā,</hi> jalaṃ okaṃ gehaṃ etissāti vā <hi rend="bold">jalūkā,</hi> ossū, <hi rend="bold">uca</hi> samavāye, ṇo, okaṃ. Rattaṃ rudhiraṃ pivatīti <hi rend="bold">rattapā.</hi></p>

<p rend="bodytext">Tikaṃ <pb ed="M" n="0.0446" /> maṇḍūke. <hi rend="bold">Maṇḍa</hi> bhūsane, uko, dīgho. <hi rend="bold">Dada</hi> dāne, uro, dvittaṃ. <hi rend="bold">Bhī</hi> bhaye, sappato bhāyatīti <hi rend="bold">bheko,</hi> iko, īsse. Vassābhū, sāluro, plavopi. Dvayaṃ ‘‘tī’’iti khyāte. Gaṇḍaṃ vaccasannicayaṃ uppādetīti <hi rend="bold">gaṇḍuppādo.</hi> Mahiyā latā <hi rend="bold">mahīlatā,</hi> kiñculukopi. Kiñca culatīti kiñculuko, uko.</p>

<p rend="bodytext" n="676"><hi rend="paranum">676</hi><hi rend="dot">.</hi> Dvayaṃ muttāphoṭe. <hi rend="bold">Sappa</hi> gamane, i, assi, <hi rend="bold">sippi,</hi> thī. <hi rend="bold">Su</hi> abhisave, tti, <hi rend="bold">sutti.</hi> Dvayaṃ saṅkhe. <hi rend="bold">Khanu</hi> avadāraṇe, kvi, <hi rend="bold">saṅkho. Samu</hi> upasame vā, kho, <hi rend="bold">saṅkho.</hi> Kaṃ vāti gacchatīti <hi rend="bold">kumbu,</hi> u, dvepyanitthiyaṃ.</p>

<p rend="bodytext">Dvayaṃ khuddasaṅkhajātiyaṃ. Saṅkhassa nakho iva <hi rend="bold">saṅkhanakho.</hi> Dvayaṃ ‘‘kharu’’iti khyāte. Jale savatīti <hi rend="bold">jalasutti, su</hi> pasave, tti. Samatīti <hi rend="bold">sambuko,</hi> uko, <hi rend="bold">bo</hi>nto ca, ‘‘sambuko jalasutti’tthī’’ti <note>cintāmaṇiṭīkā 10.23</note><hi rend="bold">puṃkaṇḍe vopālito.</hi></p>

<p rend="bodytext" n="677"><hi rend="paranum">677</hi><hi rend="dot">.</hi> Dvayaṃ jalāsaye. Jalānaṃ āsayo patiṭṭhitaṭṭhānaṃ <hi rend="bold">jalāsayo.</hi> Tesu jalāsayesu majjhe yo gambhīro <pb ed="M" n="0.0447" /> agādho, so <hi rend="bold">rahadā</hi>khyo, <hi rend="bold">hara</hi> haraṇe, bhūvādi, do, vaṇṇavipariyayo, <hi rend="bold">rahado.</hi></p>

<p rend="bodytext">Dvayaṃ udapāne. Udakaṃ pivanti asmiṃ, yu, <hi rend="bold">ka</hi>lopo. Pivanti asmiṃ pāno, so eva kūpo <hi rend="bold">pānakūpo, ku</hi> sadde, po, dīghādi, kūpo, kena ubhatīti vā kūpo, <hi rend="bold">bha</hi>ssa <hi rend="bold">po.</hi> Andhupi, <hi rend="bold">andha</hi> dassanupasaṅghāte, curādi, u. Dvayaṃ samacaturassapokkharaṇiyaṃ. <hi rend="bold">Khanu</hi> avadāraṇe, kamme to, <hi rend="bold">na</hi>lopo, dīghādi. Pokkharaṃ jalaṃ, taṃyogā ano, nadādi, <hi rend="bold">pokkharaṇī.</hi></p>

<p rend="bodytext" n="678"><hi rend="paranum">678</hi><hi rend="dot">.</hi> Tipādena mahato sadā agādhajalassa padmaṭṭhānassa ca padmasuññassa ca yogyatāya nāmaṃ <note>amara 10.28 gāthāyaṃ passitabbaṃ</note>. <hi rend="bold">Taḷa</hi> āghāte, <hi rend="bold">tala</hi> patiṭṭhāyaṃ vā, āko, aparapakkhe ḷattaṃ. <hi rend="bold">Sara</hi> gamane, a, <hi rend="bold">saro. Vapa</hi> bījanikkhepe, vapanti yāya <hi rend="bold">vāpī,</hi> āyatacaturassāyampi. <hi rend="bold">Sara</hi>tismā aso, nadādi, <hi rend="bold">sarasī. Daha</hi> bhasmīkaraṇe, a, <hi rend="bold">dadha</hi> dhāraṇe vā, <hi rend="bold">dha</hi>ssa <hi rend="bold">ho. Ambujānaṃ</hi> paddhānaṃ <hi rend="bold">ākaro</hi> uppattiṭṭhānaṃ.</p>

<p rend="bodytext">Khuddako saro ‘‘pallala’’ntyuccate. Yatra vassāsu adhikaṃ jalaṃ, gimhesu jāṇumattaṃ, sukkhatyeva vā, <hi rend="bold">palla</hi> rakkhaṇe, curādi, alo, <hi rend="bold">pallalaṃ.</hi></p>

<p rend="bodytext" n="679-680"><hi rend="paranum">679-680</hi><hi rend="dot">.</hi> Anotattādayo <pb ed="M" n="0.0448" /> ete satta mahāsarā nāma. Tatra sūriyaraṃsisamphuṭṭhābhāvena na avatapati udakametthāti <hi rend="bold">anotatto.</hi> Kaṇṇamuṇḍapabbatasamīpattā <hi rend="bold">kaṇṇamuṇḍo.</hi> Rathaṃ karotīti <hi rend="bold">rathakārako,</hi> yathākathañci ayaṃ byuppatti nāma, saññā pana lokatoyevāvagantabbā. Chabbaṇṇadantavantatāya chaddanto, nāgarājā, tassa nivāsanaṭṭhānasamīpattā <hi rend="bold">chaddanto,</hi> saro. Kuṇālasakuṇā bahavo yattha santi <hi rend="bold">kuṇālo. Mandākinī</hi> ākāsagaṅgāyampi vuttā. Bahavo sīhā papatanti asmiṃ <hi rend="bold">sīhappapāto.</hi></p>

<p rend="bodytext">Dvayaṃ jalappāye dese kūpanikaṭe pasupānatthaṃ patthārādiracite jalāsaye. Āhūyante pasavo atra pānāyāti <hi rend="bold">āhāvo,</hi> ṇo, vuḍḍhāvādeso. Nipivanti asmiṃ <hi rend="bold">nipānaṃ,</hi> yu. Dvayaṃ surakhāte, aporise devanimmiteti bhāvo, soṇḍeiccaññe. ‘‘Akhāto devakhātako’’ti <note>amara 10.27</note> hi <hi rend="bold">amaramālāyaṃ puṃsakaṇḍaṃ.</hi></p>

<p rend="bodytext" n="681"><hi rend="paranum">681</hi><hi rend="dot">.</hi><hi rend="bold">Nadya</hi>ntaṃ <pb ed="M" n="0.0449" /> nadīyaṃ. Savatīti, anto, nadādi, <hi rend="bold">savantī.</hi> Ninnaṭṭhānaṃ gacchatīti <hi rend="bold">ninnagā,</hi> kvi. <hi rend="bold">Sanda</hi> pasavane, u, assittaṃ, vaṇṇavikāro, <hi rend="bold">sindhu. Sara</hi> gamane, to, ikārāgamo, <hi rend="bold">saritā.</hi> Āpānaṃ nivāso āpo, samuddo, ṇo, taṃ gacchatīti <hi rend="bold">āpagā. Nada</hi> abyattasadde, nadatīti <hi rend="bold">nadī,</hi> nadādi, taraṅganīpyatra.</p>

<p rend="bodytext">Dvayaṃ gaṅgāyaṃ. Bhagīrathena raññā nibbattitā bhāgīrathīti lokiyā, asmākantu matena nāmamattamevetaṃ tassāti sanniṭṭhānaṃ, evaṃ sabbatra. Gacchatīti <hi rend="bold">gaṅgā, gami</hi>to go, tipathagatāpi, tayo saggamaccapātālapathe gatā <hi rend="bold">tipathagatā.</hi> Sindhūnaṃ nadīnaṃ saṅgamo melako sambhedo. Sammā bhijjanti asmiṃ <hi rend="bold">sambhedo, saṃ</hi>pubbo <hi rend="bold">bhidi</hi> melane, ṇo.</p>

<p rend="bodytext" n="682"><hi rend="paranum">682</hi><hi rend="dot">.</hi> Gaṅgādikā imā pañca nadiyo mahānadī nāma. Aciraṃ sīghagamanaṃ etissamatthīti <hi rend="bold">aciravatī. Yamu</hi> uparame, uno, yamassa bhaginī vā <hi rend="bold">yamunā,</hi> bhaginyatthe uno. Sarāni bhavanti yāya avadhibhūtāyāti <hi rend="bold">sarabhū, sara</hi> gatihiṃsācintāsu vā, ū, <hi rend="bold">abho</hi>nto ca, <hi rend="bold">sarabhū. Maha</hi> pūjāyaṃ, a, nadādi.</p>

<p rend="bodytext">Candabhāgādikā <pb ed="M" n="0.0450" /> ninnagā pañca mahānadito aññāsaṃ nadīnaṃ bhedā. Candabhāgo nāma pabbato, tato pabhavatīti <hi rend="bold">candabhāgā.</hi> Sarayogā vantu, majjhe <hi rend="bold">sa</hi>kārāgamo, nadādi, <hi rend="bold">sarasvatī.</hi> Vanturatrātisaye.</p>

<p rend="bodytext" n="683"><hi rend="paranum">683</hi><hi rend="dot">.</hi> Niddosaṃ jalaṃ assaṃ <hi rend="bold">nerañjarā,</hi> yadādi, atha vā nerañjarā nāma tūriyaviseso, taṃsamānasaddatāya ayaṃ nadī <hi rend="bold">nerañjarā</hi> nāma. Nānāgāhākulībhūtatāya kucchitaṃ veraṃ assā <hi rend="bold">kāverī,</hi> nadādi. Nammaṃ sukhaṃ dadātīti <hi rend="bold">nammadā,</hi> ṇo. <hi rend="bold">Ādi</hi>nā sarāvatī vettavatī kaṇṭakī kosikīādikā anekā nadībhedā saṅgahitā.</p>

<p rend="bodytext">Dvayaṃ hammiyadevālayādīsu jalamagge. Vārino nikkhamanamaggo <hi rend="bold">vārimaggo. Nala</hi> gandhe, a, nadādi, ḷattaṃ, <hi rend="bold">panāḷi,</hi> ayaṃ itthiyaṃ, pume ca.</p>

<p rend="bodytext">Tikaṃ gāmadvāramhi asucipūtipaṅkasampuṇṇāyaṃ kāsuyaṃ. Cittaṃ dunotīti <hi rend="bold">candanikā,</hi> yadādi.</p>

<p rend="bodytext" n="684-685"><hi rend="paranum">684-685</hi><hi rend="dot">.</hi><hi rend="bold">Jamu</hi> adane, alo, nadādi, <hi rend="bold">bo</hi>nto ca, ḷattaṃ, <hi rend="bold">jambāḷī.</hi> Avalagganti asmiṃ <hi rend="bold">oḷigallo, lagga</hi> saṅge, alo, ḷattaṃ, assi, <hi rend="bold">ga</hi>lopo, dvittañca. Sāddhapajjena padumassa nāmaṃ. Sarasi ruhatīti <hi rend="bold">saroruhaṃ,</hi> ro. Sataṃ pattāni <pb ed="M" n="0.0451" /> assa, padmavisesatthepyassa padmattā visesato abhedo. Araṃ vindatīti <hi rend="bold">aravindaṃ. Pada</hi> gamane, umo. <hi rend="bold">Padumaṃ,</hi> anitthī. Paṅke kaddame ruhatīti <hi rend="bold">paṅkeruhaṃ,</hi> aluttasamāsoyaṃ. <hi rend="bold">Nala</hi> gandhe, ino, ḷattaṃ. <hi rend="bold">Pusa</hi> vuḍḍhimhi, kharo, vuḍḍhi, <hi rend="bold">sa</hi>ssa <hi rend="bold">ko,</hi> pokkhare jale jātanti vā <hi rend="bold">pokkharaṃ.</hi> Muḷālatopi uggantvā pupphati <hi rend="bold">muḷālapupphaṃ.</hi> Kaṃ jalaṃ alayati bhūsayatīti <hi rend="bold">kamalaṃ, ala</hi> bhūsane. Bhisatopi uggantvā pupphatīti <hi rend="bold">bhisapupphaṃ.</hi> Kuse jale seti tiṭṭhatīti <hi rend="bold">kusesayaṃ,</hi> ro, aluttasamāso. Tāmarasampi, tāmaraṃ jalaṃ, ‘‘tāmaraṃ ghatamaṇṇo ce’’ti <hi rend="bold">tantatantaraṃ,</hi> tatra seti tiṭṭhatīti <hi rend="bold">tāmarasaṃ,</hi> ro.</p>

<p rend="bodytext" n="686"><hi rend="paranum">686</hi><hi rend="dot">.</hi><hi rend="bold">Sitaṃ</hi> setaṃ kamalaṃ ‘‘puṇḍarīka’’ntyuccate, <hi rend="bold">puḍi</hi> khaṇḍane, muḍirityeke, iko, <hi rend="bold">arā</hi>gamo ca, <hi rend="bold">ma</hi>ssa <hi rend="bold">po,</hi> issīkāro ca, <hi rend="bold">puṇḍarīkaṃ.</hi> Rattaṃ tu kamalaṃ ‘‘kokanadaṃ, kokāsako’’ti coccate. Koke nādayatīti <hi rend="bold">kokanādaṃ,</hi> ṇo. Rattuppale ca, ‘‘kokanadaṃ, kokanuda’’ntipi pāṭho, ke kanati dibbatīti vā <hi rend="bold">kokanadaṃ,</hi> bhūvādi, do, asso. <hi rend="bold">Kana</hi> dittikantigatīsu, ke kāsatīti <hi rend="bold">kokāsako,</hi> ṇvu, <hi rend="bold">kāsa</hi> dittiyaṃ.</p>

<p rend="bodytext">Dvayaṃ kesare, ke jāyatīti ki, kamalādi, tasmiṃ jāyati, jalatīti vā <hi rend="bold">kiñjakkho,</hi> kho, nassa, <hi rend="bold">la</hi>ssa vā <hi rend="bold">ko,</hi> niggahītāgamo, ke saratīti, a, sattamiyā alopo, dvayamanitthī. Dvayaṃ padmādidaṇḍe. Daṇḍasadisatāya <hi rend="bold">daṇḍo. Nala</hi> gandhe, ṇo.</p>

<p rend="bodytext" n="687"><hi rend="paranum">687</hi><hi rend="dot">.</hi> Dvayaṃ <pb ed="M" n="0.0452" /> muḷāle. <hi rend="bold">Visa</hi> peraṇe, <hi rend="bold">va</hi>ssa <hi rend="bold">bho, bhisaṃ, bhāsa</hi> dittiyaṃ vā, ākārassi. Mūle jāyatīti <hi rend="bold">muḷālo,</hi> aññatthe alo, rassādi, <hi rend="bold">ḷa</hi>ttañca, <hi rend="bold">mūla</hi> patiṭṭhāyaṃ vā, alo, sesaṃ pubbasadisaṃ, dvayaṃpyanitthī.</p>

<p rend="bodytext">Dvayaṃ kaṇṇikāyaṃ. Bījassa koso ākaro <hi rend="bold">bījakoso.</hi> Kaṇṇe karīyatīti <hi rend="bold">kaṇṇikā,</hi> kaṇṇālaṅkāro, taṃsadisasaṇṭhānatāya <hi rend="bold">kaṇṇikā,</hi> padumādīnaṃ <hi rend="bold">samūhe</hi> gahane vanetyattho. <hi rend="bold">Saṇa</hi> dāne, ḍo, <hi rend="bold">saṇḍaṃ,</hi> ‘‘saṇḍaṃ paddhādisaṅghāte, gopatimhi pume bhave’’ti <hi rend="bold">nānatthasaṅgaho.</hi></p>

<p rend="bodytext" n="688"><hi rend="paranum">688</hi><hi rend="dot">.</hi> Dvayaṃ padmakumudādisāmaññe, tathā hi padmaṃ mahoppalaṃ sitoppalamuccate, ‘‘kuvalayaṃ uppalañca, nīlamindīvaranti hi’’iti <hi rend="bold">byāḍi,</hi> ‘‘uppalañca kuvalayaṃ, nīlamindīvaraṃ mata’’nti <hi rend="bold">bhāguri</hi> ca, ‘‘romo siti ca nīlo, kuvalayamindīvarañca nīlambuja’’nti tu <hi rend="bold">vararuci.</hi> ‘‘Kuvalayadalasāmopyaṅgadadhiti paridhū sara’’nti <hi rend="bold">māladhi, mādhavo</hi> ca, tatra pubbakamatamiha nissīyate. Yadyevaṃ katha<hi rend="bold">muppala</hi>saddena nīluppalādīsveva buddhi, na pana mahoppalādimhīti? Vuccate – sāmaññepi dhaññatte yathā <hi rend="bold">dhañña</hi>saddena kalamādīsveva buddhi, na pana muggādīsu, evamihāpi. <hi rend="bold">U</hi>pubbo <pb ed="M" n="0.0453" /><hi rend="bold">pā</hi> pāne, alo, dvittaṃ, udake plavatīti vā <hi rend="bold">uppalaṃ,</hi> yadādi. Kuyā pathaviyā valayaṃ iva sobhākarattā <hi rend="bold">kuvalayaṃ.</hi></p>

<p rend="bodytext">Dvayaṃ nīluppale. Nīlavaṇṇe, a, <hi rend="bold">nīlaṃ,</hi> indatīti indī, nadādi, indī lakkhī, tassā varaṃ <hi rend="bold">indīvaraṃ, inda</hi> paramissariye vā, īro.</p>

<p rend="bodytext">Asmiṃ nīluppale sete kumudaṃ nāma. Kuyaṃ modate <hi rend="bold">kumudaṃ,</hi> ṇo. <hi rend="bold">Assa</hi> padumādino kando sālūkamuccate. Kaṃ sukhaṃ dadātīti <hi rend="bold">kando, kanda</hi> avhāne vā rodane ca. <hi rend="bold">Sala</hi> gamanattho <hi rend="bold">daṇḍako</hi> dhātu, uko, dīgho, <hi rend="bold">sālūkaṃ.</hi></p>

<p rend="bodytext" n="689"><hi rend="paranum">689</hi><hi rend="dot">.</hi> Tikaṃ rattārattasāmaññe. Kamalato aññatarasmiṃ jalakusume, na tu ratteyeva, sugandhena yuttaṃ <hi rend="bold">sogandhikaṃ.</hi> Kassa hāraṃ iva sobhākarattā <hi rend="bold">kallahāraṃ, lā</hi>gamo, dvittañca. Dakaṃ sītalaṃ karotīti <hi rend="bold">dakasītalikaṃ.</hi></p>

<p rend="bodytext">Dvayaṃ sevāle. Udakaṃ sevatīti <hi rend="bold">sevālo,</hi> alo, <hi rend="bold">va</hi>kārāgamo, isse ca. Nīlatīti <hi rend="bold">nīlikā, nīla</hi> vaṇṇe, iko, nīlavaṇṇayogato vā <hi rend="bold">nīlikā,</hi> sevalopi, dvayaṃ padmayutte dese, padmasamūhe ca. Naḷinī ca paṅkajinī visinī ca sarojinī padminīti pariyāyā. ‘‘Padmasaṇḍaṃ tadākare’’ti hi pariyāyaṃ <hi rend="bold">ratanamālāyaṃ mādhavo,</hi> visaṃ samaṃ, tabbantatāya <hi rend="bold">visinī,</hi> ino, nadādi. Ambujayogato, ambujānaṃ samūhato vā <hi rend="bold">ambujinī.</hi></p>

<p rend="bodytext" n="690"><hi rend="paranum">690</hi><hi rend="dot">.</hi> Tilabījādayo <pb ed="M" n="0.0454" /> sevālo nāma. Tatra tilabījappamāṇaṃ jalasaṇṭhitaṃ nīlādivaṇṇayuttaṃ <hi rend="bold">tilabījaṃ</hi> nāma. <hi rend="bold">Saṅkho</hi> nāma sapatto appakaṇḍo ukhāpidhānādippamāṇo samūlo eko sevālaviseso. <hi rend="bold">Paṇako</hi> nāma bhamarasaṇṭhāno nīlavaṇṇo eko sevālaviseso, <hi rend="bold">paṇa</hi> saṅkhāte, ṇvu, <hi rend="bold">paṇako.</hi></p>

<p rend="centre">Pātālavaggavaṇṇanā niṭṭhitā.</p>

<p rend="bodytext">Iti sakalabyākaraṇamahāvanāsaṅgañāṇacārinā kavikuñjarakesarinā dhīmatā sirimahācaturaṅgabalena mahāmaccena viracitāyaṃ abhidhānappadīpikāvaṇṇanāyaṃ bhūkaṇḍavaṇṇanā samattā.</p>
</body>
<back></back>
</text>
</TEI.2>