<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Kaṅkhāvitaraṇīaṭṭhakathākaraṇaṃ</p>

<p rend="bodytext"><hi rend="bold">Kaṅkhāvitaraṇiṃ</hi> nāma pātimokkhaṭṭhakathaṃ ācariyabuddhaghosatthero <hi rend="bold">soṇattherena</hi> yācito mahāvihāravāsīnaṃ vācanāmagganissitaṃ sīhaḷapātimokkhaṭṭhakathānayaṃ nissāya ekampi padaṃ pāḷiyā vā mahāvihāravāsīnaṃ porāṇaṭṭhakathāhi vā avirodhetvā akāsi. Tena vuttaṃ tissaṃ aṭṭhakathāyaṃ –</p>

<p rend="gatha1">‘‘Sūratena nivātena, sucisallekhavuttinā;</p>

<p rend="gathalast">Vinayācārayuttena, <hi rend="bold">soṇattherena</hi> yācito.</p>

<p rend="gatha1">Tattha sañjātakaṅkhānaṃ, bhikkhūnaṃ tassa vaṇṇanaṃ;</p>

<p rend="gathalast">Kaṅkhāvitaraṇatthāya, paripuṇṇavinicchayaṃ.</p>

<p rend="gatha1">Mahāvihāravāsīnaṃ, vācanāmagganissitaṃ;</p>

<p rend="gathalast">Vattayissāmi nāmena, <hi rend="bold">kaṅkhāvitaraṇiṃ</hi> subha’’nti <note>kaṅkhā aṭṭha. ganthārambhakathā</note> ca.</p>

<p rend="gatha1">‘‘Ārabhiṃ yamahaṃ sabbaṃ, sīhaḷaṭṭhakathānayaṃ;</p>

<p rend="gathalast">Mahāvihāravāsīnaṃ, vācanāmagganissitaṃ.</p>

<p rend="gatha1">Nissāya sā ayaṃ niṭṭhaṃ, gatā ādāya sabbaso;</p>

<p rend="gathalast">Sabbaṃ aṭṭhakathāsāraṃ, pāḷiyatthañca kevalaṃ.</p>

<p rend="gatha1">Na hettha taṃ padaṃ atthi, yaṃ virujjheyya pāḷiyā;</p>

<p rend="gathalast">Mahāvihāravāsīnaṃ, porāṇaṭṭhakathāhi vā’’ti <note>kaṅkhā. aṭṭha. nigamanakathā</note> ca.</p>
</body>
<back></back>
</text>
</TEI.2>