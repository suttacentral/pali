<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Chaṭṭhapariccheda</p>

<p rend="subhead">Vijayāgamanaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Vaṅgesu <pb ed="M" n="0.0042" /> vaṅganagare, vaṅgarājā ahu pure;</p>

<p rend="gathalast">Kāliṅgarañño dhītā’si, mahesī tassa rājino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> So rājā deviyā tassā, ekaṃ alabhi dhītaraṃ;</p>

<p rend="gathalast">Nemittābyākaruṃ tassā, saṃvāsaṃ magarājinā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Atīva rūpiniṃ āsi, atīva kāmagiddhinī;</p>

<p rend="gathalast">Devena deviyā’cāpi, lajjāyā’si jagucchitā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Ekākinī sā nikkhamma, serīcārasukhatthinī;</p>

<p rend="gathalast">Satthena saha aññātā, agā magadhagāminā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Lāḷaraṭṭhe aṭaviyā, sīho satthamabhiddhavi;</p>

<p rend="gathalast">Aññattha sesā dhāviṃsu, sīhagatadisantusā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Gaṇhitvā gocaraṃ sīho, gacchaṃ disvā tamā’rato;</p>

<p rend="gathalast">Ratto upāgalālento, laṅgulaṃ pattakaṇṇako.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sā taṃ disvā saritvāna, nemittavacanaṃ sutaṃ;</p>

<p rend="gathalast">Abhītā tassa aṅgāni, rañjayanti parāmasi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tassā phassenā’ti ratto, piṭṭhiṃ āropiyā’sutaṃ;</p>

<p rend="gathalast">Sīho sakaṃ guhaṃ netvā, tāya saṃvāsamācari.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tena saṃvāsamanvāya, kālena yamake duve;</p>

<p rend="gathalast">Puttañca dhītarañcāti, rājadhītā janesi sā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Puttassa hatthapādā’suṃ, sīhākārā tato akā;</p>

<p rend="gathalast">Nāmena sīhabāhuṃ taṃ, dhītaraṃ sīhasīvaliṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Putto soḷasavasso so, mātaraṃ pucchi saṃsayaṃ;</p>

<p rend="gathalast">Tuvaṃ pitā ca no amma, kasmā visadisā iti.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sā sabbamabravī tassa, kiṃnayāmā’ti so’bravi;</p>

<p rend="gathalast">Guhaṃ thaketitāto te, pāsāṇenāti sā’bravi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Mahāguhāya <pb ed="M" n="0.0043" /> thakanaṃ, khandhenā’dāya so akā;</p>

<p rend="gathalast">Ekāhene’va paññāsa-yojanāni gatāgataṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Gocarāya gahe sīhe, dakkhiṇasmiñhi mātaraṃ;</p>

<p rend="gathalast">Vāme kaṇiṭṭhiṃ katvāna, tayo sīghaṃ apakkamī.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Nivāsetvāna sākhaṃ te, paccantaṃ gāmamāgamuṃ;</p>

<p rend="gathalast">Tatthāsi rājidhītāya, mātulassa suto tadā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Senāpati vaṅgarañño, ṭhito paccanta gāmako;</p>

<p rend="gathalast">Nisinnovaṭamūlaleso, kammantaṃ saṃvidhāyakaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Disvā te pucchite’vocuṃ, aṭavī vāsino mayaṃ;</p>

<p rend="gathalast">Iti so dāpayī tesaṃ, vatthāni dhajinī pati.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tānā’hesuṃ uḷārāni, bhattaṃ paṇṇesu dāpayi;</p>

<p rend="gathalast">Sovaṇṇabhājananā’suṃ, tesaṃ puññena tāni ca.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tena so vimhito pucchi, ke tumheti camūpati;</p>

<p rend="gathalast">Tassa sā jātigottāni, rājadhītā nivedayi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Pitucchā dhītaraṃ taṃ so, ādāya dhajinī pati;</p>

<p rend="gathalast">Gantvāna vaṅganagaraṃ, saṃvāsaṃ tāya kappayi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sīho sīghaṃ guhaṃ gantvā, te adisvā tayo jane;</p>

<p rend="gathalast">Aṭṭito puttasokena, na ca khādi na cā’pivi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Dārake te gavesanto, agā paccantagāmake;</p>

<p rend="gathalast">Ubbāsīyati so so’va, yaṃyaṃ gāmamupeti so.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Paccantavāsino gantvā, rañño taṃ paṭivedayuṃ;</p>

<p rend="gathalast">Sīho piḷeti te raṭṭhaṃ, taṃ deva paṭisedhaya.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Alakaṃ nisedhakaṃ tassa, hatthikkhandhagataṃ pure;</p>

<p rend="gathalast">Ādetu sīhadāyīti, sahassaṃ so pacārayi.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tatheva dvesahassāni, tīṇicā’pi narissaro;</p>

<p rend="gathalast">Dvīsu vāresu vāresi, mātā sīhabhujaṃ hitaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Aggahi tatiye vāre, sīhabāhu apucchiya;</p>

<p rend="gathalast">Mātaraṃ tisahassaṃ taṃ, ghātetuṃ pitaraṃ sakaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Rañño kumāraṃ dassesuṃ, taṃ rājā idha mabravi;</p>

<p rend="gathalast">Gahito yadi sīho te, dammi raṭṭhaṃ tadeva te.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> So <pb ed="M" n="0.0044" /> taṃ gantvā guhādvāraṃ, sīhaṃ disvāva ārakā;</p>

<p rend="gathalast">Entaṃ puttasinehena, vijjhituṃ taṃ saraṃ khipi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Saro naḷātamāhacca, mettacittena thassa tu;</p>

<p rend="gathalast">Kumārapādamūle’va, nivatto pati bhūmiyaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Tathā’si yāva tatiyaṃ, tato kujjhimigāmipo;</p>

<p rend="gathalast">Tato khitto sarotassa, kāyaṃ nibbijja nikkhami.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sakesaraṃ sīhasīsaṃ, ādāya sapuraṃ agā;</p>

<p rend="gathalast">Matassa vaṅgarājassa, sattāhāni tadā ahu.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Rañño aputtakattā ca, patītā cassa kammunā;</p>

<p rend="gathalast">Sutvā ca rañño nattuttaṃ, sañjānitvā ca mātaraṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Amaccā sannipatitā, akhilā ekamānasā;</p>

<p rend="gathalast">Sīhabāhu kumārassa, rājā hohīti abravuṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> So rajjaṃ sampaṭicchitvā, datvā mātu patissa taṃ;</p>

<p rend="gathalast">Sīhasīvalimādāya, jātabhūmiṃ gato sayaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Nagaraṃ tattha māpesi, ahu sīhapuranti taṃ;</p>

<p rend="gathalast">Araññe yojanasate, gāme cāpi nivesayi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Lāḷaraṭṭhe pure tasmiṃ, sīhabāhunarādhipo;</p>

<p rend="gathalast">Rajjaṃ kāresi katvāna, mahesiṃ sīhasīvaliṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Mahesī soḷasakkhattuṃ, yamake ca duve duve;</p>

<p rend="gathalast">Putte janayi kālesā, vijayo nāma jeṭṭhako.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Sumitto nāma dutiyo, sabbe dvattiṃsa puttakā;</p>

<p rend="gathalast">Kālena vijayaṃ rājā, uparajje’bhi secayi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Vijayo visamācāro, āsi tamparisāpi ca;</p>

<p rend="gathalast">Sāhasāni anekāni, dussahāni kariṃsute.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Kuddho mahājano rañño, tamatthaṃ paṭivedayi;</p>

<p rend="gathalast">Rājā te saññapetvāna, puttaṃ ovadi sādhukaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sabbaṃ tatheva dutiyaṃ, ahosi tatiyaṃ pana;</p>

<p rend="gathalast">Kuddho mahājano āha, puttaṃ ghātehi te iti.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Rājā’thavijayaṃ tañca, parivārañca tassa taṃ;</p>

<p rend="gathalast">Sattasatāni purise, kāretvā addhamuṇṇake.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Nāvāya <pb ed="M" n="0.0045" /> pakkhipāpetvā, vissajjāpesi sāgare;</p>

<p rend="gathalast">Tathā tesaṃ bhariyāyo, tatheva ca kumārake.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Visuṃ visuṃ te vissaṭṭhā, purisitthikumārakā;</p>

<p rend="gathalast">Visuṃ visuṃ dīpakasmiṃ, okkamiṃsu vasiṃsu ca.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Naggadīpoti ñāyittha, kumārokkantadīpako;</p>

<p rend="gathalast">Bhariyokkantadīpo tu, mahindadīpako iti.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Suppārake paṭṭanamhi, vijayo pana okkami;</p>

<p rend="gathalast">Parisā sāhasene’ttha, bhīto nāvaṃ punā’ruhi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Laṃkāyaṃ vijayasanāmako kumāro;</p>

<p rend="gatha2">Otiṇṇo thiramati tambapaṇṇidīpe;</p>

<p rend="gatha3">Sālānaṃ yamakaguṇānamantarasmiṃ;</p>

<p rend="gathalast">Nibbātuṃ sayitadine tathāgatassa.</p>

<p rend="centre">Sujanapasādasaṃve gatthāyakate mahāvaṃse</p>

<p rend="centre">Vijayāgamanaṃnāma</p>

<p rend="centre">Chaṭṭhāparicchedo.</p>
</body>
<back></back>
</text>
</TEI.2>