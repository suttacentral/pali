<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dvisaṭṭhimapariccheda</p>

<p rend="subhead">Paramaṇḍalābhigamano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Attanābhimatassā’su, jātadesassa pattiyā;</p>

<p rend="gathalast">Sampuṇṇamanasaṅkappo, dussaṅkapavivajjito.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Vajirūpamorupaññā, balena gurusantike;</p>

<p rend="gathalast">Lahuṃ bahuñca gaṇhanto, sippajātamaneka kaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Jināgamesu nekesu, koṭillā dīsu nītisu;</p>

<p rend="gathalast">Saddasatthe ca kāveyye, sanighaṇḍuka keṭubhe.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Naccagītesu satthesu, hatthisippādikesu ca;</p>

<p rend="gathalast">Dhanu khaggādinekesu, satthesu ca visesato.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Pārappatto vinītatto, pitu rañño samācari;</p>

<p rend="gathalast">Adhippāyānukulaṃ’va, sadā bhattipurassaro.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tadā sadā darācāra-guṇārādhitamānaso;</p>

<p rend="gathalast">Piyena viya mittena, tena saddhiṃ mahīpati.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Uyyānajalakīḷādi-sukhaṃ nānappakārakaṃ;</p>

<p rend="gathalast">Anubhotvā sadesasmiṃ, sañcaranto tahiṃ tahiṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Ekadāsaṅkhasenādhi-patinā daḷhabhattinā;</p>

<p rend="gathalast">Saraṭṭhasīmā rakkhāya, yo jitena balīyasā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ajjhāvutthassa <pb ed="M" n="0.0385" /> ca balattha-linamassa ca santikaṃ;</p>

<p rend="gathalast">Gāmasā’gañchi sutvāna, tamatthaṃ dhajinīpati.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Gāmaṃ taṃ sādhukaṃ sajju, sajjāpetvā saputtakaṃ;</p>

<p rend="gathalast">Paccuggantvā mahīpālaṃ, paṇamitvā ṭhito tadā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Pitā putto ubho tassa, sambhāsiya piyaṃ vaco;</p>

<p rend="gathalast">Nekadhā’rādhitā tena, taṃ gāmaṃ samupāgaguṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tahiṃ katici bhūpālo, vāsare vītināmiya;</p>

<p rend="gathalast">Senāpatiṃ samāhūya, idaṃ vacanaṃ mabravi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Putto me dānivayasi, ṭhito’ panayanārahe;</p>

<p rend="gathalast">Tassopanayanaṃ kātuṃ, mahopakaraṇaṃ lahuṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Sajjetabbanti taṃ sutvā, sopi senādhināyako;</p>

<p rend="gathalast">Sabbupakaraṇaṃ khippaṃ, maṅgalatthaṃ susajjayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sugandha dīpapupphādi-vatthūhi divasattayaṃ;</p>

<p rend="gathalast">Pubbakāraṃ karitvāna, mahantaṃ ratanattaye.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Vedikācāradakkhehi, dvijehi puthuvīpati;</p>

<p rend="gathalast">Sampabhāvānu rūpaṃva, maṅgalaṃ taṃ samāpiya.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Parakkamakumārena, tena saddhiṃ samārabhi;</p>

<p rend="gathalast">Vasantakīḷaṃ mahatiṃ, sāmacco kīḷituṃ tadā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Rājā kitti sirīmegho-rohaṇe vasato tadā;</p>

<p rend="gathalast">Sirīvallabhanāmassa, sabhātu maraṇampi ca.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Māṇabharaṇanāmassa, rajjalābhañca deviyā;</p>

<p rend="gathalast">Mittāya paṭilābhañca, sirīvallabhasūnu no.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rohaṇāgatadūtehi, suṇitvā sakabhātuno;</p>

<p rend="gathalast">Kālakriyāya sañjāta-sokavegaṃ sudussahaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Mittāyatanayuppatti pavattiṃ savaṇena taṃ;</p>

<p rend="gathalast">Vineyya virato tamhā, vasantasamayussavā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Nivattetvāna tattheva, senāniṃ saṅkhanāmakaṃ;</p>

<p rend="gathalast">Puttena saha so saṅkha-tthali nāmaṃ puraṃ gami.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Parakkamakumārena, tena saddhiṃ tahiṃ sukhaṃ;</p>

<p rend="gathalast">Vasato tassa bhūpassa, vassamekamatikkami.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Māṇābharaṇabhūpassa <pb ed="M" n="0.0386" />, devī cāpi pabhāvatī;</p>

<p rend="gathalast">Labhittha dutiyā kitti-sirī meghavhayaṃ sutaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Suṇitvā tañca so amhaṃ, vaṃso jāto mahā’’iti;</p>

<p rend="gathalast">Ahu kittisirīmegho, tadā attamano bhusaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Laṃkādīpopabhogeka-hetunā mahatā satā;</p>

<p rend="gathalast">Asādhāraṇabhūbhena, codito puññakammunā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Kumāro so’tha pitarā, piyamitte viyattani;</p>

<p rend="gathalast">Kariyamānaṃ sasnehaṃ, mahantaṃ co’palālanaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sacivānamanekesaṃ, bhayabhattī purassaraṃ;</p>

<p rend="gathalast">Kriyamānamupaṭṭhānaṃ, na maññanto tiṇāyapi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Laṃkādīpamimaṃ sabba mekacchatto pasobhitaṃ;</p>

<p rend="gathalast">Khippaṃ kāretukāmo so, sayaṃ iti vicintayi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kesa akkhaka gīvaṭṭhi-dāṭhā pattāna meva ca;</p>

<p rend="gathalast">Padacetya mahābodhi-sākhānañcāpi satthuno.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Caturāsītisahassānaṃ, dhammakkhandhāna meva ca;</p>

<p rend="gathalast">Sammāsambuddhakappānaṃ, ādhārattā ca niccaso.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Ākarattā ca nekesaṃ, maṇimuttādivatthūnaṃ;</p>

<p rend="gathalast">Sammatopi visiṭṭhoti, dīponāti mahā ayaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Tayo me pitaro bhūpā, mātulopi ca sabbathā;</p>

<p rend="gathalast">Ekacchattena vattetu, masamatthā vibhajji’maṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Bhuñjantā ettakeneva, katakiccā mayaṃ iti;</p>

<p rend="gathalast">Maññantā vigatacchandā’bhisekamhi kulocite.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Raṭṭhesake sakeyeva, isseraṃ sampavattayuṃ;</p>

<p rend="gathalast">Kasikammādikaṃ gāma-bhojakā viya nissitā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tesu kittisiri meghaṃ, petteyyaṃ me ṭhapetva te;</p>

<p rend="gathalast">Agamaṃsu yathākammaṃ, sesā bhūpatayo tayo.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Maccānaṃ paramaṃ āyu, vate’dāni parittakaṃ;</p>

<p rend="gathalast">Bālāyuvāno vuddhā ca, ime sattā’nupubbaso.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Pāpuṇissanti maraṇa-mīti’yaṃ niyamopi ca;</p>

<p rend="gathalast">Na heva asmiṃ lokasmiṃ, saṃvijjati kadācipi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tasmā <pb ed="M" n="0.0387" /> sarīrake asmiṃ, bhaṅgure sāravajjite;</p>

<p rend="gathalast">Hīḷite sāradassīhi, apekkhaṃ hitvā sabbathā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Pihaniye yasodehe, ciraṭṭhāyimhi sabbadā;</p>

<p rend="gathalast">Amhādisehi kattabbo, rājaputtehi ādaro.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Ummaggajātakādīsu, cārittañcāpi bhūmisu;</p>

<p rend="gathalast">Vihitaṃ bodhisattena, vīrabhāvādinissitaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Rāmāyaṇabhāratādi-lokiyāsu kathāsupi;</p>

<p rend="gathalast">Rāmassa vikkamañceva, tassa rāvaṇaghātino.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Duyodhanādirājāno, hantvāyuddhe pavattitaṃ;</p>

<p rend="gathalast">Vikkamāti sayañceva, pañcannaṃ paṇḍusūnūnaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Itihāsakathāyañca, devāsuraraṇe purā;</p>

<p rend="gathalast">Dussantādimahīpehi, katañca caritabbhūtaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Ummūlitavato tassa, nandavaṃsanarissare;</p>

<p rend="gathalast">Cārakkadvijaseṭṭhassa, sutvā buddhibalampi ca.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sabbā netāni lokamhi, yāvajjadivasā bhuvi;</p>

<p rend="gathalast">Tesaṃ asannidhānepi, suppasiddhiṃ gatāni hi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Suladdhaṃ jīvitaṃ tesaṃ, asādhāraṇamīdisaṃ;</p>

<p rend="gathalast">Caritātisayaṃ kattuṃ, samatthā honti ye bhuvi.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Jāyitvā khattavaṃsamhi, khattavīravarodhitaṃ;</p>

<p rend="gathalast">Yadihaṃ na karissāmi, moghā me jāti hessati.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Tesamabbhadhikā kāla-sampadāyeva kevalaṃ;</p>

<p rend="gathalast">Mayā te adhikā kintu, paññādīhīti cintiya.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Piturājā ca me’dāni, pacchime vayasiṭṭhito;</p>

<p rend="gathalast">Yadidaṃ pettikaṃ rajjaṃ, mama hatthagatabbhave.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Rājalakkhiva so peta-cetaso me pamādato;</p>

<p rend="gathalast">Yathicchitañce na bhave, mahatī jāni me bhusaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Ettheva nivasanto’haṃ, carāpiya sake vare;</p>

<p rend="gathalast">Paramaṇḍalavuttantaṃ, jāneyyaṃ yadi tattano.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Randhaṃ paccatthikānantu, pakāsetuṃ rathātathaṃ;</p>

<p rend="gathalast">Adhippāyānurūpaṃ me, samatthā vā na vācarā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Ye <pb ed="M" n="0.0388" /> keci’dha janā santi, sabbe te mama sammukhā;</p>

<p rend="gathalast">Balīyattaṃ’va sattūnaṃ, kathayanti anekaso.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Paccekaraṭṭhasāmīhi, pitubhūpehi tihipi;</p>

<p rend="gathalast">Ekībhūya karitvāna, sattakkhattuṃ mahāhavaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Sādhetuṃ dukkaraṃ raṭṭhaṃ, bhavate kākinā kathaṃ;</p>

<p rend="gathalast">Sisunā gaṇhituṃ sakkā, khuddarajjo pabhoginā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sukaraṃ mūlabhūtassa, tassa rajjassa sādhanaṃ;</p>

<p rend="gathalast">Iti duccintaṃtaṃ tuyhaṃ, dūre tabbamidaṃ’’iti.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Kaṇṇe tatthasalākāyo, pavesentā’va nekaso;</p>

<p rend="gathalast">Mahantattaṃ kathente’vaṃ, bahudhā paramaṇḍale.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Ajānanaṃ yathābhūtaṃ, vadantānaṃ kubuddhinaṃ;</p>

<p rend="gathalast">Sabbametaṃ vaco jātu, saddhātabbaṃ siyā na hi.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Lesenekena gantvāna, khippaṃ’va paramaṇḍalaṃ;</p>

<p rend="gathalast">Sarūpaṃ tattha ussāmi, ahameveti cintayi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Yadi me pītubhūpālo, viññāyetaṃ vitakkitaṃ;</p>

<p rend="gathalast">Abhijātassa puttassa, vaṃsajotikarassa me.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Gatassa satthu visaya-manatthopi siyā iti;</p>

<p rend="gathalast">Anukampādhiyā mayhaṃ, gamanaṃ vārayissati.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Manorathassa saṃsiddhi, sabbathā mena hessati;</p>

<p rend="gathalast">Tasmā niguḷarūpena, gamanaṃ bhaddakaṃ iti.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Laddhāna rattiyama thekadinaṃ khaṇaññū,</p>

<p rend="gatha2">So tādisaṃ khaṇamakhīṇatarorūpāyo;</p>

<p rend="gatha3">Jānāti no sakapitāgamanaṃ tathātaṃ,</p>

<p rend="gathalast">Gehā’bhinikkhamitathā caturo kumāro.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Paramaṇḍalābhigamano nāma</p>

<p rend="centre">Dvisaṭṭhimo paricchedo.</p>
</body>
<back></back>
</text>
</TEI.2>