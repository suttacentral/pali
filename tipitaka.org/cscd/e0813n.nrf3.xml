<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">3. Samāsakaṇḍa</p>

<p rend="title">Samāsalakkhaṇādi</p>

<p rend="bodytext" n="202"><hi rend="paranum">202</hi><hi rend="dot">.</hi> Nāmānaṃ <pb ed="M" n="0.0138" /> samāso yuttatthotyadhikāro. <hi rend="bold">Samāso</hi>ti bhinnatthānaṃ padāna mekatthatā. <hi rend="bold">Yuttattho</hi>ti aññamaññasambandhattho.</p>

<p rend="bodytext">Vibhāsātyadhikātabbaṃ <pb ed="M" n="0.0142" /> vākyatthaṃ.</p>

<p rend="title">Kammadhārayasamāsa</p>

<p rend="bodytext" n="203"><hi rend="paranum">203</hi><hi rend="dot">.</hi> ‘‘Mahanto ca so vīro cā’’ti vākye –</p>

<p rend="bodytext"><hi rend="bold">Dvipade tulyādhikaraṇe kammadhārayo</hi>.</p>

<p rend="bodytext">Bhinnappavattinimittā <pb ed="M" n="0.0143" /> saddā ekasmiṃ vatthuni pavattā tulyādhikaraṇā, visesanavisesassabhūtā samānādhikaraṇā dve padā yadā samasyante, tadā so samāso kammadhārayo</p>

<p rend="bodytext">Nāma <pb ed="M" n="0.0144" />, idha vā samāsasuttāni saññādvārena samāsavidhāyakāni.</p>

<p rend="bodytext">Aggahitavisesanā <pb ed="M" n="0.0146" /> buddhi visessamhi na uppajjatīti visesanaṃ pubbaṃ hoti, samāseneva tulyādhikaraṇattassa vuttattā tappakāsanatthaṃ payuttā samāsato atirittā ca so iccete ‘‘vuttaṭṭhānamappayogo’’ti ñāyā nappayujjante. Evamaññatra.</p>

<p rend="bodytext"><hi rend="bold">Tesaṃ vibhattiyo lopā ca</hi>.</p>

<p rend="bodytext">Tesaṃ yuttatthānaṃ samāsānaṃ pubbuttarapadānaṃ vibhattī lupyante, cakārena kvaci na.</p>

<p rend="bodytext">Tato mahanta vīra iti ca rūpappasaṅge –</p>

<p rend="bodytext"><hi rend="bold">Pakati cassa sarantassa</hi>.</p>

<p rend="bodytext">Vibhattīsu <pb ed="M" n="0.0147" /> luttāsu sarantassa pubbabhūtassa, parabhūtassa ca assa samāsapadassa pakati hotītīha luttākārā punānīyante.</p>

<p rend="bodytext">Tato mahanta vīraiti ṭhite –</p>

<p rend="bodytext">‘‘Mahataṃ <pb ed="M" n="0.0149" /> mahā tulyādhikaraṇe pade’’ti mahantassa mahā.</p>

<p rend="bodytext"><hi rend="bold">Taddhita samāsa kitakā nāmaṃvātavetunādīsu ca</hi>.</p>

<p rend="bodytext">Taddhitādayo nāmaṃ iva daṭṭhabbā taveppabhutipaccaye vajjetvā.</p>

<p rend="bodytext">Tato <pb ed="M" n="0.0150" /> vatticchāya syādi. Mahāvīro, mahāvīrāiccādi.</p>

<p rend="bodytext" n="204"><hi rend="paranum">204</hi><hi rend="dot">.</hi> Kammadhārayo <pb ed="M" n="0.0152" /> dvando ca, tappuriso ca lābhino.</p>

<p rend="bodytext">Tayo parapade liṅgaṃ, bahubbīhi padantare.</p>

<p rend="bodytext" n="205"><hi rend="paranum">205</hi><hi rend="dot">.</hi> Rattā ca sā paṭī cāti rattapaṭī, mahantī ca sā saddhā cāti mahāsaddhā. Ettha ‘‘kammadhārayasaññe ce’’ti pubbapade pumeva kate āīpaccayānaṃ nivutti.</p>

<p rend="bodytext" n="206"><hi rend="paranum">206</hi><hi rend="dot">.</hi> Nīlañca taṃ uppalañcāti nīluppalaṃ, satthīva satthi, satthi ca sā sāmā cāti satthisāmā. Mukhameva cando mukhacando.</p>

<p rend="bodytext">Visesanavisessānaṃ <pb ed="M" n="0.0154" /> yathecchattā kvaci visesanaṃ paraṃ hoti, khattiyabhūtoiccādi, icchā ca yathātanti.</p>

<p rend="title">Ubhe tappurisa samāsa</p>

<p rend="bodytext" n="207"><hi rend="paranum">207</hi><hi rend="dot">.</hi> Nasaddā si, tassa lopo. Na suro asuro.</p>

<p rend="bodytext">Ettha kammadhāraye kate – ‘‘ubhe tappurisā’’ti tappurisasaññā. ‘‘Attannassa tappurise’’ti nassa a. Na asso anasso. Ettha ‘‘sare ana’’ti nassa ana.</p>

<p rend="bodytext" n="208"><hi rend="paranum">208</hi><hi rend="dot">.</hi> ‘‘Nāmānaṃ <pb ed="M" n="0.0155" /> samāso’’ti sutte dvidhākate ayuttatthānampi kvaci samāso. Na puna geyyā apunageyyā gāthetyādi. Ettha geyyena sambandho na-saddo ayuttatthenāpi punena yogavibhāgabalā samasyate.</p>

<p rend="title">Digusamāsa</p>

<p rend="bodytext" n="209"><hi rend="paranum">209</hi><hi rend="dot">.</hi> Tayo <pb ed="M" n="0.0156" /> lokā samāhaṭā tilokaṃ.</p>

<p rend="bodytext">Ettha ‘‘saṅkhyāpubbo digū’’ti kammadhārayassa digusaññā. ‘Digussekattaṃ’’ti ekattaṃ, napuṃsakattañca.</p>

<p rend="title">Suddhatappurisasamāsa</p>

<p rend="bodytext" n="210"><hi rend="paranum">210</hi><hi rend="dot">.</hi> Tappurisā <pb ed="M" n="0.0157" /> tveva.</p>

<p rend="bodytext"><hi rend="bold">Amādayo parapadehi</hi>.</p>

<p rend="bodytext">Dutiyantādayo parapadehi nāmehi yadā samasyante, tadā so samāso tappuriso nāma.</p>

<p rend="bodytext">Gāmaṃ <pb ed="M" n="0.0158" /> gato gāmagato.</p>

<p rend="bodytext">‘‘Passa vāsiṭṭha gāmaṃ, gato tisso sāvatthiṃ’’tya trāyuttatthatāya na samāso. Tathā ññatra ñeyyaṃ.</p>

<p rend="bodytext" n="211"><hi rend="paranum">211</hi><hi rend="dot">.</hi> Raññā <pb ed="M" n="0.0159" /> hato rājahato.</p>

<p rend="bodytext">Kiccantehi bhīyo adhikatthavacane.</p>

<p rend="bodytext">Tabba, anīya, ṇya, teyya, riccappaccayā <hi rend="bold">kiccā</hi>. Thutinindatthamajjhāropitatthaṃ vacanaṃ <hi rend="bold">adhikatthavacanaṃ</hi>. Soṇaleyyo kūpoiccādi. Soṇehi yathā liyhate, tathā puṇṇattā <hi rend="bold">thuti</hi>. Tehi ucchiṭṭhattā <hi rend="bold">nindā</hi> ca.</p>

<p rend="bodytext">Dadhinā upasittaṃ bhojanaṃ dadhibhojanaṃ, samāsapadeneva upasittakriyāya kathanā natthetthāyuttatthatā. Upasittasaddāppayogo pubbeva.</p>

<p rend="bodytext" n="212"><hi rend="paranum">212</hi><hi rend="dot">.</hi> Karaṇe <pb ed="M" n="0.0160" /> tu-asinā kalaho asikalaho.</p>

<p rend="bodytext" n="213"><hi rend="paranum">213</hi><hi rend="dot">.</hi> Buddhassa deyyaṃ buddhaddeyyaṃ, parassapadaṃ, ettha vibhatyalopo. Evaṃ attanopadamiccādi.</p>

<p rend="bodytext" n="214"><hi rend="paranum">214</hi><hi rend="dot">.</hi> Corasmā <pb ed="M" n="0.0161" /> bhayaṃ corabhayaṃ. Evaṃ baddhanamuttoccādi.</p>

<p rend="bodytext" n="215"><hi rend="paranum">215</hi><hi rend="dot">.</hi> Rañño putto rājaputto.</p>

<p rend="bodytext">‘‘Brāhmaṇassa kaṇhā dantā’’ iccatra dantāpekkhā chaṭṭhīti kaṇhena sambandhābhāvā na samāso. Yadā tu kaṇhā ca te dantā ceti kammadhārayo, tadā chaṭṭhī kaṇhadantāpekkhāti brāhmaṇakaṇhadantāti samāso hoteva.</p>

<p rend="bodytext" n="216"><hi rend="paranum">216</hi><hi rend="dot">.</hi> ‘‘Rañño <pb ed="M" n="0.0162" /> māgadhassa dhana’’ ntyatra raññoti chaṭṭhī dhana mapekkhate, na māgadhaṃ. Rājā eva māgadhasaddena vuccateti bhedābhāvā sambandhābhāvoti tulyādhikaraṇena māgadhena saha rājā na samasyate. Dviṭṭho hi sambandho.</p>

<p rend="bodytext">Rañño <pb ed="M" n="0.0163" /> asso puriso ce’’ tya tra rañño asso, rañño puriso ti ca paccekaṃ sambandhato sāpekkhatā atthīti na samāso. ‘‘Asso ca puriso cā’’ti dvande kate tu rājassapurisāti hoteva, aññānapekkhattā.</p>

<p rend="bodytext">‘‘Rañño garuputto’’ iccatra rājāpekkhinopi garuno</p>

<p rend="bodytext">Puttena <pb ed="M" n="0.0164" /> saha samāso, gamakattā. Gamakattampi samāsassa nibandhanaṃ. Tattha garuno puttoti viggaho, evamaññatra.</p>

<p rend="bodytext" n="217"><hi rend="paranum">217</hi><hi rend="dot">.</hi> Rūpe saññā rūpasaññā.</p>

<p rend="bodytext">Kvaci nindāyaṃ - kūpe maṇḍūko viya kūpamaṇḍūko. Evaṃ nagarakāko iccādi. Atropamāya nindā gamyate.</p>

<p rend="bodytext">Antevāsiko tyādo vibhattyalopo.</p>

<p rend="title">Bahubbīhisamāsa</p>

<p rend="bodytext" n="218"><hi rend="paranum">218</hi><hi rend="dot">.</hi><hi rend="bold">Aññapadatthesu bahubbīhi.</hi></p>

<p rend="bodytext">Appaṭhamantāna <pb ed="M" n="0.0165" /> maññesaṃ padānaṃ atthesu dve vā bahūni vā nāmāni yadā samasyante, tadā so samāso bahubbīhi nāma.</p>

<p rend="bodytext">Āgatā samaṇā yaṃ sā āgatasamaṇo, vihāro.</p>

<p rend="bodytext" n="219"><hi rend="paranum">219</hi><hi rend="dot">.</hi> Jitāni <pb ed="M" n="0.0166" /> indriyāni yena so jitindriyo, bhagavā. Āhito aggi yena so āhitaggi. Agyāhito vātyādo yathecchaṃ visesanassa paratā.</p>

<p rend="bodytext" n="220"><hi rend="paranum">220</hi><hi rend="dot">.</hi> Karaṇe tu-chinno rukkho yena so chinnarukkho, pharasu.</p>

<p rend="bodytext" n="221"><hi rend="paranum">221</hi><hi rend="dot">.</hi> Dinno suṅko yassa so dinnasuṅko, rājā.</p>

<p rend="bodytext" n="222"><hi rend="paranum">222</hi><hi rend="dot">.</hi> Niggatā janā yasmā so niggatajano, gāmo.</p>

<p rend="bodytext" n="223"><hi rend="paranum">223</hi><hi rend="dot">.</hi> Dasa <pb ed="M" n="0.0167" /> balāni yassa so dasabalo, bhagavā. Natthi samo yassa so asamo. Ettha ‘‘attannassā’’ti yogavibhāgena nassa a.</p>

<p rend="bodytext">Pahūtā jivhā yassa so pahūtajivho, mahantī paññā yassa so mahāpañño. Dvīsu ‘‘itthiyambhāsitapumitthīpumāva ce’’ti pumbhāvātidesā pubbuttarapadesu āīppaccayānamabhāvo.</p>

<p rend="bodytext" n="224"><hi rend="paranum">224</hi><hi rend="dot">.</hi> ‘‘Kvaci <pb ed="M" n="0.0169" /> samāsantagatānamakāranto’’ti antassa attaṃ. Kāraggahaṇena ā i ca. Itthiyamivaṇṇantā, tvantehi ca kappaccayopi. Yathā - visālaṃ akkhi yassa so visālakkho, paccakkhadhammā, silopo. Sobhano gandho yassa so <pb ed="M" n="0.0171" /> sugandhi. Bahukantiko, bahunadiko, samuddo. Ettha yadādinā rasso. Bahukattuko. Mattā bahavo mātaṅgā yasmiṃ taṃ mattabahumātaṅgaṃ, vanaṃ.</p>

<p rend="centre">Tulyādhikaraṇo.</p>

<p rend="bodytext" n="225"><hi rend="paranum">225</hi><hi rend="dot">.</hi> Suvaṇṇassa <pb ed="M" n="0.0172" /> viya vaṇṇo yassa so suvaṇṇavaṇṇo. Vajiraṃ pāṇimhi yassa so vajirapāṇi. Urasi lomāni yassa so urasilomo. Ettha vibhatyalopo.</p>

<p rend="bodytext">‘‘Atthesū’’ti bahuttaggahaṇena kvaci paṭhamantānampi. Saha hetunā yo vattate so sahetuko, ‘‘yadā’’ dinā sahassa so.</p>

<p rend="bodytext" n="226"><hi rend="paranum">226</hi><hi rend="dot">.</hi> Satta <pb ed="M" n="0.0173" /> vā aṭṭha vā sattaṭṭha, māsā, etthaññapadattho vā saddassattho. Dakkhiṇassā ca pubbassā ca disāya yaṃ antarālaṃ, sā dakkhiṇapubbā, disā.</p>

<p rend="centre">Bhinnādhikaraṇo.</p>

<p rend="bodytext">Appaṭhamantānanti kiṃ, desito buddhena yo dhammo.</p>

<p rend="title">Dvandasamāsa</p>

<p rend="bodytext" n="227"><hi rend="paranum">227</hi><hi rend="dot">.</hi><hi rend="bold">Nāmānaṃ samuccayo dvando.</hi></p>

<p rend="bodytext">Samuccayo <pb ed="M" n="0.0177" />, ti piṇḍīkaraṇaṃ ekavibhattikānaṃ nāmānaṃ yo samuccayo, so dvando nāma, idaṃ suttaṃ bahuvacanavisayaṃ.</p>

<p rend="bodytext">Cando ca sūriyo ca candasūriyā. Tiṭṭhanti tyādi-</p>

<p rend="bodytext">Kriyāsambandhasāmaññato <pb ed="M" n="0.0178" /> atthetthāpekatthatā, evaṃ naranāriyo, akkharapadāni.</p>

<p rend="bodytext" n="228"><hi rend="paranum">228</hi><hi rend="dot">.</hi><hi rend="bold">Tathā dvande pāṇi turiya yogga senaṅga khuddajantuka vividha viruddha visabhāgatthādīnañca.</hi></p>

<p rend="bodytext">Vividhenākārena viruddhā <hi rend="bold">vividhaviruddhā</hi>, sabhāgā sadisā, vividhā ca te sabhāgā ceti <hi rend="bold">visabhāgā</hi>. Yathā digusamāse, tathā dvande pāṇyaṅgatthādīnaṃ ekattaṃ, napuṃsakattañca hoti.</p>

<p rend="bodytext">Cakkhusotaṃ, gītavāditaṃ, yuganaṅgalaṃ, hatthassaṃ, asicammaṃ, ḍaṃsamakasaṃ, kokālūkaṃ.</p>

<p rend="bodytext">Nāmarūpaṃ <pb ed="M" n="0.0182" />, nāmaṃ namanalakkhaṇaṃ, rūpaṃ ruppanalakkhaṇaṃ. Evamete dhammā lakkhaṇato vividhā, paramatthato sabhāgā ca.</p>

<p rend="bodytext">Ādisaddenāññatthāpi <pb ed="M" n="0.0183" />. Yathā - bhinnaliṅgānaṃ - itthipumaṃ. Yadādinā rasso, dāsidāsaṃ, pattacīvaraṃ. Gaṅgāsoṇaṃ.</p>

<p rend="bodytext">Saṅkhyāparimāṇānaṃ - tikacatukkaṃ.</p>

<p rend="bodytext">Sippīnaṃ - veṇarathakāraṃ.</p>

<p rend="bodytext">Luddakānaṃ - sākuntika māgavikaṃ.</p>

<p rend="bodytext">Appāṇijātīnaṃ - ārasatthi.</p>

<p rend="bodytext">Ekajjhāyanabrāhmaṇānaṃ - kaṭhakālāpaṃ iccādi.</p>

<p rend="bodytext" n="229"><hi rend="paranum">229</hi><hi rend="dot">.</hi><hi rend="bold">Vibhāsā rukkha tiṇa pasu dhana dhañña janapadādīnañca.</hi></p>

<p rend="bodytext">Dvande <pb ed="M" n="0.0185" /> rukkhādīnaṃ ekattaṃ napuṃsakattañca vā hoti.</p>

<p rend="bodytext">Dhavakhadiraṃ, dhavakhadirā, muñjapabbajaṃ, muñjapabbajā, ajeḷakaṃ, ajeḷakā, hiraññasuvaṇṇaṃ, hiraññasuvaṇṇāni, sāliyavaṃ, sāliyavā.</p>

<p rend="bodytext">Kāsikosalaṃ <pb ed="M" n="0.0187" /> kāsikosalā.</p>

<p rend="bodytext">Ādisaddena aññesupi vā. Yathā – niccavirodhīnamaddabbānaṃ - kusalākusalaṃ, kusalākusalāni.</p>

<p rend="bodytext">Sakuṇīnaṃ - bakabalākaṃ, bakabalākā.</p>

<p rend="bodytext">Byañjanānaṃ - dadhighataṃ, dadhighatāni.</p>

<p rend="bodytext">Disānaṃ - pubbāparaṃ, pubbāparā iccādi.</p>

<p rend="title">Abyayībhāvasamāsa</p>

<p rend="bodytext" n="230"><hi rend="paranum">230</hi><hi rend="dot">.</hi> Adhisaddā <pb ed="M" n="0.0189" /> smiṃ, tassa lopo. Adhisaddena tulyādhikaraṇattā itthisaddāpismiṃ. Niccasamāsattā ādhārabhūtāyamitthiyanti padantarena viggaho. Adhi itthiyanti ṭhite –</p>

<p rend="bodytext"><hi rend="bold">Upasagganipātapubbako abyayībhāvo</hi>.</p>

<p rend="bodytext">Upasaggādipubbako saddo vibhatyatthādīsu samāso hoti, abyayībhāvasañño ca.</p>

<p rend="bodytext">‘‘So napuṃsakaliṅgo’’ti abyayībhāvo napuṃsakaliṅgo, yadādinā ekavacano ca.</p>

<p rend="bodytext">‘‘Saro <pb ed="M" n="0.0191" /> rasso napuṃsake’’ti rasso.</p>

<p rend="bodytext"><hi rend="bold">Aññasmā lopo ca</hi>.</p>

<p rend="bodytext">Anakārantā abyayībhāvā parā sabbā vibhattī lujjare. Adhitthi, vibhattīnamattho ādhārādi.</p>

<p rend="bodytext">Idhādhisaddo ādhārevattate, adhitthiiccetaṃ padaṃ itthiya miccetamatthaṃ vadati.</p>

<p rend="bodytext">Samīpaṃ <pb ed="M" n="0.0193" /> nagarassa upanagaraṃ. ‘‘Aṃvibhattīnamakārantabyayībhāvā’’ti vibhattīnaṃ kvaci aṃ.</p>

<p rend="bodytext">Kvacīti kiṃ. Upanagare.</p>

<p rend="bodytext">Abhāvo makkhikānaṃ nimmakkhikaṃ rasso. Anupubbo therānaṃ anutheraṃ, anatikkamma sattiṃ yathāsatti.</p>

<p rend="bodytext">Ye <pb ed="M" n="0.0195" /> ye buḍḍhā yathābuḍḍhaṃ, vicchāyaṃ.</p>

<p rend="bodytext">Yattako paricchedo jīvassa yāvajīvaṃ, avadhāraṇe.</p>

<p rend="bodytext">Ā pabbatā khettaṃ āpabbataṃ khettaṃ, mariyādāyaṃ, vajjamānā sīmā mariyādā, pabbataṃ vinātyattho.</p>

<p rend="bodytext">Ā jalantā sītaṃ ājalantaṃ sītaṃ, abhividhimhi, gayhamānā sīmā abhividhi, jalantena sahetyattho.</p>

<p rend="bodytext">Āsaddayoge ‘‘dhātunāmā’’dinā apādānavidhāneneva vākyampi siddhaṃ. Tathāññatra.</p>

<p rend="bodytext" n="231"><hi rend="paranum">231</hi><hi rend="dot">.</hi> ‘‘Uttamo <pb ed="M" n="0.0197" /> vīro pavīro’’ iccādo pana pubbapadatthappadhānattābhāvābyayībhāvābhāvo kammadhārayoeva. Evaṃ visiṭṭho dhammo abhidhammo. Kucchitaṃ annaṃ kadannaṃ. Etttha <pb ed="M" n="0.0198" /> ‘‘kada kussā’’ti sare kussa kadādeso.</p>

<p rend="bodytext">Appakaṃ lavaṇaṃ kālavaṇaṃ, ettha ‘‘kāppatthesu cā’’ti kussa kā, bahuvacanenāññatrāpi kvaci. Kucchito puriso kāpuriso, kupuriso vā, evamasurādi.</p>

<p rend="gatha1">Pubbaparūbhayamaññapadattha - ppadhānābyayībhāva samāso;</p>

<p rend="gathalast">Kammadhārayaka tappurisā dve, dvendo ca bahubbīhi ca ñeyyā.</p>

<p rend="centre">Samāso.</p>
</body>
<back></back>
</text>
</TEI.2>