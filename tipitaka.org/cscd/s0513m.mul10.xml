<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">11. Ekādasakanipāto</p>

<p rend="hangnum"></p>

<p rend="bodytext"> 455. Mātuposakajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tassa <pb ed="T" n="1.0303" /><pb ed="V" n="1.0178" /><pb ed="M" n="1.0226" /> nāgassa vippavāsena, virūḷhā sallakī ca kuṭajā ca;</p>

<p rend="gathalast">Kuruvindakaravīrā <note>karavarā (sī. syā.)</note> tisasāmā ca, nivāte pupphitā ca kaṇikārā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Kocideva suvaṇṇakāyurā, nāgarājaṃ bharanti piṇḍena;</p>

<p rend="gathalast">Yattha rājā rājakumāro vā, kavacamabhihessati achambhito <note>asambhīto (sī. syā. pī.)</note>.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Gaṇhāhi nāga kabaḷaṃ, mā nāga kisako bhava;</p>

<p rend="gathalast">Bahūni rājakiccāni, tāni <note>yāni (sī. pī.)</note> nāga karissasi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Sā nūnasā kapaṇikā, andhā apariṇāyikā;</p>

<p rend="gathalast">Khāṇuṃ pādena ghaṭṭeti, giriṃ caṇḍoraṇaṃ pati.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Kā nu te sā mahānāga, andhā apariṇāyikā;</p>

<p rend="gathalast">Khāṇuṃ pādena ghaṭṭeti, giriṃ caṇḍoraṇaṃ pati.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Mātā me sā mahārāja, andhā apariṇāyikā;</p>

<p rend="gathalast">Khāṇuṃ pādena ghaṭṭeti, giriṃ caṇḍoraṇaṃ pati.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Muñcathetaṃ mahānāgaṃ, yoyaṃ bharati mātaraṃ;</p>

<p rend="gathalast">Sametu <pb ed="T" n="1.0304" /> mātarā nāgo, saha sabbehi ñātibhi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Mutto ca bandhanā nāgo, muttamādāya kuñjaro <note>kāsirājena pesito (sī. syā.), mutto dāmāto kuñjaro (pī. sī. niyya)</note>;</p>

<p rend="gathalast">Muhuttaṃ assāsayitvā <note>vissamitvāna (sī.)</note>, agamā yena pabbato.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tato so naḷiniṃ <note>nilinaṃ (syā.)</note> gantvā, sītaṃ kuñjarasevitaṃ;</p>

<p rend="gathalast">Soṇḍāyūdakamāhatvā <note>māhitvā (syā. ka.)</note>, mātaraṃ abhisiñcatha.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Koya <pb ed="M" n="1.0227" /> anariyo devo, akālenapi vassati <note>akālena pavassati (sī. syā.), akālena’tivassati (pī.)</note>;</p>

<p rend="gathalast">Gato me atrajo putto, yo mayhaṃ paricārako.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Uṭṭhehi amma kiṃ sesi, āgato tyāhamatrajo;</p>

<p rend="gathalast">Muttomhi kāsirājena, vedehena yasassinā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ciraṃ <pb ed="V" n="1.0179" /> jīvatu so rājā, kāsīnaṃ raṭṭhavaḍḍhano;</p>

<p rend="gathalast">Yo me puttaṃ pamocesi, sadā vuddhāpacāyikanti.</p>

<p rend="centre">Mātuposakajātakaṃ paṭhamaṃ.</p>

<p rend="hangnum"></p>

<p rend="bodytext"> 456. Juṇhajātakaṃ (2)</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Suṇohi mayhaṃ vacanaṃ janinda, atthena juṇhamhi idhānupatto;</p>

<p rend="gathalast">Na brāhmaṇe addhike tiṭṭhamāne, gantabba <note>gantabya (ka.)</note> māhu dvipadinda <note>dipadāna (sī. pī.), dvipadāna (syā.)</note> seṭṭha.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Suṇomi <pb ed="T" n="1.0305" /> tiṭṭhāmi vadehi brahme, yenāsi <note>yenāpi (syā. ka.)</note> atthena idhānupatto;</p>

<p rend="gathalast">Kaṃ vā tvamatthaṃ mayi patthayāno, idhāgamā brahme tadiṅgha brūhi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Dadāhi me gāmavarāni pañca, dāsīsataṃ satta gavaṃsatāni;</p>

<p rend="gathalast">Parosahassañca suvaṇṇanikkhe, bhariyā ca me sādisī dve dadāhi.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tapo nu te brāhmaṇa bhiṃsarūpo, mantā nu te brāhmaṇa cittarūpā;</p>

<p rend="gathalast">Yakkhā nu <note>yakkhā va (sī. pī.)</note> te assavā santi keci, atthaṃ vā me abhijānāsi kattaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Na <pb ed="M" n="1.0228" /> me tapo atthi na cāpi mantā, yakkhāpi me assavā natthi keci;</p>

<p rend="gathalast">Atthampi te nābhijānāmi kattaṃ, pubbe ca kho <note>pubbeva kho (syā. ka.)</note> saṅgatimattamāsi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Paṭhamaṃ idaṃ dassanaṃ jānato me, na tābhijānāmi ito puratthā;</p>

<p rend="gathalast">Akkhāhi me pucchito etamatthaṃ, kadā kuhiṃ vā ahu saṅgamo no.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Gandhārarājassa <pb ed="T" n="1.0306" /> puramhi ramme, avasimhase takkasīlāyaṃ deva;</p>

<p rend="gathalast">Tatthandhakāramhi timīsikāyaṃ <note>timissikāyaṃ (sī. aṭṭha.), timissakāyaṃ (syā.)</note>, aṃsena aṃsaṃ samaghaṭṭayimha.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Te tattha ṭhatvāna ubho janinda, sārāṇiyaṃ <note>sāraṇīyaṃ (ka.)</note> vītisārayimha <note>vītisārimha (sī. syā. pī.)</note> tattha;</p>

<p rend="gathalast">Sāyeva no saṅgatimattamāsi, tato na pacchā na pure ahosi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Yadā kadāci manujesu brahme, samāgamo sappurisena hoti;</p>

<p rend="gathalast">Na paṇḍitā saṅgatisanthavāni, pubbe kataṃ vāpi vināsayanti.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Bālāva <note>bālā ca (sī. syā. pī.)</note> kho saṅgatisanthavāni, pubbe kataṃ vāpi vināsayanti;</p>

<p rend="gathalast">Bahumpi bālesu kataṃ vinassati, tathā hi bālā akataññurūpā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Dhīrā ca kho saṅgatisanthavāni, pubbe kataṃ vāpi na nāsayanti;</p>

<p rend="gathalast">Appampi dhīresu kataṃ na nassati, tathā hi dhīrā sukataññurūpā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dadāmi <pb ed="T" n="1.0307" /><pb ed="M" n="1.0229" /> te gāmavarāni pañca, dāsīsataṃ satta gavaṃsatāni;</p>

<p rend="gathalast">Parosahassañca suvaṇṇanikkhe, bhariyā ca te sādisī dve dadāmi.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Evaṃ <pb ed="V" n="1.0180" /> sataṃ hoti samecca rāja, nakkhattarājāriva tārakānaṃ;</p>

<p rend="gathalast">Āpūratī kāsipatī tathāhaṃ, tayāpi me saṅgamo ajja laddhoti.</p>

<p rend="centre">Juṇhajātakaṃ dutiyaṃ.</p>

<p rend="hangnum"></p>

<p rend="bodytext"> 457. Dhammadevaputtajātakaṃ (3)</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Yasokaro puññakarohamasmi, sadātthuto samaṇabrāhmaṇānaṃ;</p>

<p rend="gathalast">Maggāraho devamanussapūjito, dhammo ahaṃ dehi adhamma maggaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Adhammayānaṃ daḷhamāruhitvā, asantasanto balavāhamasmi;</p>

<p rend="gathalast">Sa kissa hetumhi tavajja dajjaṃ, maggaṃ ahaṃ dhamma adinnapubbaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Dhammo have pāturahosi pubbe, pacchā <pb ed="T" n="1.0308" /> adhammo udapādi loke;</p>

<p rend="gathalast">Jeṭṭho ca seṭṭho ca sanantano ca, uyyāhi jeṭṭhassa kaniṭṭha maggā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Na yācanāya napi pātirūpā, na arahatā <note>na arahati (sī. pī.), arahati (ka.)</note> tehaṃ dadeyyaṃ maggaṃ;</p>

<p rend="gathalast">Yuddhañca no hotu ubhinnamajja, yuddhamhi yo jessati tassa maggo.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sabbā <pb ed="M" n="1.0230" /> disā anuvisaṭohamasmi, mahabbalo amitayaso atulyo;</p>

<p rend="gathalast">Guṇehi sabbehi upetarūpo, dhammo adhamma tvaṃ kathaṃ vijessasi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Lohena ve haññati jātarūpaṃ, na jātarūpena hananti lohaṃ;</p>

<p rend="gathalast">Sace adhammo hañchati <note>haññati (sī. syā.), haññiti (katthaci)</note> dhammamajja, ayo suvaṇṇaṃ viya dassaneyyaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sace tuvaṃ yuddhabalo adhamma <note>yuddhabalo’si’dhamma (ka. sī.), yuddhabalo’sa’dhamma (pī.)</note>, na tuyha vuḍḍhā <note>vaddhā (sī. pī.)</note> ca garū ca atthi;</p>

<p rend="gathalast">Maggañca te dammi piyāppiyena, vācāduruttānipi te khamāmi.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Idañca sutvā vacanaṃ adhammo, avaṃsiro <pb ed="T" n="1.0309" /> patito uddhapādo;</p>

<p rend="gathalast">‘‘Yuddhatthiko ce na labhāmi yuddhaṃ’’, ettāvatā hoti hato adhammo.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Khantībalo yuddhabalaṃ vijetvā, hantvā adhammaṃ nihanitva <note>vihanitvā (ka.)</note> bhūmyā;</p>

<p rend="gathalast">Pāyāsi vitto <note>citto (syā.)</note> abhiruyha sandanaṃ, maggeneva atibalo saccanikkamo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Mātā pitā samaṇabrāhmaṇā ca, asammānitā yassa sake agāre;</p>

<p rend="gatha2">Idheva nikkhippa sarīradehaṃ, kāyassa bhedā nirayaṃ vajanti te <note>vajanti (sī. pī.)</note>;</p>

<p rend="gathalast">Yathā adhammo patito avaṃsiro.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Mātā <pb ed="M" n="1.0231" /> pitā samaṇabrāhmaṇā ca, susammānitā yassa sake agāre;</p>

<p rend="gatha2">Idheva nikkhippa sarīradehaṃ, kāyassa bhedā sugatiṃ vajanti te;</p>

<p rend="gathalast">Yathāpi dhammo abhiruyha sandananti.</p>

<p rend="centre">Dhammadevaputtajātakaṃ <note>dhammajātakaṃ (sī. pī.)</note> tatiyaṃ.</p>

<p rend="hangnum"></p>

<p rend="bodytext"> 458. Udayajātakaṃ (4)</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Ekā <pb ed="T" n="1.0310" /><pb ed="V" n="1.0181" /> nisinnā suci saññatūrū, pāsādamāruyha aninditaṅgī;</p>

<p rend="gathalast">Yācāmi taṃ kinnaranettacakkhu, imekarattiṃ ubhayo vasema.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Okiṇṇantaraparikhaṃ, daḷhamaṭṭālakoṭṭhakaṃ;</p>

<p rend="gathalast">Rakkhitaṃ khaggahatthehi, duppavesamidaṃ puraṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Daharassa yuvino cāpi, āgamo ca na vijjati;</p>

<p rend="gathalast">Atha kena nu vaṇṇena, saṅgamaṃ icchase mayā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Yakkhohamasmi kalyāṇi, āgatosmi tavantike <note>tavantikaṃ (sī. pī.)</note>;</p>

<p rend="gathalast">Tvaṃ maṃ nandaya <note>nandassu (syā. ka.)</note> bhaddante, puṇṇakaṃsaṃ dadāmi te.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Devaṃ va yakkhaṃ atha vā manussaṃ, na patthaye udayamaticca aññaṃ;</p>

<p rend="gathalast">Gaccheva tvaṃ yakkha mahānubhāva, mā cassu gantvā punarāvajittha.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Yā sā rati uttamā kāmabhoginaṃ, yaṃ hetu sattā visamaṃ caranti;</p>

<p rend="gathalast">Mā taṃ ratiṃ jīyi tuvaṃ sucimhi te, dadāmi te rūpiyaṃ kaṃsapūraṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Nāriṃ <pb ed="T" n="1.0311" /><pb ed="M" n="1.0232" /> naro nijjhapayaṃ dhanena, ukkaṃsatī yattha karoti chandaṃ;</p>

<p rend="gathalast">Vipaccanīko tava devadhammo, paccakkhato thokatarena esi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Āyu ca vaṇṇo ca <note>āyuṃ ca vaṇṇaṃ ca (ka. sī. pī.)</note> manussaloke, nihīyati manujānaṃ suggatte;</p>

<p rend="gathalast">Teneva vaṇṇena dhanampi tuyhaṃ, nihīyati jiṇṇatarāsi ajja.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Evaṃ me pekkhamānassa, rājaputti yasassini;</p>

<p rend="gathalast">Hāyateva tava <note>hāyate vata te (sī. syā. ka.), hāyateva tato (pī.)</note> vaṇṇo, ahorattānamaccaye.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Imināva tvaṃ vayasā, rājaputti sumedhase;</p>

<p rend="gathalast">Brahmacariyaṃ careyyāsi, bhiyyo vaṇṇavatī siyā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Devā na jīranti yathā manussā, gattesu tesaṃ valiyo na honti;</p>

<p rend="gathalast">Pucchāmi taṃ yakkha mahānubhāva, kathaṃ nu devāna <note>kathaṃ na devānaṃ (pī.)</note> sarīradeho.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Devā na jīranti yathā manussā, gattesu tesaṃ valiyo na honti;</p>

<p rend="gathalast">Suve suve bhiyyatarova <note>bhiyyataro ca (ka.)</note> tesaṃ, dibbo <pb ed="T" n="1.0312" /> ca vaṇṇo vipulā ca bhogā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Kiṃsūdha bhītā janatā anekā, maggo ca nekāyatanaṃ pavutto;</p>

<p rend="gathalast">Pucchāmi taṃ yakkha mahānubhāva, katthaṭṭhito paralokaṃ na bhāye.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Vācaṃ <pb ed="V" n="1.0182" /><pb ed="M" n="1.0233" /> manañca paṇidhāya sammā, kāyena pāpāni akubbamāno;</p>

<p rend="gatha2">Bahunnapānaṃ gharamāvasanto, saddho mudū saṃvibhāgī vadaññū;</p>

<p rend="gathalast">Saṅgāhako sakhilo saṇhavāco, etthaṭṭhito paralokaṃ na bhāye.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Anusāsasi maṃ yakkha, yathā mātā yathā pitā;</p>

<p rend="gathalast">Uḷāravaṇṇaṃ pucchāmi, ko nu tvamasi subrahā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Udayohamasmi kalyāṇi, saṅkarattā idhāgato <note>saṅgaratthā idhāgato (sī. pī.), saṅgaratthāyidhāgato (syā.)</note>;</p>

<p rend="gathalast">Āmanta kho taṃ gacchāmi, muttosmi tava saṅkarā <note>saṅgarā (sī. syā. pī.)</note>.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Sace kho tvaṃ udayosi, saṅkarattā idhāgato;</p>

<p rend="gathalast">Anusāsa maṃ rājaputta, yathāssa puna saṅgamo.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Atipatati <note>adhipatatī (sī. pī.)</note> vayo khaṇo tatheva, ṭhānaṃ natthi dhuvaṃ cavanti sattā;</p>

<p rend="gathalast">Parijiyyati addhuvaṃ sarīraṃ, udaye <pb ed="T" n="1.0313" /> mā pamāda <note>mā pamādaṃ (sī.)</note> carassu dhammaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Kasiṇā pathavī dhanassa pūrā, ekasseva siyā anaññadheyyā;</p>

<p rend="gathalast">Tañcāpi jahati <note>jahāti (sī. syā. pī.), jahātī (?)</note> avītarāgo, udaye mā pamāda carassu dhammaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mātā ca pitā ca bhātaro ca, bhariyā yāpi dhanena hoti kītā <note>bhariyāpi dhanena honti atittā (ka.)</note>;</p>

<p rend="gathalast">Te cāpi jahanti aññamaññaṃ, udaye mā pamāda carassu dhammaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Kāyo <pb ed="M" n="1.0234" /> parabhojananti ñatvā <note>kāyo ca parabhojanaṃ viditvā (ka.)</note>, saṃsāre sugatiñca duggatiñca <note>sugatī ca duggatī ca (sī. syā. pī.), suggatiṃ duggatiñca (ka.)</note>;</p>

<p rend="gathalast">Ittaravāsoti jāniyāna, udaye mā pamāda carassu dhammaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Sādhu bhāsatiyaṃ <note>bhāsatayaṃ (sī. pī.)</note> yakkho, appaṃ maccāna jīvitaṃ;</p>

<p rend="gatha2">Kasirañca parittañca, tañca dukkhena saṃyutaṃ;</p>

<p rend="gathalast">Sāhaṃ ekā pabbajissāmi, hitvā kāsiṃ surundhananti.</p>

<p rend="centre">Udayajātakaṃ catutthaṃ.</p>

<p rend="hangnum"></p>

<p rend="bodytext"> 459. Pānīyajātakaṃ (5)</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Mitto <pb ed="T" n="1.0314" /> mittassa pānīyaṃ, adinnaṃ paribhuñjisaṃ;</p>

<p rend="gatha2">Tena pacchā vijigucchiṃ, taṃ pāpaṃ pakataṃ mayā;</p>

<p rend="gathalast">Mā puna akaraṃ pāpaṃ, tasmā pabbajito ahaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Paradārañca disvāna, chando me udapajjatha <note>upapajjatha (syā. ka.)</note>;</p>

<p rend="gatha2">Tena pacchā vijigucchiṃ, taṃ pāpaṃ pakataṃ mayā;</p>

<p rend="gathalast">Mā puna akaraṃ pāpaṃ, tasmā pabbajito ahaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Pitaraṃ <pb ed="V" n="1.0183" /> me mahārāja, corā agaṇhu <note>agaṇhuṃ (sī. pī.), agaṇhi (ka.)</note> kānane;</p>

<p rend="gathalast">Tesāhaṃ pucchito jānaṃ, aññathā naṃ viyākariṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Tena pacchā vijigucchiṃ, taṃ pāpaṃ pakataṃ mayā;</p>

<p rend="gathalast">Mā puna akaraṃ pāpaṃ, tasmā pabbajito ahaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Pāṇātipātamakaruṃ, somayāge upaṭṭhite;</p>

<p rend="gathalast">Tesāhaṃ samanuññāsiṃ, tena pacchā vijigucchiṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Taṃ pāpaṃ pakataṃ mayā, mā puna akaraṃ pāpaṃ;</p>

<p rend="gathalast">Tasmā pabbajito ahaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Surāmerayamādhukā <note>madhukā (sī. syā. pī.)</note>, ye janā paṭhamāsu no;</p>

<p rend="gathalast">Bahūnaṃ te anatthāya, majjapānamakappayuṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Tesāhaṃ <pb ed="M" n="1.0235" /> samanuññāsiṃ, tena pacchā vijigucchiṃ;</p>

<p rend="gatha2">Taṃ pāpaṃ pakataṃ mayā, mā puna akaraṃ pāpaṃ;</p>

<p rend="gathalast">Tasmā pabbajito ahaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Dhiratthu <pb ed="T" n="1.0315" /> subahū kāme, duggandhe bahukaṇṭake;</p>

<p rend="gathalast">Ye ahaṃ paṭisevanto, nālabhiṃ tādisaṃ sukhaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Mahassādā sukhā kāmā, natthi kāmā paraṃ <note>kāmaparaṃ (sī. pī.)</note> sukhaṃ;</p>

<p rend="gathalast">Ye kāme paṭisevanti, saggaṃ te upapajjare.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Appassādā dukhā kāmā, natthi kāmā paraṃ dukhaṃ;</p>

<p rend="gathalast">Ye kāme paṭisevanti, nirayaṃ te upapajjare.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Asī yathā sunisito, nettiṃsova supāyiko <note>supāsito (ka. sī. niyya), supāyito (ka. aṭṭha.)</note>;</p>

<p rend="gathalast">Sattīva urasi khittā, kāmā dukkhatarā tato.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Aṅgārānaṃva jalitaṃ, kāsuṃ sādhikaporisaṃ;</p>

<p rend="gathalast">Phālaṃva divasaṃtattaṃ, kāmā dukkhatarā tato.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Visaṃ yathā halāhalaṃ, telaṃ pakkuthitaṃ <note>ukkaṭṭhitaṃ (sī. pī.), pakkuṭṭhitaṃ (syā.)</note> yathā;</p>

<p rend="gathalast">Tambaloha <note>tampalohaṃ (syā.)</note> vilīnaṃva, kāmā dukkhatarā tatoti.</p>

<p rend="centre">Pānīyajātakaṃ pañcamaṃ.</p>

<p rend="hangnum"></p>

<p rend="bodytext"> 460. Yudhañcayajātakaṃ (6)</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Mittāmaccaparibyūḷhaṃ <note>paribbūḷhaṃ (sī. pī.)</note>, ahaṃ vande rathesabhaṃ;</p>

<p rend="gathalast">Pabbajissāmahaṃ rāja <note>pabbajissaṃ mahārāja (sī. pī.)</note>, taṃ devo anumaññatu.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Sace <pb ed="V" n="1.0184" /> te ūnaṃ kāmehi, ahaṃ paripūrayāmi <note>ahaṃva pūrayāmi (ka.)</note> te;</p>

<p rend="gathalast">Yo taṃ hiṃsati vāremi, mā pabbaja <note>pabbaji (pī.)</note> yudhañcaya <note>yudhañjaya (sī. syā.), yuvañjaya (pī.)</note>.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Na <pb ed="T" n="1.0316" /> matthi ūnaṃ kāmehi, hiṃsitā me na vijjati;</p>

<p rend="gathalast">Dīpañca kātumicchāmi, yaṃ jarā nābhikīrati.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Putto <pb ed="M" n="1.0236" /> vā pitaraṃ yāce, pitā vā puttamorasaṃ;</p>

<p rend="gathalast">Negamo taṃ yāce <note>negamo yācate (sī. syā. pī.)</note> tāta, mā pabbaja yudhañcaya.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Mā maṃ deva nivārehi, pabbajantaṃ rathesabha;</p>

<p rend="gathalast">Māhaṃ kāmehi sammatto, jarāya vasamanvagū.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Ahaṃ taṃ tāta yācāmi, ahaṃ putta nivāraye;</p>

<p rend="gathalast">Ciraṃ taṃ daṭṭhumicchāmi, mā pabbaja yudhañcaya.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Ussāvova tiṇaggamhi, sūriyuggamanaṃ pati;</p>

<p rend="gathalast">Evamāyu manussānaṃ, mā maṃ amma nivāraya.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Taramāno imaṃ yānaṃ, āropetu <note>taramānā imaṃ yānaṃ, āropentu (sī. pī.)</note> rathesabha;</p>

<p rend="gathalast">Mā me mātā tarantassa, antarāyakarā ahu.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Abhidhāvatha bhaddante, suññaṃ hessati rammakaṃ;</p>

<p rend="gathalast">Yudhañcayo anuññāto, sabbadattena rājinā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Yohu seṭṭho sahassassa <note>manussānaṃ (syā.), sahassānaṃ (ka.)</note>, yuvā kañcanasannibho;</p>

<p rend="gathalast">Soyaṃ kumāro pabbajito, kāsāyavasano balī.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Ubho kumārā pabbajitā, yudhañcayo yudhiṭṭhilo;</p>

<p rend="gathalast">Pahāya mātāpitaro, saṅgaṃ chetvāna maccunoti.</p>

<p rend="centre">Yudhañcayajātakaṃ chaṭṭhaṃ.</p>

<p rend="hangnum"></p>

<p rend="bodytext"> 461. Dasarathajātakaṃ (7)</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Etha <pb ed="T" n="1.0317" /> lakkhaṇa sītā ca, ubho otarathodakaṃ;</p>

<p rend="gathalast">Evāyaṃ bharato āha, ‘‘rājā dasaratho mato’’.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Kena rāmappabhāvena, socitabbaṃ na socasi;</p>

<p rend="gathalast">Pitaraṃ kālakataṃ <note>kālaṅkataṃ (ka.)</note> sutvā, na taṃ pasahate dukhaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Yaṃ na sakkā nipāletuṃ, posena lapataṃ bahuṃ;</p>

<p rend="gathalast">Sa kissa viññū medhāvī, attānamupatāpaye.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Daharā <pb ed="V" n="1.0185" /><pb ed="M" n="1.0237" /> ca hi vuddhā ca <note>ye vuddhā (sī. aṭṭha.), ye vuḍḍhā (syā.)</note>, ye bālā ye ca paṇḍitā;</p>

<p rend="gathalast">Aḍḍhā ceva daliddā ca, sabbe maccuparāyaṇā.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Phalānamiva pakkānaṃ, niccaṃ patanato bhayaṃ;</p>

<p rend="gathalast">Evaṃ jātāna maccānaṃ, nicca maraṇato bhayaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Sāyameke na dissanti, pāto diṭṭhā bahujjanā;</p>

<p rend="gathalast">Pāto eke na dissanti, sāyaṃ diṭṭhā bahujjanā.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Paridevayamāno ce, kiñcidatthaṃ udabbahe;</p>

<p rend="gathalast">Sammūḷho hiṃsamattānaṃ, kayirā taṃ vicakkhaṇo.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Kiso vivaṇṇo bhavati, hiṃsamattānamattano <note>mattanā (sī. aṭṭha. su. ni. 590)</note>;</p>

<p rend="gathalast">Na tena petā pālenti, niratthā paridevanā.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Yathā saraṇamādittaṃ, vārinā parinibbaye <note>vārināvanibbāpaye (syā. ka.)</note>;</p>

<p rend="gatha2">Evampi dhīro sutavā, medhāvī paṇḍito naro;</p>

<p rend="gathalast">Khippamuppatitaṃ sokaṃ, vāto tūlaṃva dhaṃsaye.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Macco ekova <pb ed="T" n="1.0318" /><note>ekova macco (sī. syā. pī.)</note> acceti, ekova jāyate kule;</p>

<p rend="gathalast">Saṃyogaparamātveva, sambhogā sabbapāṇinaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Tasmā hi dhīrassa bahussutassa, sampassato lokamimaṃ parañca;</p>

<p rend="gathalast">Aññāya dhammaṃ hadayaṃ manañca, sokā mahantāpi na tāpayanti.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Sohaṃ dassañca bhokkhañca, bharissāmi ca <note>sohaṃ yasañca bhogañca, bhariyāpi ca (syā. ka.)</note> ñātake;</p>

<p rend="gathalast">Sesañca pālayissāmi, kiccametaṃ <note>kiccamevaṃ (pī.)</note> vijānato.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Dasa vassasahassāni, saṭṭhi vassasatāni ca;</p>

<p rend="gathalast">Kambugīvo mahābāhu, rāmo rajjamakārayīti.</p>

<p rend="centre">Dasarathajātakaṃ sattamaṃ.</p>

<p rend="hangnum"></p>

<p rend="bodytext"> 462. Saṃvarajātakaṃ (8)</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Jānanto <pb ed="M" n="1.0238" /> no mahārāja, tava sīlaṃ janādhipo;</p>

<p rend="gathalast">Ime kumāre pūjento, na taṃ kenaci maññatha.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Tiṭṭhante no mahārāje, adu <note>ādu (sī. pī.), ādū (syā.)</note> deve divaṅgate;</p>

<p rend="gathalast">Ñātī taṃ samanuññiṃsu, sampassaṃ atthamattano.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Kena saṃvaravattena, sañjāte abhitiṭṭhasi;</p>

<p rend="gathalast">Kena taṃ nātivattanti, ñātisaṅghā samāgatā.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Na <pb ed="V" n="1.0186" /> rājaputta usūyāmi <note>rājaputta nussuyyāmi (ka.)</note>, samaṇānaṃ mahesinaṃ;</p>

<p rend="gathalast">Sakkaccaṃ <pb ed="T" n="1.0319" /> te namassāmi, pāde vandāmi tādinaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Te maṃ dhammaguṇe yuttaṃ, sussūsamanusūyakaṃ;</p>

<p rend="gathalast">Samaṇā manusāsanti <note>samanusāsanti (sī. syā. pī.)</note>, isī dhammaguṇe ratā.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Tesāhaṃ vacanaṃ sutvā, samaṇānaṃ mahesinaṃ;</p>

<p rend="gathalast">Na kiñci atimaññāmi, dhamme me nirato mano.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Hatthārohā anīkaṭṭhā, rathikā pattikārakā;</p>

<p rend="gathalast">Tesaṃ <note>tesu (pī.)</note> nappaṭibandhāmi, niviṭṭhaṃ <note>nibaddhaṃ (sī. pī.)</note> bhattavetanaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Mahāmattā ca me atthi, mantino paricārakā;</p>

<p rend="gathalast">Bārāṇasiṃ voharanti, bahumaṃsasurodakaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Athopi vāṇijā phītā, nānāraṭṭhehi āgatā;</p>

<p rend="gathalast">Tesu me vihitā rakkhā, evaṃ jānāhuposatha.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Dhammena kira ñātīnaṃ, rajjaṃ kārehi saṃvara;</p>

<p rend="gathalast">Medhāvī paṇḍito cāsi <note>cāpi (sī. pī.)</note>, athopi ñātinaṃ hito.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Taṃ taṃ ñātiparibyūḷhaṃ, nānāratanamocitaṃ;</p>

<p rend="gathalast">Amittā nappasahanti, indaṃva asurādhipoti.</p>

<p rend="centre">Saṃvarajātakaṃ aṭṭhamaṃ.</p>

<p rend="hangnum"></p>

<p rend="bodytext"> 463. Suppārakajātakaṃ (9)</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Ummujjanti <pb ed="M" n="1.0239" /> nimujjanti, manussā khuranāsikā;</p>

<p rend="gathalast">Suppārakaṃ <pb ed="T" n="1.0320" /> taṃ pucchāma, samuddo katamo ayaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Kurukacchā <note>bharukacchā (sī. syā. pī. aṭṭha.)</note> payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, khuramālīti vuccati.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Yathā aggīva suriyova <note>aggi suriyo ca (syā.), aggīva sūriyo (ka.)</note>, samuddo paṭidissati;</p>

<p rend="gathalast">Suppārakaṃ taṃ pucchāma, samuddo katamo ayaṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Kurukacchā payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, aggimālīti vuccati.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Yathā dadhīva khīraṃva <note>dadhi ca khīraṃ ca (syā.), evamuparipi</note>, samuddo paṭidissati;</p>

<p rend="gathalast">Suppārakaṃ taṃ pucchāma, samuddo katamo ayaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Kurukacchā <pb ed="V" n="1.0187" /> payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, dadhimālīti <note>khīramālīti (ka.)</note> vuccati.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Yathā kusova sassova, samuddo paṭidissati;</p>

<p rend="gathalast">Suppārakaṃ taṃ pucchāma, samuddo katamo ayaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Kurukacchā payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, kusamālīti vuccati.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Yathā naḷova veḷūva, samuddo paṭidissati;</p>

<p rend="gathalast">Suppārakaṃ taṃ pucchāma, samuddo katamo ayaṃ.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Kurukacchā payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, naḷamālīti vuccati.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Mahabbhayo bhiṃsanako, saddo suyyatimānuso <note>samuddo suyyata’mānuso (sī. pī. aṭṭha.)</note>;</p>

<p rend="gatha2">Yathā <pb ed="T" n="1.0321" /> sobbho papātova, samuddo paṭidissati;</p>

<p rend="gathalast">Suppārakaṃ taṃ pucchāma, samuddo katamo ayaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Kurukacchā <pb ed="M" n="1.0240" /> payātānaṃ, vāṇijānaṃ dhanesinaṃ;</p>

<p rend="gathalast">Nāvāya vippanaṭṭhāya, baḷavāmukhīti <note>vaḷabhāmukhīti (sī. syā.), balavāmukhīti (syā. ka.)</note> vuccati.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Yato sarāmi attānaṃ, yato pattosmi viññutaṃ;</p>

<p rend="gatha2">Nābhijānāmi sañcicca, ekapāṇampi hiṃsitaṃ;</p>

<p rend="gathalast">Etena saccavajjena, sotthiṃ nāvā nivattatūti.</p>

<p rend="centre">Suppārakajātakaṃ navamaṃ.</p>

<p rend="centre">Ekādasakanipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Sirimātusuposakanāgavaro, puna juṇhaka dhammamudayavaro;</p>

<p rend="gathalast">Atha pāni yudhañcayako ca, dasaratha saṃvara pāragatena navāti.</p>
</body>
<back></back>
</text>
</TEI.2>