<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sāgaliyanikāyuppatti</p>

<p rend="bodytext">Punapi te abhayagirivāsino <hi rend="bold">goṭhābhaya</hi>rañño kāle (797-810-bu-va) vetullavādaṃ tatheva dassenti. Tadā pana tesu <hi rend="bold">ussiliyātisso</hi> nāma mahāthero <hi rend="bold">vohārakatissa</hi>rājakāle vetullavādīnaṃ bhikkhūnaṃ kataniggahaṃ sutvā ‘‘vicāraṇasampannassa rañño samaye tatheva bhaveyya, na bhaddakameta’’nti cintetvā ‘‘na mayaṃ tehi ekato homā’’ti tisatamatte bhikkhū gahetvā dakkhiṇagirivihāraṃ gantvā <hi rend="bold">dhammarucinikāya</hi>to visuṃ hutvā vasi. Tesu <hi rend="bold">sāgalo</hi> nāma mahāthero tattheva dakkhiṇagirimhi vasanto āgamabyākhyānamakāsi. Tato paṭṭhāya taṃ theramārabbha tassantevāsino <hi rend="bold">sāgaliyā</hi> nāma ahesuṃ. Tesampi <pb ed="M" n="0.0026" /> vādo pacchā <hi rend="bold">mahāsena</hi>rājakāle <hi rend="bold">jetavanavihāre</hi> patthari <note>nikāya 13-piṭṭhe</note>.</p>
</body>
<back></back>
</text>
</TEI.2>