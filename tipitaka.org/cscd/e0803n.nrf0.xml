<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="book">Saddanītippakaraṇaṃ (padamālā)</p>

<p rend="subsubhead">Ganthārambhakathā</p>

<p rend="gatha1">Dhīrehi <pb ed="M" n="0.0001" /> magganāyena, yena buddhena desitaṃ;</p>

<p rend="gathalast">Sitaṃ dhammamidhaññāya, ñāyate amataṃ padaṃ.</p>

<p rend="gatha1">Taṃ namitvā mahāvīraṃ, sabbaññuṃ lokanāyakaṃ;</p>

<p rend="gathalast">Mahākāruṇikaṃ seṭṭhaṃ, visuddhaṃ suddhidāyakaṃ.</p>

<p rend="gatha1">Saddhammañcassa pūjetvā, suddhaṃ santamasaṅkhataṃ;</p>

<p rend="gathalast">Atakkāvacaraṃ suṭṭhu, vibhattaṃ madhuraṃ sivaṃ.</p>

<p rend="gatha1">Saṅghassa ca’ñjaliṃ katvā, puññakkhettassa tādino;</p>

<p rend="gathalast">Sīlasamādhipaññādi-visuddhaguṇajotino.</p>

<p rend="gatha1">Namassanādipuññassa, katassa ratanattaye;</p>

<p rend="gathalast">Tejasāhaṃ pahantvāna, antarāye asesato.</p>

<p rend="gatha1">Lokanītiviyattassa, satthu saddhammanītino;</p>

<p rend="gathalast">Sāsanatthaṃ pavakkhāmi, <hi rend="bold">saddanīti</hi>manākulaṃ.</p>

<p rend="gatha1">Āsavakkhayalābhena, hoti sāsanasampadā;</p>

<p rend="gathalast">Āsavakkhayalābho ca, saccādhigamahetuko.</p>

<p rend="gatha1">Saccādhigamanaṃ <pb ed="M" n="0.0002" /> tañca, paṭipattissitaṃ mataṃ;</p>

<p rend="gathalast">Paṭipatti ca sā kāmaṃ, pariyattiparāyaṇā.</p>

<p rend="gatha1">Pariyattābhiyuttānaṃ, viditvā saddalakkhaṇaṃ;</p>

<p rend="gathalast">Yasmā na hoti sammoho, akkharesu padesu ca.</p>

<p rend="gatha1">Yasmā cāmohabhāvena, akkharesu padesu ca;</p>

<p rend="gathalast">Pāḷiyatthaṃ vijānanti, viññū sugatasāsane.</p>

<p rend="gatha1">Pāḷiyatthāvabodhena, yoniso satthusāsane;</p>

<p rend="gathalast">Sappaññā paṭipajjanti, paṭipattimatandikā.</p>

<p rend="gatha1">Yoniso paṭipajjitvā, dhammaṃ lokuttaraṃ varaṃ;</p>

<p rend="gathalast">Pāpuṇanti visuddhāya, sīlādipaṭipattiyā.</p>

<p rend="gatha1">Tasmā tadatthikā suddhaṃ, nayaṃ nissāya viññunaṃ;</p>

<p rend="gathalast">Bhaññamānaṃ mayā <hi rend="bold">sadda-nītiṃ</hi> gaṇhantu sādhukaṃ.</p>

<p rend="gatha1">Dhātu dhātūhi nipphanna-rūpāni ca salakkhaṇo;</p>

<p rend="gathalast">Sandhināmādibhedo ca, padānaṃ tu vibhatti ca.</p>

<p rend="gatha1">Pāḷinayādayocceva-mettha nānappakārato;</p>

<p rend="gathalast">Sāsanassopakārāya, bhavissati vibhāvanā.</p>
</body>
<back></back>
</text>
</TEI.2>