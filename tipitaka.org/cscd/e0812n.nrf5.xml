<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ṭhāyībhāvaniddesa</p>

<p rend="subhead">Ratiṭhāyībhāva</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"><hi rend="bold">Rammadesakalākāla-vesādipaṭisevanā;</hi></p>

<p rend="gathalast"><hi rend="bold">Yuvāna’ññoññarattānaṃ, pamodorati ruccate</hi>.</p>

<p rend="bodytext" n="356"><hi rend="paranum">356</hi><hi rend="dot">.</hi> Siṅgārādayo vibhāgato dassetumāha <hi rend="bold">‘‘ramme’’</hi>ccādi. Tattha <hi rend="bold">‘‘rammadesa’’</hi>iccādinā uddīpanavibhāvā dassitā. <hi rend="bold">‘‘Yuvāna’’</hi>nti iminā ālambaṇavibhāvo. Itthī hi purisassa, puriso itthiyā ālambaṇavibhāvo. <hi rend="bold">Pamodo</hi>ti aññamaññābhiramaṇavasena āmodarūpo.</p>

<p rend="bodytext" n="356"><hi rend="paranum">356</hi><hi rend="dot">.</hi> Idāni siṅgārādināmake teratyādike kamena niddisati <hi rend="bold">‘‘ramma’’</hi>iccādinā. <hi rend="bold">Rammadesakalākālavesādipaṭisevanā</hi> ramaṇīyanirāvaraṇasucipavittavāsārahadeso rammagītikādikalā <pb ed="M" n="0.0344" /> ratijanakavasantādianurūpakālo mālāgandhādi upasobhitakiriyādi manuññaveso, <hi rend="bold">ādi</hi>saddena niddiṭṭhabhāsitamihitādiceti imesaṃ diṭṭhasutamutādīsu diṭṭhādimattamakatvā paññāya tena tenākārena punappunānubhavanena <hi rend="bold">aññoññarattānaṃ</hi> aññamaññaṃ nimittānubyañjanasaṅkappavasenātirattānaṃ <hi rend="bold">yuvānaṃ</hi> taruṇitthi purisānaṃ <hi rend="bold">pamodo</hi> abhiramaṇavasena santoso pīti <hi rend="bold">rati ruccate</hi> ruccanato ‘‘ratī’’ti vuccatīti. Imasmiṃ pakkhe rakāro sandhijo. Deso ca kalā ca kālo ca veso ceti ca, te ādayo yesamiti ca, rammā ca te desa…pe… vesādayo ceti ca, tesaṃ paṭi punappunaṃ sevanamiti ca, añño ca añño ceti ca, tesu rattāti ca vākyaṃ.</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"><hi rend="bold">Yutyā bhāvānubhāvā te,</hi></p>

<p rend="gatha2"><hi rend="bold">Nibandhā posayanti naṃ;</hi></p>

<p rend="gatha3"><hi rend="bold">Sopyā’yogavippayoga-</hi></p>

<p rend="gathalast"><hi rend="bold">Sambhogānaṃ vasā tidhā</hi>.</p>

<p rend="bodytext" n="357"><hi rend="paranum">357</hi><hi rend="dot">.</hi><hi rend="bold">‘‘Yutyā’’</hi>iccādi. <hi rend="bold">Te</hi> yathāvuttā <hi rend="bold">bhāvānubhāvā yutyā</hi> ālasiyauggatājigucchāvajjitā ye saṅkāussukkādayo bhāvā taṃbyañjakā tadanurūpā anubhāvā ca ayogādike siṅgāre yathā yathā yuñjanti, tādisiyāva yuttiyā nibandhā <hi rend="bold">naṃ</hi> ratiṃ samposayanti, <hi rend="bold">so</hi>yevamevaṃ posito siṅgāro nāma raso sampajjate. Sopi tidhāti sambandho. Tattha <hi rend="bold">ayogo</hi> nāma pubbe asaṅgatānaṃ anurāgena saṅgamamicchantānaṃ itthipurisānamasaṅgamo. Atisayaviruḷhapemānamubhinnampi sileso <hi rend="bold">vippayogo</hi>. Balavakāmāvesavisesānaṃ kāmīnaṃ dassanādisamañjanaṃ <hi rend="bold">sambhogo</hi>.</p>

<p rend="bodytext" n="357"><hi rend="paranum">357</hi><hi rend="dot">.</hi> Idāni <pb ed="M" n="0.0345" /> ratiyā puṭṭhakāraṇaṃ puṭṭhapayogañca dasseti <hi rend="bold">‘‘yutyā’’</hi>iccādinā. <hi rend="bold">Te bhāvānubhāvā</hi> niddiṭṭhabyabhicārībhāvesu ratyānurūpabyabhicārībhāvo tappakāsako anubhāvo ceti ime dve <hi rend="bold">yutyā</hi> hetubhūtāya ayogavippayogasambhogasaṅkhatānaṃ tiṇṇaṃ siṅgārānaṃ anukūlatthena ratiyā viruddhattā ālasiyauggajigucchādike parivajjetvā saṅkāussukkādīnaṃ ratyānukūlabhāvānaṃ vasena yathāyogaṃ <hi rend="bold">nibandhā</hi> kavīhi bandhā <hi rend="bold">naṃ</hi> ratiṃ <hi rend="bold">posayanti</hi> yathā tappakāsanena pūrenti sajjenti, evaṃ sajjito ratisiṅgāro nāma raso hoti. <hi rend="bold">Sopi</hi> sāmaññena niddiṭṭhasiṅgārarasopi <hi rend="bold">ayogavippayogasambhogānaṃ</hi> siṅgārānaṃ <hi rend="bold">vasā</hi> bhedena tidhā bhavatīti. Tattha <hi rend="bold">ayogo</hi> nāma pubbe aññamaññasaṅgamarahitānaṃ abhinavānurāgabalena saṅgamaṃ patthentānaṃ thīpumānaṃ asaṅgamo. <hi rend="bold">Vippayogo</hi> nāma saṅgamātisayena viruḷhapemānaṃ thīpumānaṃ aññamaññavisileso. <hi rend="bold">Sambhogo</hi> nāma balavakāmataṇhāvisesavasena yuttānaṃ kāminikāmukānaṃ aññamaññaṃ dassanādiassādo. Bhāvo ca anubhāvo ceti ca, ayogo ca vippayogo ca sambhogo ceti ca vākyaṃ.</p>

<p rend="bodytext">Imamalaṅkāraṃ karontena ācariyasaṅgharakkhitamahāsāmipādena pana paramamadhurasaddhammāmataluddhasuddhasantānānaṃ tapodhanānaṃ aññarasāvabodhane payojanābhāvepi lokiyesu tesu tesu vohāresu asammohatthaṃ siṅgārādinavavidharasānaṃ lakkhaṇamattasseva dassitattā tadanurūpalakkhiyapariggahe asati lakkhaṇāvabodhassa subyattābhāvato vuttalakkhaṇāvabodhatthaṃ taṃtaṃlakkhaṇakathanānantaraṃ tassa tassa lakkhiyassa mukhamattaṃ dassetabbaṃ hoti. Heṭṭhā ‘‘rāgānatabbhutasarojamukhaṃ dharāyā’’tiādinā niddiṭṭhasambhogasiṅgārarasābhāseneva hasābhāsādīnaṃ aṭṭhannaṃ <pb ed="M" n="0.0346" /> rasābhāsarūpassa bhāvābhāsassa, vibhāvābhāsassa, anubhāvābhāsassa ca ñātabbattā siṅgārarasassa lakkhiyamevaṃ veditabbaṃ.</p>

<p rend="gatha1">Gītassarena upakaḍḍhiya nettarasmi-</p>

<p rend="gatha2">Bandhaṃ karaṃva vivasañca karaggahena;</p>

<p rend="gatha3">Yā tādisepi viniyojayi dukkare maṃ,</p>

<p rend="gathalast"><hi rend="bold">Serandatī</hi> adhigatā vidhinā mayajjāti.</p>

<p rend="bodytext"><hi rend="bold">Gītassarena</hi> hatthīnaṃ gītikāya piyattā gītikādhaninā <hi rend="bold">upakaḍḍhiya</hi> attano samīpaṃ ākaḍḍhitvā <hi rend="bold">nettarasmibandhaṃ</hi> nettasaṅkhātahatthācariyassa rajjunā bandhaṃ <hi rend="bold">karaggahena</hi> hatthaggāhena soṇḍaggahaṇena <hi rend="bold">vivasañca</hi> apagataicchācāraṃ paravasaṃ <hi rend="bold">karaṃ iva</hi> hatthaṃ iva <hi rend="bold">gītassarena</hi> attano līlopetagītikādhaninā <hi rend="bold">upakaḍḍhiya</hi> attano samīpaṃ netvā <hi rend="bold">nettarasmibandhaṃ</hi> attano nayanakantiyā paṭibandhaṃ <hi rend="bold">karaggahena</hi> hatthaggāhena vivasañca apagatadhitiṃ mūḷhaṃ <hi rend="bold">maṃ yā</hi> kantā tādisepi dukkare viniyojayi, <hi rend="bold">sā irandatī</hi> irandatī nāma nāgamānavikā mayā ajja <hi rend="bold">vidhinā</hi> bhāgyena <hi rend="bold">adhigatā</hi> laddhāti.</p>

<p rend="bodytext">Ettha gītassaranettarasmikaraggahasaṅkhatāhi imāhi padāvalīhi uddīpanavibhāvo dassito. Thiyā puriso ca, purisassa thī ca ālambaṇaṃ hotīti ‘‘sā irandatī mayā’’ti iminā ārammaṇavibhāvo dassito. ‘‘Upakaḍḍhiya bandhaṃ vivasa’’nti imehi kāmena uddīpitaṭhāyībhāvasaṅkhatā rati dassitā. ‘‘Tādisepi dukkare viniyojayī’’ti imehi ussāhādikā ca ‘‘vidhinā adhigatā mayajjā’’ti imehi harisādikā ca byabhicārībhāvā dassitā. Ratiyā viruddhe nibbedaālasiyauggatajigucchādike byabhicārībhāve vajjetvā vuttappakāravibhāvādike pakāsanto ‘‘gītassarene’’ccādikā ratippatītiyā anurūpaṃ payuttā kavippayogā idha anubhāvā nāma honti. Nāṭakādidassanīyasatthe abhinayo <pb ed="M" n="0.0347" /> anubhāvo. Rammadesarammakālarammavesādayo tadabhāve ratiyā anuppajjanato sāmatthiyā gamyā bhavantīti evaṃ lakkhaṇānugatalakkhiyapariggāho sabbattha kātabbo. Evaṃ satibandhatthāvabodhakānaṃ sabbhānaṃ uppajjamānāyapītiyā kāraṇattā kāriyopacārena eso bandho raso nāma hotīti. Uparipi evameva.</p>

<p rend="subhead">Hassaṭhāyībhāva</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"><hi rend="bold">Vikārākatiādīhi,</hi></p>

<p rend="gatha2"><hi rend="bold">Attano’tha parassa vā;</hi></p>

<p rend="gatha3"><hi rend="bold">Hāso niddā samālasya-</hi></p>

<p rend="gatha2"><hi rend="bold">Mucchādibyabhicāribhi;</hi></p>

<p rend="gatha3"><hi rend="bold">Paripose siyā hasso,</hi></p>

<p rend="gathalast"><hi rend="bold">Bhiyyo’tthipabhutīna so</hi>.</p>

<p rend="bodytext" n="358"><hi rend="paranum">358</hi><hi rend="dot">.</hi><hi rend="bold">‘‘Vikāre’’</hi>ccādi. <hi rend="bold">Vikārākati</hi> desavayādīnaṃ viparīto kesabandhanādi, so ādi yesaṃ aññākatyādinaccanādīnaṃ, tehi vibhāvehi <hi rend="bold">hāso</hi> cetovikāso, sopi attano sambandhī vā atha parassa sambandhī vā, tattha yo vibhāvasāmatthiyāyevābhibyattiṃ yāti, so attaṭṭho. Yo pana vibhāvadassanā uppannāpi purisassa gambhīrattādinā chādito samāno purisantare hasatyābhibyatto, so paraṭṭho. So hāso niddādīhi byabhicārīhiyeva, anubhāvapakkhe <hi rend="bold">ādi</hi>saddena akkhiphandanādayo gahitā. Paripose sati hasso nāma raso siyā. So hasso bhiyyo itthipabhutīnaṃ siyāti sambandho. Ettha <hi rend="bold">pabhuti</hi>saddena nīcapakatayo saṅgaṇhanti.</p>

<p rend="bodytext" n="358"><hi rend="paranum">358</hi><hi rend="dot">.</hi> Idāni hassarasassa posanākāraṃ dassetumāha <hi rend="bold">‘‘vikāra’’</hi>iccādi. <hi rend="bold">Vikārākatiādīhi</hi> desavayoliṅgānaṃ <pb ed="M" n="0.0348" /> viparītehi kesabandhagatiṭṭhitiādikehi, naccagītaādikehi ca duvidhehi ākatisaṅkhatehi hetubhūtehi attano vā atha parassa vā sambandhī so <hi rend="bold">hāso</hi> ceto vikāsalakkhaṇo <hi rend="bold">niddāsamālasyamucchādibyabhicāribhi</hi> niddāsamaālasyamucchāakkhiphandanādīhi anubhāvehi sutasambandhena teheva niddāsamālasyamucchāsaṅkhatabyabhicārīhi karaṇabhūtehi paripose sati <hi rend="bold">hasso</hi> hasso nāma raso siyā, <hi rend="bold">so</hi> hasso bhiyyo itthipabhutīnaṃ, nīcapakatīnañca siyāti. Vikārā ca sā ākati ceti ca, so ādi yesanti ca, niddā ca samo ca ālasyañca mucchā ceti ca, te ādi yesaṃ akkhiphandanādīnaṃ anubhāvānanti ca, te ca byabhicārino ceti ca, itthī pabhuti yesaṃ nīcapakatīnanti ca vākyaṃ.</p>

<p rend="subhead">Hassappabheda</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"><hi rend="bold">Sitamiha vikāsinayanaṃ,</hi></p>

<p rend="gatha2"><hi rend="bold">Kiñcā’lakkhiyadijantu taṃ hasitaṃ;</hi></p>

<p rend="gatha3"><hi rend="bold">Madhurassaraṃ vihasitaṃ,</hi></p>

<p rend="gathalast"><hi rend="bold">Saṃsasirokampamupahasitaṃ</hi>.</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"><hi rend="bold">Apahasitaṃ sañjala’kkhi,</hi></p>

<p rend="gatha2"><hi rend="bold">Vikkhittaṅgaṃ bhavatya’tihasitaṃ;</hi></p>

<p rend="gatha3"><hi rend="bold">Dve dve hassā kathitā ce’saṃ,</hi></p>

<p rend="gathalast"><hi rend="bold">Jeṭṭhe majjhe’dhamepi ca kamaso</hi>.</p>

<p rend="bodytext" n="359-360"><hi rend="paranum">359-360</hi><hi rend="dot">.</hi> Hasse bhedamāha <hi rend="bold">‘‘sita’’</hi>miccādinā. <hi rend="bold">Iha</hi> hasse vikāsīni nayanāni yassa taṃ sitaṃ, kiñci ālakkhiyā <hi rend="bold">dijā</hi> dantā yassa taṃ hasitaṃ. Evaṃ madhuro saro saddo yassa taṃ vihasitaṃ. Aṃsasirokampena saha vattamānaṃ upahasitaṃ, saha <hi rend="bold">jalena</hi> assunā vattamānāni akkhīni <pb ed="M" n="0.0349" /> yassa taṃ apahasitaṃ. Vikkhittāni ito tato pasāritāni aṅgāni yassa taṃ atihasitaṃ nāma. Esañca sitādīnaṃ majjhe dve dve hassā ādito paṭṭhāya <hi rend="bold">kamaso</hi> yathākkamena jeṭṭhe majjhe adhamepi ca kathitāti sambandho. Purātanehīti viññāyati.</p>

<p rend="bodytext" n="359-360"><hi rend="paranum">359-360</hi><hi rend="dot">.</hi> Idāni hassabhedaṃ dasseti <hi rend="bold">‘‘sita’’</hi>miccādinā. <hi rend="bold">Iha</hi> imasmiṃ hassavisaye <hi rend="bold">vikāsinayanaṃ</hi> vivaṭanayanaṃ sitaṃ nāma. <hi rend="bold">Kiñci ālakkhiyadijaṃ tu</hi> kiñci dissamānadantaṃ, taṃ hasitaṃ nāma. <hi rend="bold">Madhurassaraṃ</hi> madhuranādaṃ vihasitaṃ nāma. <hi rend="bold">Saṃsasirokampaṃ</hi> aṃsasirokampasahitaṃ upahasitaṃ nāma. <hi rend="bold">Sajalakkhi</hi> assuvilocanasahitaṃ apahasitaṃ nāma. <hi rend="bold">Vikkhittaṅgaṃ</hi> aṭṭhāne pasāraṇavasena vikkhittahatthapādādiavayavavantaṃ atihasitaṃ nāma bhavati. <hi rend="bold">Esaṃ</hi> channaṃ <hi rend="bold">kamaso</hi> kamena dve dve jeṭṭhe majjhe adhamepi visaye kathitā purātanehi bhāsitāti. Vikāsīni nayanāni asseti ca, kiñci īsakaṃ ālakkhiyā dijā yasseti ca, madhuro saro asseti ca, aṃso ca siro ceti ca, aṃsasiraso kampoti ca, tena saha vattatīti ca, saha jalena vattamānāni akkhīni yasseti ca, anusvarāgamo. Vikkhittāni aṅgāni yasseti ca vākyaṃ. Sitahasitadvayaṃ uttame, vihasitaupahasitadvayaṃ majjhime, apahasitaatihasitadvayaṃ adhame vattate. Evaṃ sitādayo anurūpavibhāvādinā payuttā ime rasā’vatthaṃ pāpuṇantīti adhippāyo.</p>

<p rend="bodytext">Hassarasassa evamudāharaṇaṃ ñātabbaṃ –</p>

<p rend="gatha1">Pūjesi kaṇṭhamaṇinā api yo pasanno,</p>

<p rend="gatha2">Dhamme purā’samadhuraṃ vidhuraṃ sa hantuṃ;</p>

<p rend="gatha3">Gopentiyāpi vacanena thiyā sabhāvaṃ;</p>

<p rend="gathalast">Bhattiṃ akāsi pharuse mayi nāgarājāti.</p>

<p rend="bodytext">Yo <pb ed="M" n="0.0350" /><hi rend="bold">purā</hi> pubbe <hi rend="bold">dhamme</hi> tassa dhammakathane <hi rend="bold">pasanno kaṇṭhamaṇinā api</hi> attano anagghakaṇṭhamaṇināpi taṃ pūjesi, <hi rend="bold">so</hi> nāgarājā <hi rend="bold">sabhāvaṃ</hi> attano adhippāyaṃ gopentiyā api thiyā <hi rend="bold">vacanena</hi> itthiyā vacanena <hi rend="bold">asamadhuraṃ</hi> tulyarahitaṃ <hi rend="bold">vidhuraṃ</hi> vidhurapaṇḍitaṃ <hi rend="bold">hantuṃ</hi> vināsanatthaṃ <hi rend="bold">pharuse</hi> caṇḍe mayi bhattiṃ akāsīti. Iha ekasmiṃyeva vatthuni nāgarājassa pasādavadhavidhānādiviparītappavatti ālambaṇavibhāvo, paṭhamaṃ anagghapiyavatthūhi pūjitabhāvo ca bodhisattassa atulyabhāvo ca itthivacanassa sampaṭicchanabhāvo ca tassādhippāyassa aññātabhāvo ca puṇṇakassa caṇḍabhāvo ceti imehi sabbavacanehi uddīpanavibhāvo dassito. Imehi uddīpitaṭhāyībhāvasaṅkhato hāso vākyasāmatthiyā pakāsito hāsavirodhinibbedādivajjitā samālasiyasantosaassuvepathādikā byabhicārībhāvā sāttikābhāvā ca evaṃ sāmatthiyena dīpitā. Tadanurūpavibhāvādipakāsakā yathāvuttakavippayogā anubhāvā nāma honti. Hassabhedena majjhime purise vattabbāpi hasitaupahasitā dve imā daṭṭhabbā.</p>

<p rend="subhead">Karuṇāṭhāyībhāva</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"><hi rend="bold">Sokarūpo tu karuṇo-</hi></p>

<p rend="gatha2"><hi rend="bold">Niṭṭhapattiṭṭhanāsato;</hi></p>

<p rend="gatha3"><hi rend="bold">Tatthā’nubhāvā rudita-</hi></p>

<p rend="gatha2"><hi rend="bold">Palayatthambhakādayo;</hi></p>

<p rend="gatha3"><hi rend="bold">Visādālasyamaraṇa-</hi></p>

<p rend="gathalast"><hi rend="bold">Cintādī byabhicārino</hi>.</p>

<p rend="bodytext" n="361"><hi rend="paranum">361</hi><hi rend="dot">.</hi><hi rend="bold">‘‘Soke’’</hi>ccādi. <hi rend="bold">Aniṭṭhassa</hi> puttaviyogādino desanikkaḍḍhanādino patti ca <hi rend="bold">iṭṭhassa</hi> dhammassa, dhanādino vā nāso ca tato vibhāvabhūtehi sampanno <hi rend="bold">sokarūpo</hi><pb ed="M" n="0.0351" /> sokasabhāvo tu karuṇo raso nāma. Tattha uttamānaṃ soko puttaviyogādianiṭṭhuppattito, dhammādiiṭṭhanāsato ca jāyate. Nīcānaṃ tu desanikkaḍḍhanādianiṭṭhuppattito, dhanādiiṭṭhanāsato ca, paresaṃ dhanādināsato tu uttamasseva mahākāruṇikattā, sesaṃ subodhaṃ. Anubhāvo panettha yathocityaṃ nirūpayitabbo.</p>

<p rend="bodytext" n="361"><hi rend="paranum">361</hi><hi rend="dot">.</hi> Idāni karuṇārasaposanakkamaṃ dasseti <hi rend="bold">‘‘soka’’</hi>iccādinā. <hi rend="bold">Aniṭṭhappattiṭṭhanāsato</hi> puttaviyogādino, desacāgādino vā aniṭṭhassa uppatti ca sīlādino, dhanādino vā <hi rend="bold">iṭṭhassa</hi> kantivatthuno vināso cāti imehi ālambaṇavibhāvehi karaṇabhūtehi uppanno <hi rend="bold">sokarūpo tu</hi> sokasabhāvo pana <hi rend="bold">karuṇo</hi> karuṇāraso nāma hoti. <hi rend="bold">Tattha</hi> karuṇārase <hi rend="bold">ruditapalayatthambhakādayo</hi> rudito palayo thambhotiādayo anubhāvā nāma bhavantīti. Thambhādīnaṃ sarūpo heṭṭhā vuttova. Visādaālasyamaraṇacintādayo byabhicārino tasmiṃyeva byabhicārino bhavanti. Iha puttaviyogādianiṭṭhappattiyā ca sīladhammādiiṭṭhanāsanena ca uttamānaṃ soko uppajjati, desacāgādianiṭṭhappattiyā ca dhanādiiṭṭhanāsanena ca nīcānaṃ. Aññesaṃ dhanādivināsanena pana mahākaruṇikattā uttamasseva uppajjati. Tasmiṃ visaye so soko sesānaṃ nuppajjati. Tasmā yathārahaṃ payogo kātabbo. Sokassa rūpo sabhāvoti ca, aniṭṭhassa pattīti ca, iṭṭhassa nāsoti ca, aniṭṭhappatti ca iṭṭhanāso ceti ca, ruditañca palayo ca thambhako ceti ca, te ādi yesamiti ca, visādo ca ālasyañca maraṇañca cintā ceti ca, tā ādi yesamiti ca vākyaṃ. Imassa karuṇārasassa lakkhiyamevaṃ daṭṭhabbaṃ –</p>

<p rend="gatha1">Ākaḍḍhite’kasatarājapurakkhato <pb ed="M" n="0.0352" /> yo,</p>

<p rend="gatha2">Dhammena āsanamalaṃkurute jinova;</p>

<p rend="gatha3">So assavālamavalambiya dāni nīto,</p>

<p rend="gathalast">Yakkhena lokatilako kurute kimekoti.</p>

<p rend="bodytext">Yo <hi rend="bold">ekasatarājapurakkhato</hi> rājūnaṃ ekasatena parivārito <hi rend="bold">jino iva</hi> buddho iva <hi rend="bold">dhammena</hi> madhuradhammakathanena <hi rend="bold">āsanaṃ</hi> dhammāsanaṃ <hi rend="bold">alaṃkurute</hi> sajjeti, <hi rend="bold">lokatilako</hi> lokassa piyatāya tilakālaṅkārabhūto <hi rend="bold">so</hi> vidhurapaṇḍito <hi rend="bold">yakkhena</hi> puṇṇakena ākaḍḍhito hutvā nīto assavālaṃ avalambiya idāni eko kiṃ kuruteti. Ihānītoti dassitapiyavatthuviyogo sokassa ālambaṇavibhāvo hoti. ‘‘Ākaḍḍhitekasatarāje’’ccādinā sakalena vākyena uddīpanavibhāvo dassito, uddīpitasokasaṅkhātaṭhāyībhāvo ca visādālasyacintādiko byabhicārībhāvo ca ruditapalayathambhakādikā vibhāvādibodhakaanubhāvā ca vākyasāmatthiyena dīpitā honti.</p>

<p rend="subhead">Ruddaṭhāyībhāva</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"><hi rend="bold">Kodho macchariyādīhi, pose tāsamadādibhi;</hi></p>

<p rend="gathalast"><hi rend="bold">Nayanāruṇatādīhi, ruddo nāma raso bhave</hi>.</p>

<p rend="bodytext" n="362"><hi rend="paranum">362</hi><hi rend="dot">.</hi><hi rend="bold">‘‘Kodho’’</hi>iccādi, subodhaṃ. Ettha paṭhamena <hi rend="bold">ādi</hi>saddena avikkhepaupahāsādayo vibhāvā gahitā, dutiyena uggasambhamādayo byabhicārino, tatiyena bhūkuṭipuraṇaoṭṭhanippīḷanādayo anubhāvā.</p>

<p rend="bodytext" n="362"><hi rend="paranum">362</hi><hi rend="dot">.</hi> Idāni ruddarasassa posanakkamaṃ dasseti <hi rend="bold">‘‘kodho’’</hi>iccādinā. Kodho <hi rend="bold">macchariyādīhi</hi> macchariyaavikkhepaupahāsādīhi ālambaṇādīhi vibhāvehi ca hetubhūtehi <hi rend="bold">tāsamadādīhi</hi> tāsamadauggatasambhamādīhi byabhicārībhāvehi <pb ed="M" n="0.0353" /><hi rend="bold">ca nayanāruṇatādīhi</hi> nettarattasubhaṅgaoṭṭhapīḷanādīhi anubhāvehi ca karaṇabhūtehi pose sati ruddo nāma raso bhaveti. Macchariyaṃ ādi yesanti ca, tāso ca mado ceti ca, te ādi yesamiti ca, nayanāni ca tāni aruṇāni cāti ca, tesaṃ bhāvoti ca, sā ādi yesamiti ca vākyaṃ.</p>

<p rend="bodytext">Ruddarasassa udāharaṇamevaṃ daṭṭhabbaṃ –</p>

<p rend="gatha1">Yakkhena bho adhigatosi manussabhakkhe,</p>

<p rend="gatha2">Nā’ssassa vāla’mavalamba puraṃ avekkha;</p>

<p rend="gatha3">Verambhavātamukhacuṇṇitasabbagatto,</p>

<p rend="gathalast">Macco kathaṃ punapi passati jīvalokanti.</p>

<p rend="bodytext">Bho manussabhakkhena yakkhena <hi rend="bold">adhigatosi</hi> gahito asi, assassa <hi rend="bold">vālamavalamba</hi> vāladhiṃ gahetvā idāneva <hi rend="bold">puraṃ avekkha</hi> tuyhaṃ nagaraṃ olokehi, tatheva hi <hi rend="bold">verambhavātamukhacuṇṇitasabbagatto</hi> verambhavātassa abhimukhicuṇṇitasakalasarīro <hi rend="bold">macco</hi> manusso <hi rend="bold">jīvalokaṃ</hi> sattalokaṃ punapi kathaṃ passatīti. Iha macchariyādivibhāvā ca kodhādisaṅkhāto ṭhāyībhāvo ca vākyasāmatthiyā dīpitā honti, aparaddhena tāsamadauggatādibyabhicārībhāvā vibhāvitā honti. Samudāyena nayanāruṇatādayo anubhāvā sūcitā honti.</p>

<p rend="subhead">Vīraṭhāyībhāva</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"><hi rend="bold">Patāpavikkamādīhu-ssāho viroti saññito;</hi></p>

<p rend="gatha2"><hi rend="bold">Raṇadānadayāyogā, vīro’yaṃ tividho bhave;</hi></p>

<p rend="gathalast"><hi rend="bold">Tevā’nubhāvā dhitima-tyādayo byabhicārino</hi>.</p>

<p rend="bodytext" n="363"><hi rend="paranum">363</hi><hi rend="dot">.</hi><hi rend="bold">‘‘Patāpi’’</hi>ccādi. <hi rend="bold">Patāpo</hi> sattusantāpakārī tejo, <hi rend="bold">vikkamo</hi> paramaṇḍalakkamantaṃ, te ādayo yesaṃ balāvikkhepādīnaṃ <pb ed="M" n="0.0354" /> paṭipuggalagatānaṃ vibhāvānaṃ, tehi jāto <hi rend="bold">ussāho</hi> rasattamāpanno vīro rasoti saññito, ayaṃ vīro raṇadānadayāyogā tividho bhave yuddhavīro dānavīro dayāvīroti, <hi rend="bold">te</hi> yuddhakaraṇādayo eva tattha anubhāvā bhavanti. Dhitimatiuggatādayo byabhicārino bhavantīti.</p>

<p rend="bodytext" n="363"><hi rend="paranum">363</hi><hi rend="dot">.</hi> Idāni vīrarasabhedaṃ, posanakkamañca dasseti <hi rend="bold">‘‘patāpa’’</hi>iccādinā. <hi rend="bold">Patāpavikkamādīhi</hi> aññarājūnaṃ daṇḍajatejasaṅkhatapatāpo, tesameva paramaṇḍalakkamanasaṅkhātavikkamo phalabhedo cetiādīhi uppanno ussāho <hi rend="bold">vīroti</hi> vīrarasoti <hi rend="bold">saññito</hi> kavīhi ñāto, ayaṃ vīraraso <hi rend="bold">raṇadānadayāyogā</hi> yuddhacāgakaruṇāyogena hetubhūtena tividho bhave. <hi rend="bold">Te eva</hi> raṇadānadayā eva imā anubhāvā nāma honti. <hi rend="bold">Dhitimatyādayo</hi> dhitimatiuggatagabbādayo byabhicārino bhāvā hontīti. Yuddhavīradānavīradayāvīravasena vīraraso tividho hoti. Patāpo ca vikkamo ceti ca, te ādi yesamiti ca, raṇo ca dānañca dayā ceti ca, tāhi yogoti ca, tayo vidhā pakārā assāti ca, dhiti ca mati ceti ca, tā ādi yesamiti ca vākyaṃ.</p>

<p rend="bodytext">Vīrarasassa udāharaṇamevaṃ daṭṭhabbaṃ –</p>

<p rend="gatha1">Viññāpetvā kuveraṃ sumahati-</p>

<p rend="gatha2">Mapi ce’kovakumbhaṇḍasenaṃ,</p>

<p rend="gatha3">Uttāsetvā gahetvā maṇiratanavaraṃ</p>

<p rend="gatha2">Lakkhamādhāya jūte;</p>

<p rend="gatha3">Jetvā korabyarājaṃ sacivaratana-</p>

<p rend="gatha2">Muddhacca raññaṃ satamhā,</p>

<p rend="gatha3">Etthānetvā’diyissaṃ suyuvatiratanaṃ</p>

<p rend="gathalast">Ko mame’ttha’tthi bhāroti.</p>

<p rend="bodytext"><hi rend="bold">Kuveraṃ</hi><pb ed="M" n="0.0355" /> vessavaṇamahārājaṃ <hi rend="bold">viññāpetvā</hi> bodhetvā <hi rend="bold">sumahatimapi kumbhaṇḍasenaṃ</hi> atimahantiṃ kumbhaṇḍasenaṃ ekova <hi rend="bold">uttāsetvā</hi> bhayaṃ janetvā maṇiratanavaraṃ gahetvā <hi rend="bold">jūte</hi> akkhakīḷāyaṃ lakkhaṃ <hi rend="bold">ādhāya</hi> ṭhapetvā korabyarājaṃ jetvā <hi rend="bold">raññaṃ satamhā</hi> rājasambandhinā satena <hi rend="bold">sacivaratanaṃ</hi> amaccaratanaṃ <hi rend="bold">uddhacca</hi> uddharitvā etthānetvā <hi rend="bold">suyuvatiratanaṃ</hi> sobhanaitthiratanaṃ <hi rend="bold">ādiyissaṃ</hi> gaṇhissāmi, <hi rend="bold">ettha</hi> yathāvuttesu mama ko bhāro atthīti. Ettha ‘‘ko mametthatthi bhāro’’ti iminā ussāhasaṅkhāto ṭhāyībhāvo pakāsito. Etassa uppattiuddīpanesu kāraṇabhūtassa itthiratanassa ādānakhyātanāgarājagatapatāpavikkamādivibhāvo ca, taṃtaṃrūpappakāsakakavivacanasaṅkhātānubhāvo ca ‘‘viññāpetvā’’iccādinā vākyasāmatthiyena paṭipādanīyā honti. ‘‘Sumahatimapi kumbhaṇḍasenaṃ eko’’ti ca, ‘‘raññaṃ satamhā sacivaratanamuddhaccā’’ti ca imehi dhitiuggatagabbādayo ca, ‘‘viññāpetvā kuvera’’nti ca, ‘‘uttāsetvā korabyarāja’’nti ca, ‘‘etthānetvā iccādayo’’ti ca imehi matyādayo ca byabhicārino bhāvā vibhāvitā honti. Imehi vibhāvānubhāvabyabhicārībhāvehi yuddhavīraraso positoti daṭṭhabbo. Imināyeva nayena dānavīrādayo viññātabbā.</p>

<p rend="subhead">Bhayaṭhāyībhāva</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"><hi rend="bold">Vikārisanasattādi-</hi></p>

<p rend="gatha2"><hi rend="bold">Bhayukkaṃso bhayānako;</hi></p>

<p rend="gatha3"><hi rend="bold">Sedādayo’nubhāve’ttha,</hi></p>

<p rend="gathalast"><hi rend="bold">Tāsādī byabhicārino</hi>.</p>

<p rend="bodytext" n="364"><hi rend="paranum">364</hi><hi rend="dot">.</hi><hi rend="bold">‘‘Vikāri’’</hi>ccādi. <hi rend="bold">Vikāri</hi> asabhāvappavatto viruddho <hi rend="bold">sano</hi> saddo satto ca, te ādayo yesaṃ suññāraññādīnaṃ <pb ed="M" n="0.0357" /> itthinīcappakatisambhavantānaṃ, vibhāvānaṃ, guruādīnaṃ vā uttamānaṃ, tehi jātassa bhayassa, kittimassa vā ukkaṃso bhayānako nāma raso. Ettha sedakampanapādacalanādayo anubhāvā, tāsādayo byabhicārino.</p>

<p rend="bodytext" n="364"><hi rend="paranum">364</hi><hi rend="dot">.</hi> Idāni bhayānakarasassa posanakkamaṃ dasseti <hi rend="bold">‘‘vikāri’’</hi>ccādinā. <hi rend="bold">Vikārisanasattādibhayukkaṃso</hi> pakativirahena vikāravantehi viruddhehi asanisaddādisaddehi, rakkhasādisattehi vā vibhāvehi hetubhūtehi sañjāto sābhāviko, kittimo vā bhayapaṭibandho ukkaṃso bhayānakaraso nāma hoti. <hi rend="bold">Ettha</hi> bhayānakarasavisaye <hi rend="bold">sedādayo</hi> dāhasarīrakampanādayo <hi rend="bold">anubhāvā</hi> kāyikavācasikappayogasaṅkhatā anubhāvā honti. <hi rend="bold">Tāsādī byabhicārino</hi> tāsasaṅkādayo iha byabhicārībhāvā hontīti. Sano ca satto ceti ca, vikāro etesaṃ atthīti ca, vikārino ca te sanasattā ceti ca, te ādayo yesaṃ suññāraññādīnamiti ca, tehi jātaṃ bhayamiti ca, majjhe padalopo, tassa ukkaṃsoti ca, sedo ādi yesaṃ kampanādīnamiti ca, tāso ādi yesaṃ saṅkādīnamiti ca vākyaṃ. Itthinīcappakatikānaṃ bhayahetu vikārisanasattādi, uttamānaṃ guruādi.</p>

<p rend="bodytext">Ettha lakkhiyamevaṃ veditabbaṃ –</p>

<p rend="gatha1">Yaṃ diṭṭhisatthapatanena paripphurantī,</p>

<p rend="gatha2">Kumbhaṇḍarakkhasacamū gamitā samantā;</p>

<p rend="gatha3">Ācakkavāḷanaga’massagataṃ purīva,</p>

<p rend="gathalast">Bhoto muhuṃ muhu’mapassi sa puṇṇako’hanti.</p>

<p rend="bodytext"><hi rend="bold">Diṭṭhisatthapatanena</hi> diṭṭhisallasampātanena <hi rend="bold">paripphurantī</hi> kampamānā <hi rend="bold">samantā</hi> parisamantato <hi rend="bold">ācakkavāḷanagaṃ</hi> cakkavāḷapabbatāvadhi <hi rend="bold">gamitā</hi> palāpitā <hi rend="bold">kumbhaṇḍarakkhasacamū</hi> kumbhaṇḍarakkhasānaṃ <pb ed="M" n="0.0357" /> senā yaṃ <hi rend="bold">assagataṃ</hi> assapiṭṭhe nisinnakaṃ <hi rend="bold">bhoto</hi> bhavataṃ tumhākaṃ <hi rend="bold">purī iva</hi> puriyā dassanamiva <hi rend="bold">muhuṃ muhuṃ apassi</hi> khaṇe khaṇe apassittha, <hi rend="bold">so</hi> ahaṃ puṇṇako nāma yakkhoti. Ettha ‘‘diṭṭhisatthapatanenā’’ti diṭṭhisatthāropanena ca ‘‘sa puṇṇako aha’’nti iminā ca bhayajananassa hetubhūtaviruddhasattasaṅkhātā vibhāvā niddiṭṭhā, ‘‘muhuṃ muhu’mapassī’’ti rasāvatthasampattabhayukkaṃsasaṅkhato ṭhāyībhāvo vibhāvito, ‘‘kumbhaṇḍarakkhasacamū gamitā samantā ācakkavāḷanaga’’nti tāsasaṅkādikā byabhicārino bhāvā jotitā. ‘‘Paripphurantī’’ti sedakampādayo anubhāvā dassitā honti.</p>

<p rend="subhead">Jigucchāṭhāyībhāva</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"><hi rend="bold">Jigucchā rudhirādīhi,</hi></p>

<p rend="gatha2"><hi rend="bold">Pūtyādīhi virāgato;</hi></p>

<p rend="gatha3"><hi rend="bold">Bībhaccho khobhanu’bbegī,</hi></p>

<p rend="gatha2"><hi rend="bold">Kamena karuṇāyuto;</hi></p>

<p rend="gatha3"><hi rend="bold">Nāsāvikunanādīhi,</hi></p>

<p rend="gathalast"><hi rend="bold">Saṅkādīhi’ssa posanaṃ</hi>.</p>

<p rend="bodytext" n="365"><hi rend="paranum">365</hi><hi rend="dot">.</hi><hi rend="bold">‘‘Jigucchā’’</hi>iccādi. Rudhirantādīhi pūtikimiādīhi virāgato ca jātā <hi rend="bold">jigucchā</hi> garahā kamena khobhano ubbegī karuṇāyuto ca bībhaccho bhavati, nāsāvikunanamukhacchadanādīhi anubhāvehi, saṅkāvegādīhi byabhicārīhi ca assa posanaṃ bhavatīti.</p>

<p rend="bodytext" n="365"><hi rend="paranum">365</hi><hi rend="dot">.</hi> Idāni bībhaccharasassa posanakkamaṃ dasseti <hi rend="bold">‘‘jigucchā’’</hi>iccādinā. <hi rend="bold">Rudhirādīhi</hi> rattantaguṇādīhi ca, <hi rend="bold">pūtyādīhi</hi> pūtikimiādīhi ca, <hi rend="bold">virāgato</hi> virattabhāvena cāti imehi tīhi vibhāvehi hetubhūtehi uppajjamānā jigucchā <hi rend="bold">kamena</hi> rudhirādīnaṃ tiṇṇaṃ vibhāvānaṃ paṭipāṭiyā <hi rend="bold">khobhano</hi><pb ed="M" n="0.0358" /> anavaṭṭhāno asamāhito <hi rend="bold">ubbegī</hi> ubbegavā <hi rend="bold">karuṇāyuto</hi> sokarūpena sahito cāti evaṃ bībhaccho raso nāma hoti. <hi rend="bold">Nāsāvikunanādīhi</hi> nāsasaṅkocanamukhapidahanādīhi anubhāvehi ca <hi rend="bold">saṅkādīhi</hi> ca saṅkāāvegādīhi byabhicārībhāvehi ca karaṇabhūtehi <hi rend="bold">assa</hi> bībhaccharasassa posanaṃ hotīti. Rudhirādīsu tīsu padesu, khobhanādīsu tīsu ca gamyamānattā avuttopi <hi rend="bold">ca</hi>saddo yojetabbo, tasmā khobhanādīhi tīhi yuttova bībhaccharaso nāmāti daṭṭhabbo. Rudhiraṃ ādi yesaṃ antādīnamiti ca, pūtiādi yesaṃ kimiādīnamiti ca, ubbego assa bībhacchassa atthīti ca, karuṇena āyutoti ca, nāsāya vikunanaṃ saṅkocanamiti ca, taṃ ādi yesaṃ mukhacchādanādīnamiti ca, saṅkā ādi yesaṃ āvegādīnamiti ca vākyaṃ.</p>

<p rend="bodytext">Imassa bībhacchassodāharaṇamevaṃ veditabbaṃ –</p>

<p rend="gatha1">Yakkhā maccakaraṅkakaṅkanadharā ye nimmitā puṇṇake-</p>

<p rend="gatha2">Nu’ttaṃsīkatapāṇipallavadharā hārīkatantoragā;</p>

<p rend="gatha3">Littā lohitakuṅkumehi vidhurene’te pivantā vasā-</p>

<p rend="gathalast">Majjaṃ sīsakapālapātihi pure dhuttā viyo’pekkhitāti.</p>

<p rend="bodytext"><hi rend="bold">Puṇṇakena</hi> yakkhena nimmitā <hi rend="bold">maccakaraṅkakaṅkanadharā</hi> manussaṭṭhisaṅkhātakarabhūsanadhārino <hi rend="bold">uttaṃsīkatapāṇipallavadharā</hi> matthakamālikatahatthatalasaṅkhatapallavadhārino <hi rend="bold">hārīkatantoragā</hi> muttāhārīkatamanussantasaṅkhātauragasampayuttā <hi rend="bold">lohitakuṅkumehi</hi> rudhirasaṅkhātakuṅkumakakkehi littā <hi rend="bold">sīsakapālapātihi</hi> sīsakapālasaṅkhātehi sarāvehi <hi rend="bold">vasāmajjaṃ</hi> vasāsaṅkhātasuraṃ <hi rend="bold">pure</hi> abhimukhe pivantā ye yakkhā siyuṃ, ete yakkhā <hi rend="bold">vidhurena</hi> paṇḍitena <hi rend="bold">dhuttā viya</hi> nagare surādhuttā viya upekkhitā hontīti. Iha ‘‘littā lohitakuṅkumehī’’ti ca ‘‘uttaṃsīkatapāṇipallavadharā’’ti ca <pb ed="M" n="0.0359" /> ‘‘hārīkatantoragā’’ti ca imehi cittakkhobhakāraṇabhūto rudhirādivibhāvo ca, ‘‘maccakaraṅkakaṅkanaro’’ti ca ‘‘sīsakapālapātihi vasāmajjaṃ pivantā’’ti ca imehi ubbegavantasabhāvassa hetubhūto pūtyādivibhāvo ca pakāsito. Karuṇāyutasabhāvassa kāraṇabhūtavirajjanavibhāvo ca nāsāvikunanādianubhāvo ca saṅkāvegādibyabhicārībhāvo ca bībhacchasaṅkhātaṭhāyībhāvo cāti ime sabbe vākyasāmatthiyena gammāti veditabbā.</p>

<p rend="subhead">Vimhayaṭhāyībhāva</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"><hi rend="bold">Atilokapadatthehi,</hi></p>

<p rend="gatha2"><hi rend="bold">Vimhayo’yaṃ raso’bbhuto;</hi></p>

<p rend="gatha3"><hi rend="bold">Tassā’nubhāvā sedassu-</hi></p>

<p rend="gatha2"><hi rend="bold">Sādhuvādādayo siyuṃ;</hi></p>

<p rend="gatha3"><hi rend="bold">Tāsāvegadhitippaññā,</hi></p>

<p rend="gathalast"><hi rend="bold">Honte’ttha byabhicārino</hi>.</p>

<p rend="bodytext" n="366"><hi rend="paranum">366</hi><hi rend="dot">.</hi><hi rend="bold">‘‘Ati’’</hi>ccādi. <hi rend="bold">Atilokehi</hi> lokātivuttīhi māyādibbagehārāmādīhi padatthehi jāto ayaṃ <hi rend="bold">vimhayo</hi> cittavikārasaṅkhāto ṭhāyībhāvo abbhuto raso nāma. Sedaassusādhuvādaromañcādayo tassa anubhāvā siyuṃ, tāsādayo byabhicārino hontīti.</p>

<p rend="bodytext" n="366"><hi rend="paranum">366</hi><hi rend="dot">.</hi> Idāni vimhayarasassa posanakkamaṃ dasseti <hi rend="bold">‘‘ati’’</hi>iccādinā. <hi rend="bold">Atilokapadatthehi</hi> lokaṭṭhitimatikkamma pavattehi māyādibbabhavanaārāmavimānādipadatthehi hetubhūtehi uppajjamāno ayaṃ <hi rend="bold">vimhayo</hi> cittabyāpanasaṅkhāto ṭhāyībhāvo <hi rend="bold">abbhuto raso</hi> abbhutaraso nāma bhave, sedassusādhuvādādayo <hi rend="bold">tassa</hi> abbhutarasassa anubhāvā siyuṃ, tāsāvegadhitippaññā <hi rend="bold">ettha</hi><pb ed="M" n="0.0360" /> abbhutarasavisaye byabhicārino bhāvā hontīti. Atikkantā lokamiti ca, te ca te padatthā ceti ca, sādhuiti vādoti ca, sedo ca assu ca sādhuvādo ceti ca, te ādi yesaṃ romañcādīnamiti ca, tāso ca āvego ca dhiti ca paññā ceti ca vākyaṃ.</p>

<p rend="bodytext">Imassa abbhutarasassodāharaṇamevaṃ daṭṭhabbaṃ –</p>

<p rend="gatha1">Sa puṇṇakenā’haṭanekabhiṃsane-</p>

<p rend="gatha2">Sva’ho naṭeneva suniccalo’calā;</p>

<p rend="gatha3">Nipātito tena avaṃsiropataṃ,</p>

<p rend="gathalast">Asantasaṃ taṃ mini diṭṭhiyaṭṭhiyāti.</p>

<p rend="bodytext"><hi rend="bold">So</hi> vidhurapaṇḍito <hi rend="bold">puṇṇakena</hi> yakkhena <hi rend="bold">naṭena</hi> iva anekavikāradassanakena nāṭakena viya <hi rend="bold">āhaṭanekabhiṃsanesu</hi> bhayattamānītānekavidhabhiṃsanesu vattamānesu suniccalo <hi rend="bold">tena</hi> puṇṇakena <hi rend="bold">acalā</hi> saṭṭhiyojanubbedhakāḷāgiripabbatamatthakato nipātito <hi rend="bold">avaṃsiropataṃ</hi> adhosīsaṃ patanto <hi rend="bold">asantasaṃ</hi> evaṃ appatiṭṭhepi anuttasanto <hi rend="bold">taṃ</hi> pabbataṃ diṭṭhiyaṭṭhiyā <hi rend="bold">mini</hi> pamāṇamakāsi, <hi rend="bold">aho</hi> acchariyanti. Ettha bhayahetumhi sati bhītiyā ca tattha parijānanābhāvassa ca lokasabhāvattā tamatikkamma bhayakaraṇe asantāsassa ca diṭṭhiyā pabbataminanassa ca pavattabhāvakathanena lokātikkantapadatthasaṅkhāto vibhāvo ‘‘asantasaṃ taṃ mini diṭṭhiyaṭṭhiyā’’ti iminā pakāsito. ‘‘Aho’’ti vacanena, tassa sāmatthiyena ca sādhuvādasedaassuādayo anubhāvā vibhāvitā. Tāsaāvegadhiticcādibyabhicārībhāvā, vimhayasaṅkhātaṭhāyībhāvo ca samuditavākyasāmatthiyena jotito.</p>

<p rend="subhead">Samaṭhāyībhāva</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"><hi rend="bold">Ṭhāyībhāvo <pb ed="M" n="0.0361" /> samo mettā-</hi></p>

<p rend="gatha2"><hi rend="bold">Dayāmodādisambhavo;</hi></p>

<p rend="gatha3"><hi rend="bold">Bhāvādīhi tadu’kkaṃso,</hi></p>

<p rend="gathalast"><hi rend="bold">Santo santanisevito</hi>.</p>

<p rend="centre">Iti saṅgharakkhitamahāsāmipādaviracite</p>

<p rend="centre">Subodhālaṅkāre</p>

<p rend="centre">Rasabhāvāvabodho nāma pañcamo paricchedo.</p>

<p rend="centre">Subodhālaṅkāro samatto.</p>

<p rend="bodytext" n="367"><hi rend="paranum">367</hi><hi rend="dot">.</hi><hi rend="bold">‘‘Ṭhāyi’’</hi>ccādi. Mettādisambhavo <hi rend="bold">samo</hi> upasamasaṅkhāto ṭhāyībhāvo bhavati, tadanurūpehi bhāvānubhāvehi tassa ukkaṃso yassa, so santo nāma raso bhavati, so ca santanisevitoti.</p>

<p rend="centre">Iti subodhālaṅkāre mahāsāmināmikāyaṃ ṭīkāyaṃ</p>

<p rend="centre">Rasabhāvāvabodho pañcamo paricchedo.</p>

<p rend="bodytext" n="367"><hi rend="paranum">367</hi><hi rend="dot">.</hi> Idāni santarasassa posanakkamaṃ dasseti <hi rend="bold">‘‘ṭhāyi’’</hi>ccādinā. <hi rend="bold">Mettādayāmodādisambhavo</hi> mettākaruṇāpītiādivibhāvehi sambhūto <hi rend="bold">samo</hi> kāyacittopasamo ṭhāyībhāvo nāma hoti, <hi rend="bold">bhāvādīhi</hi> byabhicārībhāvādīhi karaṇabhūtehi, apica tassa samassa anurūpehi byabhicārībhāvānubhāvehi <hi rend="bold">tadukkaṃso</hi> tassa ṭhāyībhāvassa ukkaṃsayutto <hi rend="bold">santanisevito</hi> sādhūhi sevito <hi rend="bold">santo</hi> santaraso nāma hotīti. Mettā ca dayā ca modo ceti ca, te ādayo yesamiti ca, tehi sambhavo yasseti ca, tassa ukkaṃso assa santasseti ca, sataṃ nisevitoti ca vākyaṃ.</p>

<p rend="bodytext">Assa <pb ed="M" n="0.0352" /> santarasassodāharaṇamevaṃ daṭṭhabbaṃ –</p>

<p rend="gatha1">Entesu kesarikarīsva’pi veṭhayante,</p>

<p rend="gatha2">Nāge nagaṃ madagaje viya veḷugumbaṃ;</p>

<p rend="gatha3">Yakkhe vicālayati nocali īsakampi,</p>

<p rend="gathalast">Santiṃ gatova vidhuro madhurāpi bhāvoti.</p>

<p rend="bodytext"><hi rend="bold">Kesarikarīsu</hi> sīhahatthīsu <hi rend="bold">entesu api</hi> bhiṃsanākārena samīpamāgacchantesupi <hi rend="bold">nāge veṭhayantepi</hi> nāgesu sarīraṃ veṭhayantesupi. Jātyāpekkhāyekavacanaṃ, veḷugumbaṃ <hi rend="bold">madagaje viya vicālayati</hi> madagaḷitahatthimhi cālente iva <hi rend="bold">yakkhe</hi> puṇṇake <hi rend="bold">nagaṃ</hi> kāḷāgiripabbataṃ <hi rend="bold">vicālayatipi</hi> anekappakāre cālentepi <hi rend="bold">vidhuro</hi> paṇḍito <hi rend="bold">santiṃ gatova</hi> nibbānaṃ ālambaṇakaraṇavasena sampatto viya phalasamāpattisamāpanno iva atha vā diṭṭhadhammanibbānasaṅkhatanirodhasamāpattisamāpanno viya <hi rend="bold">īsakampi</hi> appakampi <hi rend="bold">madhurā bhāvā api</hi> madhurasabhāvatopi no cali, nisinnaṭṭhānato pagevāti adhippāyo. Ettha dhāvanarodanakampanādīnaṃ karaṇabhūtaṃ sīhādīnamāgamanaṃ nāgaveṭhanaṃ pabbatakampanantiādīsu vattamānesupi nibbikārattena santiṃ gatoti iminā santarasassa pakatibhūte uddese dassito navamo ṭhāyībhāvo dassito hoti, etassa uppattiuddīpanānaṃ kāraṇabhūtā mettādayāmodādivibhāvā sāmatthiyā dassitā hontīti. Dhitimatisatiādayo tadanurūpabyabhicārībhāvā ca tādisānubhāvā ca ‘‘entesu veṭhayante vicālayatī’’ti iminā, sakalavākyasāmatthiyena ca pakāsitāti daṭṭhabbā.</p>

<p rend="centre">Iti subodhālaṅkāranissaye</p>

<p rend="centre">Rasabhāvāvabodho nāma pañcamo paricchedo.</p>

<p rend="centre">Subodhālaṅkāraṭīkā samattā.</p>
</body>
<back></back>
</text>
</TEI.2>