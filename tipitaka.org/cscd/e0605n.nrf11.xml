<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Apunarāvattigamanadīpanīyamakagāthā</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Anantakālopacitena tena,</p>

<p rend="gatha2">Puññena nibbattavimānayāne;</p>

<p rend="gatha3">Tasmiṃ dine jātasutaṃ pajāpatiṃ,</p>

<p rend="gathalast">Hitvā gato so sugato gato va.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Taṃ jīvamānaṃ pitarañca mātaraṃ,</p>

<p rend="gatha2">Te ñātake tādisiyo ca itthiyo;</p>

<p rend="gatha3">Te tādise rammakare nikete,</p>

<p rend="gathalast">Hitvā gato so sugato gato va.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Khomañca pattuṇṇadukūlacīnaṃ,</p>

<p rend="gatha2">Sakāsikaṃ sādhusugandhavāsitaṃ;</p>

<p rend="gatha3">Nivāsito sobhati vāsavo va,</p>

<p rend="gathalast">Hitvā gato so sugato gato va.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Vidhippakāsā nidhiyo catasso,</p>

<p rend="gatha2">Samuggatā bhūtadharā vasundharā;</p>

<p rend="gatha3">Sattāvasattāvasudhā sudhāsā,</p>

<p rend="gathalast">Hitvā gato so sugato gato va.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Suvaṇṇathāle satarājike subhe,</p>

<p rend="gatha2">Sādhuṃ sugandhaṃ sucisālibhojanaṃ;</p>

<p rend="gatha3">Bhutvā savāsīhi vilāsinīhi,</p>

<p rend="gathalast">Hitvā gata so sugato gato va.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Manuññagandhena asuññagandho,</p>

<p rend="gatha2">Sugandhagandhena vilittagatto;</p>

<p rend="gatha3">Sugandhavātena suvijjitaṅgo,</p>

<p rend="gathalast">Hitvā gato so sugato gato va.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Sulakkhaṇe hevabhilakkhitaṅgo,</p>

<p rend="gatha2">Pasādhito devapasādhanena;</p>

<p rend="gatha3">Virocamāno samarājinīhi,</p>

<p rend="gathalast">Hitvā gato so sugato gato va.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Nānāsanāni sayanāni nivesanāni,</p>

<p rend="gatha2">Bhābhānibhāni ratanākarasannibhāni;</p>

<p rend="gatha3">Tatrussitāni ratanaddhajabhūsitāni,</p>

<p rend="gathalast">Hitvā va tāni himabindusamāni tāni.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Nānāvidhehi ratanehi samujjalehi,</p>

<p rend="gatha2">Nārīhi niccamupagāyitahammiyehi;</p>

<p rend="gatha3">Rajjehi cakkaratanādivibhūsitehi,</p>

<p rend="gathalast">Yāto tato hi mahito purisassarehi.</p>
</body>
<back></back>
</text>
</TEI.2>