<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sattavīsatima pariccheda</p>

<p rend="subhead">Lohapāsādamaho</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tato rājā vicintesi, vissutaṃ sussutaṃ sutaṃ;</p>

<p rend="gathalast">Mahāpañño sadā puñño, paññāya katanicchayo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Dīpappasādako thero, rājino ayyakassa me;</p>

<p rend="gathalast">Evaṃ kirāhanattā te, duṭṭhagāmaṇibhūpati.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Mahāpuñño mahāthūpaṃ, soṇṇamāliṃ manoramaṃ;</p>

<p rend="gathalast">Vīsaṃhatthasataṃ uccaṃ, kāressati anāgate.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Puno uposathāgāraṃ, nānāratanamaṇḍitaṃ;</p>

<p rend="gathalast">Navabhūmaṃ karitvāna, lohapāsāda meva ca.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Iti cintiya bhūmindo, likhitvevaṃ ṭhapāpitaṃ;</p>

<p rend="gathalast">Pekkhāpento rājagehe, ṭhitaṃ eva karaṇḍake.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sovaṇṇapaṭṭaṃ laddhāna, lekhaṃ tattha avācayi;</p>

<p rend="gathalast">‘‘Cattālīsasataṃ vassaṃ, atikkamma anāgate.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kākavaṇṇasuto <pb ed="M" n="0.0155" /> duṭṭha-gāmaṇimanujādhipo;</p>

<p rend="gathalast">Idañcidañca evañca, kāressatī’’ti vācitaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sutvā haṭṭho udānetvā, appoṭṭhesi mahīpati;</p>

<p rend="gathalast">Tato pāto’va gantvāna, mahāmeghavanaṃ subhaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Sannipātaṃ kārayitvā, bhikkhusaṅghassa abravi;</p>

<p rend="gathalast">‘‘Vimānatulyaṃ pāsādaṃ, kārayissāmi vo ahaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Dibbaṃ vimānaṃ pesetvā, tadā lekhaṃ adātha me’’;</p>

<p rend="gathalast">Bhikkhusaṅgho visajjesi, aṭṭha khīṇāsave tahiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Kassapamunino kāle, asoko nāma brāhmaṇo;</p>

<p rend="gathalast">Aṭṭha salākabhattāni, saṅghassa pariṇāmiya.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Bharaṇiṃ nāma dāsiṃ so, ‘‘niccaṃ dehī’’ti abravi;</p>

<p rend="gathalast">Datvā sā tāni sakkaccaṃ, yāvajīvaṃ tato cutā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ākāsaṭṭhavimānamhi, nibbattirucire subhe;</p>

<p rend="gathalast">Accharānaṃ sahassena, sadā’si parivāritā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassā ratanapāsādo, dvādasayojanuggato;</p>

<p rend="gathalast">Yojanānaṃ parikkhepo, cattālīsañca aṭṭha ca.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Kūṭāgārasahassena, maṇḍito navabhūmiko;</p>

<p rend="gathalast">Sahassagabbhasampanno, rājamāno catummukho.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sahassasaṅkhasaṃvutti, sīhapañjara nettavā;</p>

<p rend="gathalast">Sakiṅkaṇikajālāya, sajjito vedikāya ca.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Ambalaṭṭhikapāsādo, tassa majjhe ṭhito ahu;</p>

<p rend="gathalast">Santamato dissamāno, paggahitadhajākulo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tāvatiṃsañca gacchantā, disvā theraṃ tameva te;</p>

<p rend="gathalast">Hiṅgulena tadā lekhaṃ, lekhayitvā paṭe tato.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nivattitvāna āgantvā, paṭaṃ saṅghassa dassayuṃ;</p>

<p rend="gathalast">Saṅgho paṭaṃ gahetvā taṃ, pāhesi rājasantikaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Taṃ <pb ed="M" n="0.0156" /> disvā sumano rājā, āgammārāma muttamaṃ;</p>

<p rend="gathalast">Ālekhatulyaṃ kāresi, lohapāsāda muttamaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Kammārambhanakāleva, catudvāramhi bhogavā;</p>

<p rend="gathalast">Aṭṭhasatasahassāni, hiraññāni ṭhapāpayi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Puṭasahassa vatthāni, dvāre dvāre ṭhapāpayi;</p>

<p rend="gathalast">Guḷa telasakkharamadhu-purā cāneka cāṭiyo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Amūlakakamma mettha, na kātabba’’nti bhāsiya;</p>

<p rend="gathalast">Agghāpetvā kataṃ kammaṃ, tesaṃ mūlamadāpayi.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Hatthasataṃ hatthasataṃ, āsi ekeka passato;</p>

<p rend="gathalast">Uccato tattakoyeva, pāsādo hi catummukho.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tasmiṃ pāsāda seṭṭhasmiṃ, ahesuṃ navabhūmiyo;</p>

<p rend="gathalast">Ekekissā bhūmiyā ca, kūṭāgārasatāni ca.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Kūṭāgārāni sabbāni, sajjhunā khacitā na’yuṃ;</p>

<p rend="gathalast">Pavālavedikā tesaṃ, nānāratana bhūsitā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Nānāratana cittāni, tāsaṃ padumakāni ca;</p>

<p rend="gathalast">Sajjhakiṃkiṇikāpanti-parikkhittāva tā ahu.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sahassaṃ tattha pāsādo, gabbhā āsuṃ susaṅkhatā;</p>

<p rend="gathalast">Nānāratana khacitā, sīhapañjaranettavā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Nārivāhanayānantu, sutvā vessavaṇassa so;</p>

<p rend="gathalast">Tadā kāramakāresi, majjhe ratanamaṇḍapaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sīhabyagghādirūpehi, devatā rūpakehi ca;</p>

<p rend="gathalast">Ahu ratanamayohe’sa, thambhehi ca vibhūsito.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Muttājālaparikkhepo, maṇḍapante samantato;</p>

<p rend="gathalast">Pavālavedikā cettha, pubbe vuttavidhā ahu.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sattaratana cittassa, vemajjhe maṇḍapassa tu;</p>

<p rend="gathalast">Ruciro dantapallaṅko, rammo phalikasantharo.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Dantamayāpassaye’ttha, suvaṇṇamaya sūriyo;</p>

<p rend="gathalast">Sajjhumaye candimā ca, tārā ca muttakā mayā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Nānāratana <pb ed="M" n="0.0157" /> padumāni, tattha tattha yathārahaṃ;</p>

<p rend="gathalast">Jātakāni ca tattheva, āsuṃ soṇṇalatantare.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Mahagghapaccattharaṇe, pallaṅke’ti manorame;</p>

<p rend="gathalast">Manoharā’siṭṭhapitā, ruciraṃ dantabījanī.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Pavālapādukā tattha, phalikamhi patiṭṭhitā;</p>

<p rend="gathalast">Setacchattaṃ sajjhudaṇḍaṃ, pallaṅko’parisobhatha.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Sattaratana mayānettha, aṭṭhamaṅgalikāni ca;</p>

<p rend="gathalast">Catuppadānaṃ pantī ca, maṇimuttantarā ahuṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Rajatānañca ghaṇṭānaṃ, pantī bhattantalambitā;</p>

<p rend="gathalast">Pāsādachattapallaṅka-maṇḍapā’suṃ anagghikā.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Mahaggha paññapāpesi, mañcapīṭhaṃ yathārahaṃ;</p>

<p rend="gathalast">Tatheva bhūmattharaṇaṃ, kambalañca mahārahaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Ācāma kumbhisovaṇṇā, uluṅko ca ahu tahiṃ;</p>

<p rend="gathalast">Pāsāda paribhogesu, sesesu ca kathā’ vakā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Cārupākāra parivāro,</p>

<p rend="gatha2">So catudvārakoṭṭhako;</p>

<p rend="gatha3">Pāsādo’laṅkato sobhi,</p>

<p rend="gathalast">Tāvatiṃsa sabhā viya.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Tamba lohiṭṭhakāhe’so,</p>

<p rend="gatha2">Pāsādo chādito ahu;</p>

<p rend="gatha3">Loha pāsāda vohāro,</p>

<p rend="gathalast">Tena tassa ajāyatha.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Naṭṭhite lohapāsāde, so saṅghaṃ sannipātayi;</p>

<p rend="gathalast">Rājā saṅgho sannipati, maricavaṭṭimahe viya.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Puthujjanā’va aṭṭhaṃsu, bhikkhū paṭhamabhūmiyaṃ;</p>

<p rend="gathalast">Tepiṭakā dutiyāya, sotāpannādayo pana.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Eke <pb ed="M" n="0.0158" /> keyeva aṭṭhaṃsu, tatiyādīsu bhūmisu;</p>

<p rend="gathalast">Arahanto ca aṭṭhaṃsu, uddhaṃ catūsu bhūmisu.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Saṅghassa datvā pāsādaṃ, dakkhiṇambupurassaraṃ;</p>

<p rend="gathalast">Rājā’dattha mahādānaṃ, sattāhaṃ pubbakaṃ piya.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Pāsāda mahacattāni, mahācāgena rājinā;</p>

<p rend="gathalast">Anagghāni ṭhapetvāna, ahesuṃ tiṃsakoṭiyo.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Nissāre dhananicaye visesasāraṃ,</p>

<p rend="gatha2">Ye dānaṃ parigaṇayanti sādhupaññā;</p>

<p rend="gatha3">Te dānaṃ vipulamapeta cittasaṅgā,</p>

<p rend="gathalast">Sattānaṃ hitaparamā dadanti evaṃti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Lokahapāsādamaho nāma</p>

<p rend="centre">Sattavīsatimo paricchedo.</p>
</body>
<back></back>
</text>
</TEI.2>