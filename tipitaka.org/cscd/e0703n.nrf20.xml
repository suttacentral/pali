<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekavīsatima pariccheda</p>

<p rend="subhead">Vañca rājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Uttiyassa <pb ed="M" n="0.0120" /> kaniṭṭho tu, mahāsivo tadaccaye;</p>

<p rend="gathalast">Dasa vassāni kāresi, rajjaṃ sujana sevako.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Bhaddasālamhi so there, pasīditvā manoramaṃ;</p>

<p rend="gathalast">Kāresi purimāyantu, vihāraṃ nagaraṅgaṇaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Mahāsivakaniṭṭho tu, suratisso tadaccaye;</p>

<p rend="gathalast">Dasavassāni kāresi, rajjaṃ puññesu sādaro.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Dakkhiṇāya disāyaṃ so, vihāraṃ nagaraṃ gaṇaṃ;</p>

<p rend="gathalast">Purimāya hatthikkhandhañca, gokaṇṇagirimeva ca.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Vaṅguttare pabbatamhi, pācina pabbatavhayaṃ;</p>

<p rend="gathalast">Raheṇakasamīpamhi, tathā koḷambakāḷakaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Ariṭṭhapāde maṃ gulakaṃ, purimāya’ccha gallakaṃ;</p>

<p rend="gathalast">Girinelapanāyakaṇḍaṃ, nagarassuttharāya tu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Pañcasatā <pb ed="M" n="0.0121" /> neva mādi-vihāre puthavī pati;</p>

<p rend="gathalast">Gaṅgāya orapārañhi, laṃkādīpe tahiṃ tahiṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Pure rajjā ca rajje ca, saṭṭhīvassāni sādhukaṃ;</p>

<p rend="gathalast">Kāresi ramme dhammena, ratanattaya gāravo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Suvaṇṇapiṇḍatissoti, nāmaṃ rajjā tassā ahu;</p>

<p rend="gathalast">Suratissoti nāmantu, tassā’purajjapattiyā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Assanāvikaputtā dve, damiḷā senaguttikā;</p>

<p rend="gathalast">Suratissamahīpālaṃ, taṃ gahetvā mahabbalā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Duve vīsativassāni, rajjaṃ dhammena kārayuṃ;</p>

<p rend="gathalast">Te gahetvā aselo tu, muṭasivassa atrajo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sodariyānaṃ bhātūnaṃ, navamo bhatuko tato;</p>

<p rend="gathalast">Anurādhapure rajjaṃ, dasavassāni kārayi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Coḷaraṭṭhā idha gamma, rajjatthaṃ ujujātiko;</p>

<p rend="gathalast">Eḷāro nāma damiḷo, gahetvā’selabhūpatiṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Vassāni cattārīsañca, cattāri ca akārayi;</p>

<p rend="gathalast">Rajjaṃ vohārasamaye, majjhatto mittasattusu.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sayanassa siropasse, ghaṇṭaṃ sudīghayottakaṃ;</p>

<p rend="gathalast">Lambāpesi vīrāvetuṃ, icchantehi vinicchayaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Eko putto ca dhītā ca, ahesuṃ tassa rājino;</p>

<p rend="gathalast">Rathena tissavāpiṃ so, gacchanto bhūmipālajo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Taruṇaṃ vacchakaṃ magge, nipannaṃ sahadhenukaṃ;</p>

<p rend="gathalast">Gīvaṃ akkammacakkena, asañcicca aghātayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Gantvāna dhenughaṇṭaṃ taṃ, ghaṭṭesi ghaṭṭitāsayā;</p>

<p rend="gathalast">Rājā teneva cakkena, sīsaṃ puttassa chedayi.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Dijapotaṃ tālarukkhe, eko sappo abhakkhayi;</p>

<p rend="gathalast">Tampotamātā sakuṇī, gantvā ghaṇṭamaghaṭṭayi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Āṇāpetvāna taṃ rājā, kucchiṃ tassa vidāḷiya;</p>

<p rend="gathalast">Potaṃ taṃ nīharāpetvā, tāle sappamasappayi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ratanaggassa <pb ed="M" n="0.0122" /> ratana-ttayassa guṇasārataṃ;</p>

<p rend="gathalast">Ajānantopi so rājā, cārittamanupālayaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Cetiyadabbataṃ gantvā, bhikkhusaṅghaṃ pavāriya;</p>

<p rend="gathalast">Āgacchanto rathagato, rathassa yugakoṭiyā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Akāsi jinathūpassa,</p>

<p rend="gatha2">Ekadesassa bhañjanaṃ;</p>

<p rend="gatha3">Amaccā ‘‘deva thūpono,</p>

<p rend="gathalast">Tayā bhinno’ti āhu taṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Asañcicca kate‘pe’sa, rājā oruyha sandanā;</p>

<p rend="gathalast">‘‘Cakkena mama sīsampi, chindathā’ti pathesayi.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Parahiṃsaṃ mahārāja, satthā no neva icchati;</p>

<p rend="gathalast">Thūpaṃ pākatikaṃ katvā, khamāpehī’’ti āhu taṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Te ṭhapetuṃ pañcadasa, pāsāṇe patite tahiṃ;</p>

<p rend="gathalast">Kahāpaṇa sahassāni, adā pañcadase vaso.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Akā mahallikā vīhiṃ, so setuṃ ātape khipi;</p>

<p rend="gathalast">Devo akāle vassitvā, tassā vihiṃ atemayi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Vīhiṃ gahetvā gantvā sā, ghaṇṭaṃ taṃ samaghaṭṭayi;</p>

<p rend="gathalast">Akālavassaṃ sutvā taṃ, vissajjetvā tamattikaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Rājā dhammamhi vattanto, ‘‘kāle vassaṃ labhe’’iti;</p>

<p rend="gathalast">Tassā vinicchayatthāya, upavāsaṃ nipajji so.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Baliggāhī devaputto, rañño tejena otthaṭo;</p>

<p rend="gathalast">Gantvā cātumahārāja-santikaṃ taṃ nivedayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Te tamādāya gantvāna, sakkassa paṭivedayuṃ;</p>

<p rend="gathalast">Sakko pajjunnamāhuya, kāle vassaṃ upādiyi.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Baliggāhī devaputto, rājino taṃ nivedayi;</p>

<p rend="gathalast">Tatoppabhuti taṃ rajje, divā devo na vassatha.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Rattiṃ devo’nu sattāhaṃ, vassiyāmamhi majjhime;</p>

<p rend="gathalast">Puṇṇāna’hesuṃ sabbattha, khuddakā vāṭakānipi.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Agatigamanadoso <pb ed="M" n="0.0123" /> muttamattena eso,</p>

<p rend="gatha2">Anupahata kudiṭṭhipīdisiṃ pāpuṇī’ddhiṃ;</p>

<p rend="gatha3">Agatigamanadosaṃ suddhadiṭṭhisamāno,</p>

<p rend="gathalast">Kathamidhahi manusso buddhimā no jaheyyāti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Pañcarājako nāma</p>

<p rend="centre">Ekavīsatimo paricchedo.</p>
</body>
<back></back>
</text>
</TEI.2>