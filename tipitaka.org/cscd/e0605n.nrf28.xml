<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pūjānidhānadīpanīgāthā</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Tasamā hi jātovarakamhi tassa,</p>

<p rend="gatha2">Āyattake maṅgalacakkavāḷe;</p>

<p rend="gatha3">Bhūtehi vatthūhi manoramehi,</p>

<p rend="gathalast">Pūjemi taṃ pūjitpūjitaṃ pure.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Sohaṃ ajja panetasmiṃ cakkavāḷamhi pupphite,</p>

<p rend="gathalast">Thalaje jalaje vāpi sugandhe ca agandhake.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Manussesu anekattha taḷākuyyānavāpisu,</p>

<p rend="gathalast">Pavane himavantasmiṃ tattha satta mahāsare.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Parittadīpe dvisahasse mahādīpe supupphite,</p>

<p rend="gathalast">Sattaparibhaṇḍaselesu sinerupabbatuttame.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Kumuduppalakādīni nāgānaṃ bhavanesupi,</p>

<p rend="gathalast">Pāṭalādīni pupphāni asurānaṃ hi ālaye.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Koviḷārādikāni tu devatānaṃ hi ālaye,</p>

<p rend="gathalast">Evamādī anekattha pupphite dharaṇīruhe.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Campakā salalā nimbā nāgapunnāgaketakā,</p>

<p rend="gathalast">Vassikā mallikā sālā koviḷārā ca pāṭali.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Indīvarā asokā ca kaṇikārā ca makulā,</p>

<p rend="gathalast">Padumā puṇḍarikā ca sogandhikumuduppalā.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Ete caññe ca rukkhā ca valliyo cāpi pupphitā,</p>

<p rend="gathalast">Sugandhā sukhasamphassā nānāvaṇṇanibhā subhā.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Victrā nīlānekāni pītā lohitakāni ca,</p>

<p rend="gathalast">Kāḷā setā ca mañjaṭṭha nekavaṇṇā supupphitā.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Sobhate pabbate heṭṭhā sarehi vanarājihi,</p>

<p rend="gathalast">Sandamānāhi gaṅgāhi himavā ratanākaro.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Pattakiñjakkhareṇūhi okiṇṇaṃ hoti taṃ vanaṃ,</p>

<p rend="gathalast">Bhamarā pupphgandhehi samantā abhināditā.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Athetta sakuṇā santi dijā mañjussarā subhā,</p>

<p rend="gathalast">Kūjantamupakūjanti utusampupphite dume.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Niccharānaṃ nipātena pabbatā abhināditā,</p>

<p rend="gathalast">Pañcaṅgikāni tūriyāni dibbāni viya suyyare.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Tattha naccanti tasmiṃ jalantaggisikhūpamā,</p>

<p rend="gathalast">Tasmiṃ hi kinnarā kiccaṃ padīpena karīyati.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Muttājālāva dissanti niccharānaṃ hi pātakā,</p>

<p rend="gathalast">Pajjalantā va tiṭṭhanti maṇiveḷuriyādayo.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Kāḷānusāri taggaraṃ kappūraṃ haricandanaṃ,</p>

<p rend="gathalast">Sakuṇānaṃ hi saddena mayūrānaṃ hi kekayā.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Bhamarānaṃ hi ninnādā koñcanādena hatthinaṃ,</p>

<p rend="gathalast">Vijambhitena vāḷānaṃ kinnarānaṃ hi gītiyā;</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Pabbatānaṃ hi obhāsā maṇīnaṃ jotiyāpi ca,</p>

<p rend="gatha2">Vicitrabbhavitānehi dumānaṃ pupphadhūpiyā;</p>

<p rend="gathalast">Evaṃ sabbaṅgasampannaṃ kiṃ siyā nandanaṃ vanaṃ.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Evaṃ susamphullavanaṃ hi yaṃ yaṃ,</p>

<p rend="gatha2">Tahiṃ tahiṃ pupphitapupphitaṃ subhaṃ;</p>

<p rend="gatha3">Mālaṃ susaddañca manuññagandhaṃ,</p>

<p rend="gathalast">Pūjemi taṃ pūjitapūjitaṃ purā.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Nāgaloke manusse ca deve brahme ca yaṃ siyā,</p>

<p rend="gathalast">Sāmuddikaṃ bhūmigataṃ ākāsaṭṭhañca yaṃ dhamaṃ.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Rajataṃ jātarūpañca muttā veḷuriyā maṇi,</p>

<p rend="gathalast">Masāragallaṃ phalikaṃ lohitaṅgaṃ pavāḷakaṃ.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Yo so anantakappesu pūretvā dasapāramī,</p>

<p rend="gathalast">Buddho bodhesi sattānaṃ tassa pūjemi taṃ dhanaṃ.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Khomaṃ koseyyaṃ kappāsaṃ sāṇaṃ bhaṅgañca kambalaṃ,</p>

<p rend="gathalast">Dukūlāni ca dibbāni dussāni vividhāni te.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Anantavatthadānena hirottappādisaṃvaraṃ,</p>

<p rend="gathalast">Yassa siddhaṃ siyā tassa dussāni pujayāmahaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Pavane jātarukkhānaṃ nānāphalarasuttamaṃ,</p>

<p rend="gathalast">Ambā kapiṭṭhā pansā cocamocādinappakā.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Tasmiṃ gandharasaṃ ojaṃ buddhaseṭṭhassa pūjitaṃ,</p>

<p rend="gathalast">Vandāmi sirasā niccaṃ vippasannena cetasā.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Pūjemi paṭhamaṃ tassa paṇidhānaṃ acintiyaṃ,</p>

<p rend="gathalast">Cakkavāḷamhi sabbehi vijjamānehi vatthuhi.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Dasannaṃ pāramīnantu pūritaṭṭhānamuttamaṃ,</p>

<p rend="gathalast">Tato sālavane ramme jātaṭṭhānaṃ carimakaṃ.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Chabbasāni padhānasmiṃ karaṇaṃ dukkarakārikaṃ,</p>

<p rend="gathalast">Apparājitapallaṅkaṃ buddhaṃ buddhaguṇaṃ name.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Cuddasa buddhañāṇāni aṭṭharsa āveṇikaṃ,</p>

<p rend="gathalast">Pūjemi dasabalañāṇaṃ catuvesārajjamuttamaṃ.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Āsayānusayañāṇaṃ indriyānaṃ paroparaṃ,</p>

<p rend="gathalast">Yamakapāṭihīrañca ñāṇaṃ sabbaññutaṃ pi ca.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Mahākaruṇāpattiñāṇaṃ anāvaraṇmiti ca,</p>

<p rend="gathalast">Cha asādhāraṇānete ñatvāna pūjayāmahaṃ.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Tato ca sattasattāhe dhammasammasitaṃ name,</p>

<p rend="gathalast">Brahmunā yācitaṭṭhānaṃ dhammaṃ desayituṃ varaṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Isipatane migadāye dhammacakkapavattanaṃ,</p>

<p rend="gathalast">Tato veḷuvanārāme vasitaṭhānañca pūjaye.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Tato jetavanaṃ rammaṃ ciravutthaṃ mahesinā,</p>

<p rend="gathalast">Asādhāraṇamaññesaṃ yamakapāṭihariyaṃ.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Pāricchattakamūlamhi abhidhammañca desanaṃ,</p>

<p rend="gathalast">Saṅkassanagaradvāre devorohaṇakaṃ pi ca.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Tato ca himavantasmiṃ mahāsamayadesanaṃ,</p>

<p rend="gathalast">Vuttānetāni ṭhānāni natvāna pujayāmahaṃ.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Caturāsītisahassehi dhammakkhandhehi saṅgahaṃ,</p>

<p rend="gathalast">Piṭakattayaṃ yathāvuttavidhinā pūjayāmahaṃ.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Mārassa attano āyusaṅkhārosajjanaṃ name,</p>

<p rend="gathalast">Kusinārāya mallānaṃ yamakasālamantare.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Paṇidhānamhi paṭṭhāya kataṃ kiccaṃ asesato,</p>

<p rend="gathalast">Niṭṭhapetvāna so sabbaṃ parinibbāyināsavo.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Evaṃ nibbāyamānassa katakiccassa tādino,</p>

<p rend="gathalast">Ciragatā mahākaruṇā na nibbāyittha kiñcipi.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Svāyaṃ dhammo vinayo ca desito sādhukaṃ mayā,</p>

<p rend="gathalast">Mamaccayena so satthā dhātu cāpi sarīrajā.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Apparājitapallaṅkaṃ bodhirukkhañca uttamaṃ,</p>

<p rend="gathalast">Mamaccayena satthā ti anujāni mahāmuni.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Mama ṭhane ṭhapetvāna dhātubodhiñca pūjitaṃ,</p>

<p rend="gathalast">Anujānāmi tumhākaṃ sādhanatthaṃ sivañjasaṃ.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> Tasmā hi tassa saddhammaṃ uggaṇhitvā yathātathaṃ,</p>

<p rend="gathalast">Yo deseti sambuddho ti natvāna pūjayāmahaṃ.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> Tasmā sāsapamattaṃ pi jinadhātuṃ asesiya,</p>

<p rend="gathalast">Vitthinnacakkavāḷamhi natvāna pūjayāmahaṃ.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Paramparābhatānaṃ hi imamhā boddhirukkhato,</p>

<p rend="gathalast">Sabbesaṃ bodhirukkhānaṃ natvāna pūjayāmahaṃ.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> Yaṃ yaṃ paribhuñji bhagavā pattacīvaramādikaṃ,</p>

<p rend="gathalast">Sabbaṃ paribhogadhātuṃ natvāna pūjayāmahaṃ.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Yattha katthaci sayito āsinno caṅkamepi vā,</p>

<p rend="gathalast">Pādalañchankaṃ katvā ṭhito natvāna pūjaye.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> Na sañjānanti ye buddhaṃ evarūpo ti ñātve,</p>

<p rend="gathalast">Kataṃ taṃ paṭimaṃ sabbaṃ natvāna pūjayāmahaṃ.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Evaṃ buddhañca dhammañca saṇghañca anuttaraṃ,</p>

<p rend="gathalast">Cakkavāḷamhi sabbehi vatthūhi pūjayāmahaṃ.</p>
</body>
<back></back>
</text>
</TEI.2>