<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">20. Sattatinipāto</p>

<p rend="hangnum"></p>

<p rend="bodytext"> 531. Kusajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Idaṃ <pb ed="T" n="2.0047" /><pb ed="V" n="2.0045" /><pb ed="M" n="2.0066" /> te raṭṭhaṃ sadhanaṃ sayoggaṃ, sakāyuraṃ sabbakāmūpapannaṃ;</p>

<p rend="gathalast">Idaṃ te rajjaṃ <note>raṭṭhaṃ (ka.)</note> anusāsa amma, gacchāmahaṃ yattha piyā pabhāvatī’’.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Anujjubhūtena haraṃ mahantaṃ, divā ca ratto ca nisīthakāle <note>nisīda kāle (ka.)</note>;</p>

<p rend="gathalast">Paṭigaccha tvaṃ khippaṃ kusāvatiṃ kusa <note>kusāvatiṃ (syā. ka.)</note>, nicchāmi dubbaṇṇamahaṃ vasantaṃ’’.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Nāhaṃ gamissāmi ito kusāvatiṃ, pabhāvatī vaṇṇapalobhito tava;</p>

<p rend="gathalast">Ramāmi maddassa niketaramme, hitvāna raṭṭhaṃ tava dassane rato.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Pabhāvatī vaṇṇapalobhito tava, sammūḷharūpo vicarāmi mediniṃ <note>medaniṃ (syā. ka.)</note>;</p>

<p rend="gathalast">Disaṃ na jānāmi kutomhi āgato, tayamhi matto migamandalocane.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Suvaṇṇacīravasane, jātarūpasumekhale;</p>

<p rend="gathalast">Sussoṇi <pb ed="T" n="2.0048" /> tava kāmā hi <note>kāmehi (sī. syā. pī.)</note>, nāhaṃ rajjena matthiko’’.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Abbhūti <note>abbhū hi (sī.), abhūti (syā.), abbhu hi (pī.)</note> tassa bho hoti, yo anicchantamicchati;</p>

<p rend="gathalast">Akāmaṃ rāja kāmesi <note>kāmehi (sī. pī.)</note>, akantaṃ kantu <note>akanto kanta (sī. syā. pī.)</note> micchasi’’.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Akāmaṃ vā sakāmaṃ vā, yo naro labhate piyaṃ;</p>

<p rend="gathalast">Lābhamettha pasaṃsāma, alābho tattha pāpako’’.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Pāsāṇasāraṃ <pb ed="M" n="2.0067" /> khaṇasi, kaṇikārassa dārunā;</p>

<p rend="gathalast">Vātaṃ jālena bādhesi, yo anicchantamicchasi’’.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Pāsāṇo nūna te hadaye, ohito mudulakkhaṇe;</p>

<p rend="gathalast">Yo te sātaṃ na vindāmi, tirojanapadāgato.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Yadā maṃ bhakuṭiṃ <note>bhūkuṭiṃ (sī. pī.)</note> katvā, rājaputtī udikkhati <note>rājaputti udikkhasi (sī. pī.)</note>;</p>

<p rend="gathalast">Āḷāriko tadā homi, rañño maddassantepure <note>maddassa thīpure (sī. pī.) evamuparipi</note>.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Yadā umhayamānā maṃ, rājaputtī udikkhati <note>rājaputti udikkhasi (sī. pī.)</note>;</p>

<p rend="gathalast">Nāḷāriko tadā homi, rājā homi tadā kuso’’.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Sace <pb ed="V" n="2.0046" /> hi vacanaṃ saccaṃ, nemittānaṃ bhavissati;</p>

<p rend="gathalast">Neva me tvaṃ patī assa, kāmaṃ chindantu sattadhā’’.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Sace hi vacanaṃ saccaṃ, aññesaṃ yadi vā mamaṃ;</p>

<p rend="gathalast">Neva tuyhaṃ patī atthi, añño sīhassarā kusā’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Nekkhaṃ gīvaṃ te kāressaṃ, patvā khujje kusāvatiṃ;</p>

<p rend="gathalast">Sace maṃ nāganāsūrū, olokeyya pabhāvatī.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Nekkhaṃ <pb ed="T" n="2.0049" /> gīvaṃ te kāressaṃ, patvā khujje kusāvatiṃ;</p>

<p rend="gathalast">Sace maṃ nāganāsūrū, ālapeyya pabhāvatī.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Nekkhaṃ gīvaṃ te kāressaṃ, patvā khujje kusāvatiṃ;</p>

<p rend="gathalast">Sace maṃ nāganāsūrū, umhāyeyya pabhāvatī.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Nekkhaṃ gīvaṃ te kāressaṃ, patvā khujje kusāvatiṃ;</p>

<p rend="gathalast">Sace maṃ nāganāsūrū, pamhāyeyya pabhāvatī.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Nekkhaṃ gīvaṃ te kāressaṃ, patvā khujje kusāvatiṃ;</p>

<p rend="gathalast">Sace me nāganāsūrū, pāṇīhi upasamphuse’’.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Na hi nūnāyaṃ rājaputtī, kuse sātampi vindati;</p>

<p rend="gathalast">Āḷārike bhate pose, vetanena anatthike’’.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Na hi nūnāyaṃ sā <note>nūna ayaṃ (sī. syā.)</note> khujjā, labhati jivhāya chedanaṃ;</p>

<p rend="gathalast">Sunisitena satthena, evaṃ dubbhāsitaṃ bhaṇaṃ’’.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Mā <pb ed="M" n="2.0068" /> naṃ rūpena pāmesi, ārohena pabhāvati;</p>

<p rend="gathalast">Mahāyasoti katvāna, karassu rucire piyaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Mahaddhanoti katvāna, karassu rucire piyaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Mahabbaloti katvāna, karassu rucire piyaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Mā <pb ed="T" n="2.0050" /> naṃ rūpena pāmesi, ārohena pabhāvati;</p>

<p rend="gathalast">Mahāraṭṭhoti katvāna, karassu rucire piyaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Mahārājāti katvāna, karassu rucire piyaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Sīhassaroti katvāna, karassu rucire piyaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Mā <pb ed="V" n="2.0047" /> naṃ rūpena pāmesi, ārohena pabhāvati;</p>

<p rend="gathalast">Vaggussaroti katvāna, karassu rucire piyaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Bindussaroti katvāna, karassu rucire piyaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Mañjussaroti katvāna, karassu rucire piyaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Madhussaroti <note>madhurassaroti (sī.)</note> katvāna, karassu rucire piyaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Satasippoti katvāna, karassu rucire piyaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Khattiyotipi katvāna <note>karitvāna (sī.)</note>, karassu rucire piyaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Mā naṃ rūpena pāmesi, ārohena pabhāvati;</p>

<p rend="gathalast">Kusarājāti katvāna, karassu rucire piyaṃ’’.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Ete <pb ed="M" n="2.0069" /> nāgā upatthaddhā, sabbe tiṭṭhanti vammitā <note>vammikā (syā.)</note>;</p>

<p rend="gathalast">Purā maddanti pākāraṃ, ānentetaṃ pabhāvatiṃ’’.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Satta <pb ed="T" n="2.0051" /> bile <note>khaṇḍe (sī. pī.)</note> karitvāna, ahametaṃ pabhāvatiṃ;</p>

<p rend="gathalast">Khattiyānaṃ padassāmi, ye maṃ hantuṃ idhāgatā’’.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Avuṭṭhahi rājaputtī, sāmā koseyyavāsinī;</p>

<p rend="gathalast">Assupuṇṇehi nettehi, dāsīgaṇapurakkhatā’’.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Taṃ nūna kakkūpanisevitaṃ mukhaṃ, ādāsadantātharupaccavekkhitaṃ;</p>

<p rend="gathalast">Subhaṃ sunettaṃ virajaṃ anaṅgaṇaṃ, chuddhaṃ vane ṭhassati khattiyehi.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Te nūna me asite vellitagge, kese mudū candanasāralitte;</p>

<p rend="gathalast">Samākule sīvathikāya majjhe, pādehi gijjhā parikaḍḍhissanti <note>parikaḍḍhayanti (sī. syā. pī.)</note>.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Tā nūna me tambanakhā sulomā, bāhā mudū candanasāralittā;</p>

<p rend="gathalast">Chinnā vane ujjhitā khattiyehi, gayha dhaṅko <note>vako (pī.)</note> gacchati yena kāmaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Te nūna tālūpanibhe alambe, nisevite kāsikacandanena;</p>

<p rend="gathalast">Thanesu me lambissati <note>lambahīti (pī.)</note> siṅgālo <note>sigālo (sī. syā. pī.)</note>, mātūva putto taruṇo tanūjo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Taṃ <pb ed="T" n="2.0052" /> nūna soṇiṃ puthulaṃ sukoṭṭitaṃ, nisevitaṃ kañcanamekhalāhi;</p>

<p rend="gathalast">Chinnaṃ vane khattiyehī avatthaṃ, siṅgālasaṅghā parikaḍḍhissanti <note>gayhā vako gacchati yenakāmaṃ (pī.)</note>.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Soṇā <pb ed="V" n="2.0048" /><pb ed="M" n="2.0070" /> dhaṅkā <note>vakā (pī.)</note> siṅgālā ca, ye caññe santi dāṭhino;</p>

<p rend="gathalast">Ajarā nūna hessanti, bhakkhayitvā pabhāvatiṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Sace maṃsāni hariṃsu, khattiyā dūragāmino;</p>

<p rend="gathalast">Aṭṭhīni amma yācitvā, anupathe dahātha naṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Khettāni amma kāretvā, kaṇikārettha ropaya <note>ropaye (ka.)</note>;</p>

<p rend="gatha2">Yadā te pupphitā assu, hemantānaṃ himaccaye;</p>

<p rend="gathalast">Sareyyātha mamaṃ <note>mama (pī.)</note> amma, evaṃvaṇṇā pabhāvatī’’.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Tassā mātā udaṭṭhāsi, khattiyā devavaṇṇinī;</p>

<p rend="gathalast">Disvā asiñca sūnañca, rañño maddassantepure’’.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Iminā nūna asinā, susaññaṃ tanumajjhimaṃ;</p>

<p rend="gathalast">Dhītaraṃ madda <note>mama (sī.), maddo (pī.)</note> hantvāna, khattiyānaṃ padassasi’’ <note>padassati (pī. ka.)</note>.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Na me akāsi vacanaṃ, atthakāmāya puttike;</p>

<p rend="gathalast">Sājja lohitasañchannā, gacchasi <note>gañchisi (sī. pī.)</note> yamasādhanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Evamāpajjatī poso, pāpiyañca nigacchati;</p>

<p rend="gathalast">Yo ve hitānaṃ vacanaṃ, na karoti <note>na karaṃ (sī.)</note> atthadassinaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Sace ca ajja <note>tvaṃ amma (sī.)</note> dhāresi <note>vāresi (pī.)</note>, kumāraṃ cārudassanaṃ;</p>

<p rend="gatha2">Kusena <pb ed="T" n="2.0053" /> jātaṃ khattiyaṃ, suvaṇṇamaṇimekhalaṃ;</p>

<p rend="gathalast">Pūjitaṃ <note>pūjitā (pī.)</note> ñātisaṅghehi, na gacchasi <note>gañchisi (sī. pī.)</note> yamakkhayaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Yatthassu bherī nadati, kuñjaro ca nikūjati <note>nikuñjati (pī.)</note>;</p>

<p rend="gathalast">Khattiyānaṃ kule bhadde, kiṃ nu sukhataraṃ tato.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Asso ca sisati <note>asso hasisati (sī.), asso hasiyati (syā.), asso ca siṃsati (pī.)</note> dvāre, kumāro uparodati;</p>

<p rend="gathalast">Khattiyānaṃ kule bhadde, kiṃ nu sukhataraṃ tato.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Mayūrakoñcābhirude, kokilābhinikūjite;</p>

<p rend="gathalast">Khattiyānaṃ kule bhadde, kiṃ nu sukhataraṃ tato’’.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Kahaṃ <pb ed="M" n="2.0071" /> nu so sattumaddano, pararaṭṭhappamaddano;</p>

<p rend="gathalast">Kuso soḷārapaññāṇo, yo no dukkhā pamocaye’’.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Idheva so sattumaddano, pararaṭṭhappamaddano;</p>

<p rend="gathalast">Kuso soḷārapaññāṇo, yo te sabbe vadhissati’’ <note>yo no dukkhā pamocaye (sī.), so no sabbe vadhissati (pī.)</note>.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Ummattikā nu bhaṇasi, andhabālā pabhāsasi <note>ādu bālāva bhāsasi (sī. pī.)</note>;</p>

<p rend="gathalast">Kuso ce āgato assa, kiṃ na <note>kinnu (syā. ka.)</note> jānemu taṃ mayaṃ’’.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Eso <pb ed="V" n="2.0049" /> āḷāriko poso, kumārīpuramantare;</p>

<p rend="gathalast">Daḷhaṃ katvāna saṃvelliṃ, kumbhiṃ dhovati oṇato’’.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Veṇī tvamasi caṇḍālī, adūsi kulagandhinī;</p>

<p rend="gathalast">Kathaṃ maddakule jātā, dāsaṃ kayirāsi kāmukaṃ’’.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Namhi veṇī na caṇḍālī, na camhi kulagandhinī;</p>

<p rend="gathalast">Okkākaputto bhaddante, tvaṃ nu dāsoti maññasi’’.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Yo <pb ed="T" n="2.0054" /> brāhmaṇasahassāni, sadā bhojeti vīsatiṃ;</p>

<p rend="gathalast">Okkākaputto bhaddante, tvaṃ nu dāsoti maññasi’’.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Yassa nāgasahassāni, sadā yojenti vīsatiṃ;</p>

<p rend="gathalast">Okkākaputto bhaddante, tvaṃ nu dāsoti maññasi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Yassa assasahassāni, sadā yojenti vīsatiṃ;</p>

<p rend="gathalast">Okkākaputto bhaddante, tvaṃ nu dāsoti maññasi.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Yassa rathasahassāni, sadā yojenti vīsatiṃ;</p>

<p rend="gathalast">Okkākaputto bhaddante, tvaṃ nu dāsoti maññasi.</p>

<p rend="gatha1"><note>( ) ayaṃ gāthā sī. pī. potthakesuyeva dissati</note> (‘‘Yassa usabhasahassāni, sadā yojenti vīsatiṃ;</p>

<p rend="gathalast">Okkākaputto bhaddante, tvaṃ nu dāsoti maññasi) <note>( ) ayaṃ gāthā sī. pī. potthakesuyeva dissati</note>.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Yassa dhenusahassāni, sadā duhanti vīsatiṃ <note>duyhanti vīsati (sī. pī.)</note>;</p>

<p rend="gathalast">Okkākaputto bhaddante, tvaṃ nu dāsoti maññasi’’.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Taggha <pb ed="M" n="2.0072" /> te dukkaṭaṃ bāle, yaṃ khattiyaṃ mahabbalaṃ;</p>

<p rend="gathalast">Nāgaṃ maṇḍūkavaṇṇena, na naṃ <note>na taṃ (sī. pī.)</note> akkhāsidhāgataṃ’’ <note>akkhāsi āgataṃ (sī.)</note>.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Aparādhaṃ mahārāja, tvaṃ no khama rathesabha;</p>

<p rend="gathalast">Yaṃ taṃ aññātavesena, nāññāsimhā idhāgataṃ’’.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Mādisassa na taṃ channaṃ, yohaṃ āḷāriko bhave;</p>

<p rend="gathalast">Tvaññeva me pasīdassu, natthi te deva dukkaṭaṃ’’.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Gaccha bāle khamāpehi, kusarājaṃ mahabbalaṃ;</p>

<p rend="gathalast">Khamāpito kuso rājā <note>kusarājā (sabbattha)</note>, so te dassati jīvitaṃ’’.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Pitussa vacanaṃ sutvā, devavaṇṇī pabhāvatī;</p>

<p rend="gathalast">Sirasā aggahī pāde, kusarājaṃ mahabbalaṃ’’.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Yāmā <pb ed="T" n="2.0055" /> ratyo atikkantā, tāmā deva tayā vinā;</p>

<p rend="gathalast">Vande te sirasā pāde, mā me kujjhaṃ rathesabha.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Sabbaṃ <pb ed="V" n="2.0050" /><note>saccaṃ (sī. syā. pī.)</note> te paṭijānāmi, mahārāja suṇohi me;</p>

<p rend="gathalast">Na cāpi appiyaṃ tuyhaṃ, kareyyāmi ahaṃ puna.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Evaṃ ce yācamānāya, vacanaṃ me na kāhasi;</p>

<p rend="gathalast">Idāni maṃ tāto hantvā, khattiyānaṃ padassati’’.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Evaṃ te yācamānāya, kiṃ na kāhāmi te vaco;</p>

<p rend="gathalast">Vikuddho tyasmi kalyāṇi, mā tvaṃ bhāyi pabhāvati.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Sabbaṃ te paṭijānāmi, rājaputti suṇohi me;</p>

<p rend="gathalast">Na cāpi appiyaṃ tuyhaṃ, kareyyāmi ahaṃ puna.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Tava kāmā hi sussoṇi, pahu <note>bahu (syā.), bahū (pī.), bahuṃ (ka.)</note> dukkhaṃ titikkhisaṃ <note>titikkhissaṃ (sī. pī.)</note>;</p>

<p rend="gathalast">Bahuṃ maddakulaṃ hantvā, nayituṃ taṃ pabhāvati’’.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Yojayantu rathe asse, nānācitte samāhite;</p>

<p rend="gathalast">Atha dakkhatha me vegaṃ, vidhamantassa <note>vidhamentassa (sabbattha)</note> sattavo’’.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Tañca tattha udikkhiṃsu, rañño maddassantepure;</p>

<p rend="gathalast">Vijambhamānaṃ sīhaṃva, phoṭentaṃ diguṇaṃ bhujaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Hatthikkhandhañca <pb ed="M" n="2.0073" /> āruyha, āropetvā pabhāvatiṃ;</p>

<p rend="gathalast">Saṅgāmaṃ otaritvāna, sīhanādaṃ nadī kuso.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Tassa taṃ nadato sutvā, sīhassevitare migā;</p>

<p rend="gathalast">Khattiyā <pb ed="T" n="2.0056" /> vipalāyiṃsu, kusasaddabhayaṭṭitā <note>kusasaddabhayaṭṭhitā (pī.)</note>.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Hatthārohā anīkaṭṭhā, rathikā pattikārakā;</p>

<p rend="gathalast">Aññamaññassa chindanti, kusasaddabhayaṭṭitā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Tasmiṃ saṅgāmasīsasmiṃ, passitvā haṭṭha <note>tuṭṭha (sī.)</note> mānaso;</p>

<p rend="gathalast">Kusassa rañño devindo, adā verocanaṃ maṇiṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘So taṃ vijitvā saṅgāmaṃ, laddhā verocanaṃ maṇiṃ;</p>

<p rend="gathalast">Hatthikkhandhagato rājā, pāvekkhi nagaraṃ puraṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Jīvaggāhaṃ <note>jīvagāhaṃ (sī. pī.)</note> gahetvāna, bandhitvā satta khattiye;</p>

<p rend="gathalast">Sasurassupanāmesi, ime te deva sattavo.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Sabbeva te vasaṃ gatā, amittā vihatā tava;</p>

<p rend="gathalast">Kāmaṃ karohi te tayā, muñca vā te hanassu vā’’.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Tuyheva sattavo ete, na hi te mayha sattavo;</p>

<p rend="gathalast">Tvaññeva no mahārāja, muñca vā te hanassu vā’’.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Imā <pb ed="V" n="2.0051" /> te dhītaro satta, devakaññūpamā subhā;</p>

<p rend="gathalast">Dadāhi nesaṃ ekekaṃ, hontu jāmātaro tava’’.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Amhākañceva tāsañca, tvaṃ no sabbesamissaro;</p>

<p rend="gathalast">Tvaññeva no mahārāja, dehi nesaṃ yadicchasi’’.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Ekamekassa ekekaṃ, adā sīhassaro kuso;</p>

<p rend="gathalast">Khattiyānaṃ tadā tesaṃ, rañño maddassa dhītaro.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Pīṇitā tena lābhena, tuṭṭhā sīhassare kuse;</p>

<p rend="gathalast">Sakaraṭṭhāni <pb ed="T" n="2.0057" /> pāyiṃsu, khattiyā satta tāvade.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Pabhāvatiñca ādāya, maṇiṃ verocanaṃ subhaṃ <note>tadā (pī.)</note>;</p>

<p rend="gathalast">Kusāvatiṃ kuso rājā, agamāsi mahabbalo.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Tyassu <pb ed="M" n="2.0074" /> ekarathe yantā, pavisantā kusāvatiṃ;</p>

<p rend="gathalast">Samānā vaṇṇarūpena, nāññamaññātirocisuṃ <note>nāññamaññamatirocayuṃ (sī.)</note>.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Mātā puttena saṅgacchi <note>saṅgañchi (sī. syā. pī.)</note>, ubhayo ca jayampatī;</p>

<p rend="gathalast">Samaggā te tadā āsuṃ, phītaṃ dharaṇimāvasu’’nti.</p>

<p rend="centre">Kusajātakaṃ paṭhamaṃ.</p>

<p rend="hangnum"></p>

<p rend="bodytext"> 532. Soṇanandajātakaṃ (2)</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Devatā nusi gandhabbo, adu <note>ādu (sī. syā.)</note> sakko purindado;</p>

<p rend="gathalast">Manussabhūto iddhimā, kathaṃ jānemu taṃ mayaṃ’’.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Nāpi devo na gandhabbo, nāpi sakko purindado;</p>

<p rend="gathalast">Manussabhūto iddhimā, evaṃ jānāhi bhāradha’’ <note>bhārabha (ka.)</note>.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Katarūpamidaṃ bhoto <note>bhoto (sī. pī.)</note>, veyyāvaccaṃ anappakaṃ;</p>

<p rend="gathalast">Devamhi vassamānamhi, anovassaṃ bhavaṃ akā.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Tato vātātape ghore, sītacchāyaṃ bhavaṃ akā;</p>

<p rend="gathalast">Tato amittamajjhesu <note>amittamajjhe ca (sī.)</note>, saratāṇaṃ bhavaṃ akā.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Tato phītāni raṭṭhāni, vasino te bhavaṃ akā;</p>

<p rend="gathalast">Tato ekasataṃ khatye, anuyante <note>anuyutte (pī.)</note> bhavaṃ akā.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Patītāssu <pb ed="T" n="2.0058" /><pb ed="V" n="2.0052" /> mayaṃ bhoto, vada taṃ <note>vara taṃ (sī. syā. pī.)</note> bhañja <note>bhañña (sī. pī.), bhuñja (syā. ka.)</note> micchasi;</p>

<p rend="gatha2">Hatthiyānaṃ assarathaṃ, nāriyo ca alaṅkatā;</p>

<p rend="gathalast">Nivesanāni rammāni, mayaṃ bhoto dadāmase.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Atha vaṅge <note>atha vā saṅge (sī. pī.)</note> vā magadhe, mayaṃ bhoto dadāmase;</p>

<p rend="gathalast">Atha vā assakāvantī <note>assakāvantiṃ (sī. syā. pī.)</note>, sumanā damma te mayaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Upaḍḍhaṃ vāpi rajjassa, mayaṃ bhoto dadāmase;</p>

<p rend="gathalast">Sace te attho rajjena, anusāsa yadicchasi’’.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Na <pb ed="M" n="2.0075" /> me atthopi rajjena, nagarena dhanena vā;</p>

<p rend="gathalast">Athopi janapadena, attho mayhaṃ na vijjati.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Bhotova raṭṭhe vijite, araññe atthi assamo;</p>

<p rend="gathalast">Pitā mayhaṃ janettī ca, ubho sammanti assame.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Tesāhaṃ <note>tesvahaṃ (ka.)</note> pubbācariyesu, puññaṃ na labhāmi kātave;</p>

<p rend="gathalast">Bhavantaṃ ajjhāvaraṃ katvā, soṇaṃ <note>sonaṃ (pī.)</note> yācemu saṃvaraṃ’’.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Karomi te taṃ vacanaṃ, yaṃ maṃ bhaṇasi brāhmaṇa;</p>

<p rend="gathalast">Etañca kho no akkhāhi, kīvanto hontu yācakā’’.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Parosataṃ jānapadā, mahāsālā ca brāhmaṇā;</p>

<p rend="gatha2">Ime ca khattiyā sabbe, abhijātā yasassino;</p>

<p rend="gathalast">Bhavañca rājā manojo, alaṃ hessanti yācakā’’.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Hatthī asse ca yojentu, rathaṃ sannayha sārathi <note>naṃ rathi (pī.)</note>;</p>

<p rend="gatha2">Ābandhanāni gaṇhātha, pādāsussārayaddhaje <note>pādesussārayaṃ dhaje (sī.), pādāsussārayaṃ dhaje (pī.)</note>;</p>

<p rend="gathalast">Assamaṃ <pb ed="T" n="2.0059" /> taṃ gamissāmi, yattha sammati kosiyo’’.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Tato ca rājā pāyāsi, senāya caturaṅginī;</p>

<p rend="gathalast">Agamā assamaṃ rammaṃ, yattha sammati kosiyo’’.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Kassa kādambayo <note>kassa kādambamayo (ka.)</note> kājo, vehāsaṃ caturaṅgulaṃ;</p>

<p rend="gathalast">Aṃsaṃ asamphusaṃ eti, udahārāya <note>udahārassa (sī. syā. pī.)</note> gacchato’’.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Ahaṃ soṇo mahārāja, tāpaso sahitabbato <note>sahitaṃ vato (pī.)</note>;</p>

<p rend="gathalast">Bharāmi mātāpitaro, rattindivamatandito.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Vane phalañca mūlañca, āharitvā disampati;</p>

<p rend="gathalast">Posemi mātāpitaro, pubbe katamanussaraṃ’’.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Icchāma <pb ed="V" n="2.0053" /> assamaṃ gantuṃ, yattha sammati kosiyo;</p>

<p rend="gathalast">Maggaṃ no soṇa akkhāhi, yena gacchemu <note>gacchāma (sī.)</note> assamaṃ’’.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Ayaṃ <pb ed="M" n="2.0076" /> ekapadī rāja, yenetaṃ <note>yena taṃ (ka.)</note> meghasannibhaṃ;</p>

<p rend="gathalast">Koviḷārehi sañchannaṃ, ettha sammati kosiyo’’.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Idaṃ vatvāna pakkāmi, taramāno mahāisi;</p>

<p rend="gathalast">Vehāse antalikkhasmiṃ, anusāsitvāna khattiye.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Assamaṃ parimajjitvā, paññapetvāna <note>paññapetvāna (sī. syā.)</note> āsanaṃ;</p>

<p rend="gathalast">Paṇṇasālaṃ pavisitvā, pitaraṃ paṭibodhayi.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Ime āyanti rājāno, abhijātā yasassino;</p>

<p rend="gathalast">Assamā nikkhamitvāna, nisīda tvaṃ <note>nisīdāhi (sī.)</note> mahāise.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Tassa taṃ vacanaṃ sutvā, taramāno mahāisi;</p>

<p rend="gathalast">Assamā <pb ed="T" n="2.0060" /> nikkhamitvāna, sadvāramhi upāvisi’’.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Tañca disvāna āyantaṃ, jalantaṃriva tejasā;</p>

<p rend="gathalast">Khatyasaṅghaparibyūḷhaṃ, kosiyo etadabravi.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Kassa bherī mudiṅgā ca <note>mutiṅgā ca (pī.)</note>, saṅkhā paṇavadindimā <note>deṇḍimā (sī. pī.)</note>;</p>

<p rend="gathalast">Purato paṭipannāni, hāsayantā rathesabhaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Kassa kañcanapaṭṭena, puthunā vijjuvaṇṇinā;</p>

<p rend="gathalast">Yuvā kalāpasannaddho, ko eti siriyā jalaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Ukkāmukhapahaṭṭhaṃva, khadiraṅgārasannibhaṃ;</p>

<p rend="gathalast">Mukhañca rucirā bhāti, ko eti siriyā jalaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Kassa paggahitaṃ chattaṃ, sasalākaṃ manoramaṃ;</p>

<p rend="gathalast">Ādiccaraṃsāvaraṇaṃ, ko eti siriyā jalaṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Kassa aṅgaṃ pariggayha, vāḷabījanimuttamaṃ;</p>

<p rend="gathalast">Caranti varapuññassa <note>varapaññassa (sī. pī.)</note>, hatthikkhandhena āyato.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Kassa setāni chattāni, ājānīyā ca vammitā;</p>

<p rend="gathalast">Samantā parikirenti <note>parikiranti (sī. syā. pī.)</note>, ko eti siriyā jalaṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Kassa <pb ed="M" n="2.0077" /> ekasataṃ khatyā, anuyantā <note>anuyuttā (pī.)</note> yasassino;</p>

<p rend="gathalast">Samantānupariyanti, ko eti siriyā jalaṃ.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Hatthi assaratha patti <note>hatthī assā rathā pattī (sī.)</note>, senā ca caturaṅginī;</p>

<p rend="gathalast">Samantānupariyanti <note>samantā anupariyāti (pī.)</note>, ko eti siriyā jalaṃ.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Kassesā <pb ed="V" n="2.0054" /> mahatī senā, piṭṭhito anuvattati;</p>

<p rend="gathalast">Akkhobhaṇī <pb ed="T" n="2.0061" /><note>akkhābhanī (sī.), akkhobhinī (syā.)</note> apariyantā, sāgarasseva ūmiyo’’.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Rājābhirājā <note>rājādhirājā (ka.)</note> manojo, indova jayataṃ pati;</p>

<p rend="gathalast">Nandassajjhāvaraṃ eti, assamaṃ brahmacārinaṃ.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Tassesā mahatī senā, piṭṭhito anuvattati;</p>

<p rend="gathalast">Akkhobhaṇī apariyantā, sāgarasseva ūmiyo’’.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Anulittā candanena, kāsikuttamadhārino <note>kāsikavatthadhārino (pī.)</note>;</p>

<p rend="gathalast">Sabbe pañjalikā hutvā, isīnaṃ ajjhupāgamuṃ’’.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Kacci nu bhoto kusalaṃ, kacci bhoto anāmayaṃ;</p>

<p rend="gathalast">Kacci uñchena yāpetha, kacci mūlaphalā bahū.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Kacci ḍaṃsā makasā ca, appameva sarīsapā <note>siriṃsapā (sī. syā. pī.)</note>;</p>

<p rend="gathalast">Vane vāḷamigākiṇṇe, kacci hiṃsā na vijjati’’.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘Kusalañceva no rāja, atho rāja anāmayaṃ;</p>

<p rend="gathalast">Atho uñchena yāpema, atho mūlaphalā bahū.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Atho ḍaṃsā makasā ca <note>ḍaṃsā ca makasā (sī.), ḍaṃsā ca makasā ca (pī.)</note>, appameva sarīsapā <note>siriṃsapā (sī. syā. pī.)</note>;</p>

<p rend="gathalast">Vane vāḷamigākiṇṇe, hiṃsā mayhaṃ <note>a mhaṃ (sī. pī.)</note> na vijjati.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Bahūni vassapūgāni, assame sammataṃ <note>vasato (sī.)</note> idha;</p>

<p rend="gathalast">Nābhijānāmi uppannaṃ, ābādhaṃ amanoramaṃ.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Svāgataṃ te mahārāja, atho te adurāgataṃ;</p>

<p rend="gathalast">Issarosi anuppatto, yaṃ idhatthi pavedaya.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Tindukāni <pb ed="M" n="2.0078" /> piyālāni, madhuke kāsumāriyo <note>kāsamāriyo (sī. syā.)</note>;</p>

<p rend="gathalast">Phalāni <pb ed="T" n="2.0062" /> khuddakappāni, bhuñja rāja varaṃ varaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Idampi pānīyaṃ sītaṃ, ābhataṃ girigabbharā;</p>

<p rend="gathalast">Tato piva mahārāja, sace tvaṃ abhikaṅkhasi’’.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Paṭiggahitaṃ yaṃ dinnaṃ, sabbassa agghiyaṃ kataṃ;</p>

<p rend="gathalast">Nandassāpi nisāmetha, vacanaṃ so <note>yaṃ (sī.), yaṃ so (pī.)</note> pavakkhati.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘Ajjhāvaramhā nandassa, bhoto santikamāgatā;</p>

<p rend="gathalast">Suṇātu <note>suṇātu me (sī. syā.)</note> bhavaṃ vacanaṃ, nandassa parisāya ca’’.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Parosataṃ <pb ed="V" n="2.0055" /> jānapadā <note>janapadā (pī.)</note>, mahāsālā ca brāhmaṇā;</p>

<p rend="gatha2">Ime ca khattiyā sabbe, abhijātā yasassino;</p>

<p rend="gathalast">Bhavañca rājā manojo, anumaññantu me vaco.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Ye ca santi <note>ye vasanti (sī.), ye hi santi (pī.)</note> samītāro, yakkhāni idha massame;</p>

<p rend="gathalast">Araññe bhūtabhabyāni, suṇantu vacanaṃ mama.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Namo katvāna bhūtānaṃ, isiṃ vakkhāmi subbataṃ;</p>

<p rend="gathalast">So tyāhaṃ dakkhiṇā bāhu, tava kosiya sammato.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Pitaraṃ me janettiñca, bhattukāmassa me sato;</p>

<p rend="gathalast">Vīra puññamidaṃ ṭhānaṃ, mā maṃ kosiya vāraya.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Sabbhi hetaṃ upaññātaṃ, mametaṃ upanissaja;</p>

<p rend="gatha2">Uṭṭhānapāricariyāya, dīgharattaṃ tayā kataṃ;</p>

<p rend="gathalast">Mātāpitūsu puññāni, mama lokadado bhava.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Tatheva santi manujā, dhamme dhammapadaṃ vidū;</p>

<p rend="gathalast">Maggo <pb ed="T" n="2.0063" /> saggassa lokassa, yathā jānāsi tvaṃ ise.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Uṭṭhānapāricariyāya, mātāpitusukhāvahaṃ;</p>

<p rend="gathalast">Taṃ maṃ puññā nivāreti, ariyamaggāvaro naro’’.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Suṇantu <pb ed="M" n="2.0079" /> bhonto vacanaṃ, bhāturajjhāvarā mama;</p>

<p rend="gatha2">Kulavaṃsaṃ mahārāja, porāṇaṃ parihāpayaṃ;</p>

<p rend="gathalast">Adhammacārī jeṭṭhesu <note>yo jeṭṭho (sī.)</note>, nirayaṃ sopapajjati <note>so upapajjati (sī. syā. pī.)</note>.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Ye ca dhammassa kusalā, porāṇassa disampati;</p>

<p rend="gathalast">Cārittena ca sampannā, na te gacchanti duggatiṃ.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Mātāpitā ca bhātā ca, bhaginī ñātibandhavā;</p>

<p rend="gathalast">Sabbe jeṭṭhassa te bhārā, evaṃ jānāhi bhāradha <note>bhāratha (syā.)</note>.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Ādiyitvā garuṃ bhāraṃ, nāviko viya ussahe;</p>

<p rend="gathalast">Dhammañca nappamajjāmi, jeṭṭho casmi rathesabha’’.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Adhigamā <note>adhigatamhā (sī.), adhigamhā (syā.), adhigatamha (pī.)</note> tame ñāṇaṃ, jālaṃva jātavedato;</p>

<p rend="gathalast">Evameva no bhavaṃ dhammaṃ, kosiyo pavidaṃsayi.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Yathā udayamādicco, vāsudevo pabhaṅkaro;</p>

<p rend="gatha2">Pāṇīnaṃ pavidaṃseti, rūpaṃ kalyāṇapāpakaṃ;</p>

<p rend="gathalast">Evameva no bhavaṃ dhammaṃ, kosiyo pavidaṃsayi’’.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Evaṃ <pb ed="V" n="2.0056" /> me yācamānassa, añjaliṃ nāvabujjhatha;</p>

<p rend="gathalast">Tava paddhacaro <note>tava paṭṭhacaro (syā.), tava baddhañcaro (pī.), tavupaṭṭhacaro (ka.)</note> hessaṃ, vuṭṭhito paricārako’’.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Addhā nanda vijānāsi <note>pajānāsi (sī.)</note>, saddhammaṃ sabbhi desitaṃ;</p>

<p rend="gathalast">Ariyo <pb ed="T" n="2.0064" /> ariyasamācāro, bāḷhaṃ tvaṃ mama ruccasi.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘Bhavantaṃ vadāmi bhotiñca, suṇātha vacanaṃ mama;</p>

<p rend="gathalast">Nāyaṃ bhāro bhāramato <note>bhāramatto (sī. syā.)</note>, ahu mayhaṃ kudācanaṃ.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Taṃ maṃ upaṭṭhitaṃ santaṃ, mātāpitusukhāvahaṃ;</p>

<p rend="gathalast">Nando ajjhāvaraṃ katvā, upaṭṭhānāya yācati.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Yo ve icchati kāmena, santānaṃ brahmacārinaṃ;</p>

<p rend="gathalast">Nandaṃ vo varatha eko <note>nandaṃ vadatha eke (pī.)</note>, kaṃ nando upatiṭṭhatu’’.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘Tayā <pb ed="M" n="2.0080" /> tāta anuññātā, soṇa taṃ nissitā mayaṃ;</p>

<p rend="gathalast">Upaghātuṃ <note>upaghāyituṃ (sī.)</note> labhe nandaṃ, muddhani brahmacārinaṃ’’.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘Assatthasseva taruṇaṃ, pavāḷaṃ māluteritaṃ;</p>

<p rend="gathalast">Cirassaṃ nandaṃ disvāna, hadayaṃ me pavedhati.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Yadā suttāpi supine <note>suppante (syā. pī.)</note>, nandaṃ passāmi āgataṃ;</p>

<p rend="gathalast">Udaggā sumanā homi, nando no āgato ayaṃ.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Yadā ca paṭibujjhitvā, nandaṃ passāmi nāgataṃ;</p>

<p rend="gathalast">Bhiyyo āvisatī soko, domanassañcanappakaṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Sāhaṃ ajja cirassampi, nandaṃ passāmi āgataṃ;</p>

<p rend="gathalast">Bhattucca <note>bhattuñca (ka.)</note> mayhañca piyo, nando no pāvisī gharaṃ.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> ‘‘Pitupi nando suppiyo, yaṃ nando nappavase <note>pāvisī (pī.)</note> gharā <note>gharaṃ (syā. pī. ka.)</note>;</p>

<p rend="gathalast">Labhatū tāta nando taṃ, maṃ nando upatiṭṭhatu’’.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Anukampikā <pb ed="T" n="2.0065" /> patiṭṭhā ca, pubbe rasadadī ca no;</p>

<p rend="gathalast">Maggo saggassa lokassa, mātā taṃ varate ise.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Pubbe rasadadī gottī, mātā puññūpasaṃhitā;</p>

<p rend="gathalast">Maggo saggassa lokassa, mātā taṃ varate ise’’.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Ākaṅkhamānā puttaphalaṃ, devatāya namassati;</p>

<p rend="gathalast">Nakkhattāni ca pucchati, utusaṃvaccharāni ca.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Tassā utumhi nhātāya <note>utusinātāya (pī.)</note>, hoti gabbhassa vokkamo <note>gabbhassa’vakkamo (sī. syā. pī.)</note>;</p>

<p rend="gathalast">Tena dohaḷinī hoti, suhadā tena vuccati.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Saṃvaccharaṃ <pb ed="V" n="2.0057" /> vā ūnaṃ vā, pariharitvā vijāyati;</p>

<p rend="gathalast">Tena sā janayantīti, janetti <note>janettī (sī. syā. pī.)</note> tena vuccati.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Thanakhīrena <note>thanakkhīrena (sī.)</note> gītena, aṅgapāvuraṇena <note>aṅgapāpuraṇena (pī.)</note> ca;</p>

<p rend="gathalast">Rodantaṃ puttaṃ <note>eva (pī.)</note> toseti, tosentī tena vuccati.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Tato <pb ed="M" n="2.0081" /> vātātape ghore, mamaṃ katvā udikkhati;</p>

<p rend="gathalast">Dārakaṃ appajānantaṃ, posentī tena vuccati.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Yañca mātudhanaṃ hoti, yañca hoti pituddhanaṃ;</p>

<p rend="gathalast">Ubhayampetassa gopeti, api puttassa no siyā.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Evaṃ putta aduṃ putta, iti mātā vihaññati;</p>

<p rend="gatha2">Pamattaṃ paradāresu, nisīthe pattayobbane;</p>

<p rend="gathalast">Sāyaṃ puttaṃ anāyantaṃ, iti mātā vihaññati.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘Evaṃ kicchā bhato poso, mātu aparicārako;</p>

<p rend="gathalast">Mātari micchā caritvāna, nirayaṃ sopapajjati.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Evaṃ <pb ed="T" n="2.0066" /> kicchā bhato poso, pitu aparicārako;</p>

<p rend="gathalast">Pitari micchā caritvāna, nirayaṃ sopapajjati.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Dhanāpi dhanakāmānaṃ, nassati iti me sutaṃ;</p>

<p rend="gathalast">Mātaraṃ aparicaritvāna, kicchaṃ vā so nigacchati.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Dhanāpi dhanakāmānaṃ, nassati iti me sutaṃ;</p>

<p rend="gathalast">Pitaraṃ aparicaritvāna, kicchaṃ vā so nigacchati.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Ānando ca pamodo ca, sadā hasitakīḷitaṃ;</p>

<p rend="gathalast">Mātaraṃ paricaritvāna, labbhametaṃ vijānato.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Ānando ca pamodo ca, sadā hasitakīḷitaṃ;</p>

<p rend="gathalast">Pitaraṃ paricaritvāna, labbhametaṃ vijānato.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Dānañca peyyavajjañca <note>piyavācā ca (sī. syā. ka.)</note>, atthacariyā ca yā idha;</p>

<p rend="gatha2">Samānattatā <note>samānattā (pī.)</note> ca dhammesu, tattha tattha yathārahaṃ;</p>

<p rend="gathalast">Ete kho saṅgahā loke, rathassāṇīva yāyato.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Ete ca saṅgahā nāssu, na mātā puttakāraṇā;</p>

<p rend="gathalast">Labhetha mānaṃ pūjaṃ vā <note>pūjañca (pī.)</note>, pitā vā puttakāraṇā.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Yasmā ca saṅgahā <note>saṅgahe (dī. ni. 3.273; a. ni. 4.32) tadaṭṭhakathāyo oloketabbā</note> ete, sammapekkhanti <note>samavekkhanti (sī. syā. pī.) a. ni. 4.32</note> paṇḍitā;</p>

<p rend="gathalast">Tasmā mahattaṃ papponti, pāsaṃsā ca bhavanti te.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Brahmāti <pb ed="V" n="2.0058" /><pb ed="M" n="2.0082" /><note>brahmā hi (pī.)</note> mātāpitaro, pubbācariyāti vuccare;</p>

<p rend="gathalast">Āhuneyyā <pb ed="T" n="2.0067" /> ca puttānaṃ, pajāya anukampakā.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Tasmā hi ne namasseyya, sakkareyya ca paṇḍito;</p>

<p rend="gatha2">Annena atho <note>matho (pī.), atha (a. ni. 4.63; itivu. 106)</note> pānena, vatthena sayanena ca;</p>

<p rend="gathalast">Ucchādanena nhāpanena <note>nahāpanena (sī. pī.)</note>, pādānaṃ dhovanena ca.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Tāya naṃ pāricariyāya <note>paricariyāya (pī.)</note>, mātāpitūsu paṇḍitā;</p>

<p rend="gathalast">Idheva naṃ pasaṃsanti, pecca sagge pamodatī’’ti.</p>

<p rend="centre">Soṇanandajātakaṃ dutiyaṃ.</p>

<p rend="centre">Sattatinipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Atha sattatimamhi nipātavare, sabhāvantu kusāvatirājavaro;</p>

<p rend="gathalast">Atha soṇasunandavaro ca puna, abhivāsitasattatimamhi suteti.</p>
</body>
<back></back>
</text>
</TEI.2>