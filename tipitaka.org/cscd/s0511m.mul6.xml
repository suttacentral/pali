<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">7. Revatabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sumanassa aparena, revato nāma nāyako;</p>

<p rend="gathalast">Anūpamo asadiso, atulo uttamo jino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sopi dhammaṃ <pb ed="M" n="2.0332" /><pb ed="V" n="2.0318" /> pakāsesi, brahmunā abhiyācito;</p>

<p rend="gathalast">Khandhadhātuvavatthānaṃ, appavattaṃ bhavābhave.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tassābhisamayā tīṇi, ahesuṃ dhammadesane;</p>

<p rend="gathalast">Gaṇanāya na vattabbo, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Yadā arindamaṃ rājaṃ <note>rājānaṃ (ka.)</note>, vinesi revato muni;</p>

<p rend="gathalast">Tadā koṭisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sattāhaṃ paṭisallānā, vuṭṭhahitvā narāsabho;</p>

<p rend="gathalast">Koṭisataṃ naramarūnaṃ, vinesi uttame phale.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sannipātā <pb ed="T" n="2.0454" /> tayo āsuṃ, revatassa mahesino;</p>

<p rend="gathalast">Khīṇāsavānaṃ vimalānaṃ, suvimuttāna tādinaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Atikkantā gaṇanapathaṃ, paṭhamaṃ ye samāgatā;</p>

<p rend="gathalast">Koṭisatasahassānaṃ, dutiyo āsi samāgamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Yopi <note>yo so (syā. kaṃ. ka.)</note> paññāya asamo, tassa cakkānuvattako;</p>

<p rend="gathalast">So tadā byādhito āsi, patto jīvitasaṃsayaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tassa gilānapucchāya, ye tadā upagatā munī;</p>

<p rend="gathalast">Koṭisahassā arahanto, tatiyo āsi samāgamo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ tena samayena, atidevo nāma brāhmaṇo;</p>

<p rend="gathalast">Upagantvā revataṃ buddhaṃ, saraṇaṃ tassa gañchahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tassa sīlaṃ samādhiñca, paññāguṇamanuttamaṃ;</p>

<p rend="gathalast">Thomayitvā yathāthāmaṃ, uttarīyamadāsahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sopi <pb ed="P" n="0.0026" /> maṃ buddho byākāsi, revato lokanāyako;</p>

<p rend="gathalast">‘‘Aparimeyyito kappe, ayaṃ buddho bhavissati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna…pe… <pb ed="T" n="2.0455" /> hessāma sammukhā imaṃ’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tadāpi taṃ buddhadhammaṃ, saritvā anubrūhayiṃ;</p>

<p rend="gathalast">Āharissāmi taṃ dhammaṃ, yaṃ mayhaṃ abhipatthitaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Nagaraṃ <pb ed="M" n="2.0333" /> sudhaññavatī nāma <note>sudhammakaṃ nāma (sī.), sudhaññakaṃ nāma (syā.)</note>, vipulo nāma khattiyo;</p>

<p rend="gathalast">Vipulā nāma janikā, revatassa mahesino.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Cha <pb ed="V" n="2.0319" /> ca vassasahassāni <note>chabbassasahassāni (sī. syā.)</note>, agāraṃ ajjha so vasi;</p>

<p rend="gatha2">Sudassano ratanagghi, āveḷo ca vibhūsito;</p>

<p rend="gathalast">Puññakammābhinibbattā, tayo pāsādamuttamā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tettiṃsa ca sahassāni, nāriyo samalaṅkatā;</p>

<p rend="gathalast">Sudassanā nāma nārī, varuṇo nāma atrajo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nimitte caturo disvā, rathayānena nikkhami;</p>

<p rend="gathalast">Anūnasattamāsāni, padhānaṃ padahī jino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Brahmunā yācito santo, revato lokanāyako;</p>

<p rend="gathalast">Vatti cakkaṃ mahāvīro, varuṇārāme sirīghare.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Varuṇo <pb ed="T" n="2.0457" /> brahmadevo ca, ahesuṃ aggasāvakā;</p>

<p rend="gathalast">Sambhavo nāmupaṭṭhāko, revatassa mahesino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Bhaddā ceva subhaddā ca, ahesuṃ aggasāvikā;</p>

<p rend="gathalast">Sopi buddho asamasamo, nāgamūle abujjhatha.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Padumo kuñjaro ceva, ahesuṃ aggupaṭṭhikā;</p>

<p rend="gathalast">Sirīmā ceva yasavatī, ahesuṃ aggupaṭṭhikā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Uccattanena so buddho, asītihatthamuggato;</p>

<p rend="gathalast">Obhāseti disā sabbā, indaketuva uggato.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tassa sarīre nibbattā, pabhāmālā anuttarā;</p>

<p rend="gathalast">Divā vā yadi vā rattiṃ, samantā pharati yojanaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Saṭṭhivassasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Dassayitvā buddhabalaṃ, amataṃ loke pakāsayaṃ;</p>

<p rend="gathalast">Nibbāyi anupādāno, yathaggupādānasaṅkhayā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> So ca kāyo ratananibho, so ca dhammo asādiso;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Revato <pb ed="M" n="2.0334" /> yasadharo buddho, nibbuto so mahāpure;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Revatassa bhagavato vaṃso pañcamo.</p>
</body>
<back></back>
</text>
</TEI.2>