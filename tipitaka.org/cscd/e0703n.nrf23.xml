<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Catuvīsatima pariccheda</p>

<p rend="subhead">Dvebhātikayuddhaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Hatthassa <pb ed="M" n="0.0138" /> tharukammassa, kusalo katupāsano;</p>

<p rend="gathalast">So gāmaṇirājasuto, mahāgāme vasī tadā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Rājā rājasutaṃ tissaṃ, dīghavāpimhi vāsayi;</p>

<p rend="gathalast">Ārakkhituṃ janapadaṃ, sampanna balavāhanaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Kumāro gāmaṇikāle, sampassanto balaṃ sakaṃ;</p>

<p rend="gathalast">‘‘Yujjhissaṃ damiḷehī’’ti, piturañño kathāpayī.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Rājā taṃ anurakkhanto, ‘‘oragaṅgaṃ alaṃ’’ iti;</p>

<p rend="gathalast">Vāresi yāvatatiyaṃ, so tatheva kathāpayī.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Pitā me puriso honto, ne’vaṃ vakkhati teni’daṃ;</p>

<p rend="gathalast">Pilandhatūti pesesi, itthālaṅkāramassa so.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Rājā’ha tassa kujjhitvā, ‘‘karotha hemasaṅkhaliṃ;</p>

<p rend="gathalast">Tāya taṃ bandhayissāmi, nā’ññathā rakkhiyo hi so.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Palāyitvāna malayaṃ, kujjhitvā pituno agā;</p>

<p rend="gathalast">Duṭṭhattāyeva pitari, āhu taṃ duṭṭhagāmaṇi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Rājā’tha ārabhī kātuṃ, mahāmaṅgalacetiyaṃ;</p>

<p rend="gathalast">Niṭṭhite cetiye saṅghaṃ, sannipātayi bhūpati.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Dvādasā’suṃ sahassāni, bhikkhū cittalapabbatā;</p>

<p rend="gathalast">Tato tato dvādaseva, sahassāni samāgamuṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Katvāna cetiyamahaṃ, rājā saṅghassa sammukhā;</p>

<p rend="gathalast">Sabbe yodhe samānetvā, kāresi sapathaṃ tadā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Puttānaṃ kalahaṭṭhānaṃ, na gacchissāma no’’iti;</p>

<p rend="gathalast">Akaṃsu sapathaṃ sabbe, taṃ yuddhaṃ tena nāgamuṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Catusaṭṭhi vihāre so, kārāpetvā mahīpati;</p>

<p rend="gathalast">Tattakāneva vassāni, ṭhatvā maritahiṃ tadā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Rañño <pb ed="M" n="0.0139" /> sarīraṃ gāhetvā, channayānena rājini;</p>

<p rend="gathalast">Netvā tissa mahārāmaṃ, taṃ saṅghassa nivedayi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Sutvā tissakumāro taṃ, āgantvā dīghavāpito;</p>

<p rend="gathalast">Sarīrakiccaṃ kāretvā, sakkaccaṃ pituno sayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Mātaraṃ kaṇḍulaṃ hatthiṃ, ādiyitvā mahabbalo;</p>

<p rend="gathalast">Bhātubhayā dīghavāpiṃ, agamāsi lahuṃ tato.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Taṃ pavattiṃ nivedetuṃ, duṭṭhagāmaṇi santikaṃ;</p>

<p rend="gathalast">Lekhaṃ datvā visajjesuṃ, saccemaccā samāgatā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> So guttahālamāgantvā, tattha cāre visajjiya;</p>

<p rend="gathalast">Mahāgāmamupagantvā, sayaṃ rajje’bhisecayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Mātatthaṃ kaṇḍūlatthañca, bhātulekhaṃ visajjayi;</p>

<p rend="gathalast">Aladdhā yāvatatiyaṃ, yuddhāya samupāgami.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Ahu dvinnaṃ mahāyuddhaṃ, cūḷaṅgaṇiyapiṭṭhiyaṃ;</p>

<p rend="gathalast">Tattha nekasahassāni, patiṃsu rājino narā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rājā ca tissāmacco ca, vaḷavādīghutunikā;</p>

<p rend="gathalast">Tayoyeva palāyiṃsu, kumāro anubandhite.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ubhinnamantare bhikkhū, mantayiṃsu mahīdharaṃ;</p>

<p rend="gathalast">Taṃ disvā ‘‘bhikkhusaṅghassa, kammaṃ’’ iti nivatti so.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Kappakandaranajjāso, javamālititthamāgato;</p>

<p rend="gathalast">Rājā’ha tissamaccaṃ taṃ, ‘‘chātajjhattā mayaṃ’’iti.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Suvaṇṇasarake khitta-bhattaṃ nīharitassa so;</p>

<p rend="gathalast">Saṅghe datvā bhuñjanato, kāretvā catubhāgakaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Ghosehi kāla’’miccā’ha,</p>

<p rend="gatha2">Tisso kālamaghosayi;</p>

<p rend="gatha3">Suṇitvā dibbasotena,</p>

<p rend="gathalast">Rañño sakkhāya dāyako.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Thero piyaṅgu dīpaṭṭho, theraṃ tattha niyojayi;</p>

<p rend="gathalast">Tissaṃ kuṭumbikasutaṃ, so tattha nabhasā’gamā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Tassa tisso karāpatta-ādāyā’dāsi rājino;</p>

<p rend="gathalast">Saṅghassa bhāgaṃ sambhāgaṃ, rājā patte khipāpayi.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Sambhāgaṃ <pb ed="M" n="0.0140" /> khipi tisso ca, sambhāgaṃ vaḷavāpi ca;</p>

<p rend="gathalast">Na icchitassābhāgañca, tisso pattamhi pakkhipi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Bhattassa puṇṇapattaṃ taṃ, adātherassa bhūpati;</p>

<p rend="gathalast">Adā gotamatherassa, so gantvā nabhasā lahuṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Bhikkhūnaṃ bhuñjamānānaṃ, datvā ālopabhāgaso;</p>

<p rend="gathalast">Pañcasatānaṃ so thero, laddhehi tu tadantikā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Bhāgehi pattaṃ pūretvā, ākāse khipi rājino;</p>

<p rend="gathalast">Disvā’ gataṃ gahetvā taṃ, tisso bhojisi bhūpatiṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Bhuñjitvāna sayañjāpi, vaḷavañca abhojayi;</p>

<p rend="gathalast">Sattāhaṃ cumbaṭaṃ katvā, rājā pattaṃ visajjayi.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Gantvāna so mahāgāmaṃ, samādāya balaṃ puna;</p>

<p rend="gathalast">Saṭṭhisahassaṃ yuddhāya, gantvā yujjhi sabhātarā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Rājā vaḷavamāruyha, tisso kaṇḍūla hatthinaṃ;</p>

<p rend="gathalast">Dve bhātaro samāgañchuṃ, yujjhamānā raṇe tadā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Rājā kariṃ karitva’nto, vaḷavāmaṇḍalaṃ akā;</p>

<p rend="gathalast">Tathāpi chiddaṃ no disvā, laṅghā petuṃ matiṃakā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Vaḷavaṃ laṅghayitvāna, hatthinaṃ bhātiko’pari;</p>

<p rend="gathalast">Tomaraṃ khipi cammaṃva, yathā chijjati piṭṭhiyaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Anekāni sahassāni, kumārassa narātahiṃ;</p>

<p rend="gathalast">Patiṃsu yuddhe yujjhantā, bhijja ceva mahabbalaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Ārohakassa vekallā, itthī maṃ laṅghayī’’iti;</p>

<p rend="gathalast">Kuddhokarī taṃ cālento, rukkhameka mupāgami.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Kumāro āruhī rukkhaṃ, hatthī sāmimupāgami;</p>

<p rend="gathalast">Tamāruyha palāyantaṃ, kumāro manubandhi so.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Pavisitvā vihāraṃ so, mahāthera gharaṃgato;</p>

<p rend="gathalast">Nipajjaheṭṭhā mañcassa, kumāro bhātunobhayā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Pasārayi mahāthero, cīvaraṃ tattha mañcake;</p>

<p rend="gathalast">Rājā anupadaṃ gantvā, ‘‘kuhiṃ tisso’’ti pucchatha.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Mañce <pb ed="M" n="0.0141" /> tattha mahārāja’’, iti thero avoca taṃ;</p>

<p rend="gathalast">Heṭṭhā mañceti jānitvā, tato nikkhamma bhūpati.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Samantato vihārassa, rakkhaṃ kārayi taṃ pana;</p>

<p rend="gathalast">Pañcakamhi nipajjetvā, datvā upari cīvaraṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Mañcapādesu gaṇhitvā, cattāro daharā yatī;</p>

<p rend="gathalast">Matabhikkhuniyāmena, kumāraṃ bahi nīharuṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Nīyamānantu taṃ ñatvā, idha māha mahīpati;</p>

<p rend="gathalast">‘‘Tissa tvaṃ kuladevatānaṃ, sīse hutvāna niyyāsi.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Balakkārena gahaṇaṃ, kuladevehi natthi me;</p>

<p rend="gathalast">Guṇaṃ tvaṃ kuladevānaṃ, sareyyāsi kadācipi’’.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Tatoyeva mahāgāmaṃ, agamāsi mahīpati;</p>

<p rend="gathalast">Āṇāpesi ca tattheva, mātaraṃ mātugāravo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> [Vassāni aṭṭhasaṭṭhiṃso, aṭṭhā dhammaṭṭhamānaso;</p>

<p rend="gathalast">Aṭṭhasaṭṭhivihāre ca, kārāpesi mahīpati.]</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Nikkhāmito so bhikkhūhi, tissorāja suto pana;</p>

<p rend="gathalast">Dīghavāpiṃ tatoyeva, agama’ññataro viya.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Kumāro godhagattassa, tissatherassa āha so;</p>

<p rend="gathalast">‘‘Sāparādho ahaṃ bhante, khamāpessāmi bhātaraṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Veyyāvaccakarā kāraṃ, tissaṃ pañcasatāni ca;</p>

<p rend="gathalast">Bhikkhunamādiyitvā so, thero rāja mupāgami.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Rājaputtaṃ ṭhapetvāna, thero sopāna matthake;</p>

<p rend="gathalast">Sasaṅgho pāvisi saddho, nisīdāviya bhūmipo.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Upānayī yāguādiṃ, thero pattaṃ vidhesiso;</p>

<p rend="gathalast">‘‘Kinti vutto’bravi tissaṃ, ādāya agatā’’iti.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Kuhiṃ coro’’ti vutto ca, ṭhitaṭhānaṃ nivedayi;</p>

<p rend="gathalast">Vihāradevī gantvāna, chādiyaṭhāsi puttaka.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Rājā’ha <pb ed="M" n="0.0142" /> theraṃ ‘‘ñāto vo,</p>

<p rend="gatha2">Dāsabhāvo idāni no;</p>

<p rend="gatha3">Sāmaṇeraṃ pesayetha,</p>

<p rend="gathalast">Tumhe me sattavassikaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Janakkhayaṃ vināyeva, kalaho na bhaveyya no;</p>

<p rend="gathalast">Rājā saṅghassa doseso, bhaṃghe daṇḍaṃ karissati.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Hessatā’gatakiccā vo,</p>

<p rend="gatha2">Yāgādiṃ gaṇhāthāti so;</p>

<p rend="gatha3">Datvā taṃ bhikkhusaṅghassa,</p>

<p rend="gathalast">Pakkositvāna bhātaraṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Tattheva saṅghamajjhamhi, nisinno bhātarā saha;</p>

<p rend="gathalast">Bhuñjitvā ekatoyeva, bhikkhu saṅghaṃ visajjayi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Sassakammāni kāretuṃ, tissaṃ tattheva pāhiṇi;</p>

<p rend="gathalast">Sayampi bheriṃ cāretvā, sassakammāni kārayi.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Iti veramanekavikappacitaṃ,</p>

<p rend="gatha2">Samayanti bahuṃ api sappurisaṃ;</p>

<p rend="gatha3">Iti cintiya kohi naro matimā,</p>

<p rend="gathalast">Na bhaveyya paresu susanta manoti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dvebhātikayuddhaṃ nāma</p>

<p rend="centre">Catuvīsatimo paricchedo.</p>
</body>
<back></back>
</text>
</TEI.2>