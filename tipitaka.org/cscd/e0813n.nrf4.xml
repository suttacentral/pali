<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Taddhitakaṇḍa</p>

<p rend="title">Apaccataddhita</p>

<p rend="bodytext" n="232"><hi rend="paranum">232</hi><hi rend="dot">.</hi><hi rend="bold">Vāṇapacce.</hi></p>

<p rend="bodytext">Chaṭṭhantā <pb ed="M" n="0.0200" /> saddā ‘‘tassāpacca’’miccasmiṃ atthe ṇo vā hoti. Vāti vākyatthaṃ. Ṇenevāpaccatthassa vuttattā apaccasaddāppayogo.</p>

<p rend="bodytext">‘‘Tesaṃ vibhatyā’’ do tesaṃgahaṇena vibhattilopo. Tathottaratra.</p>

<p rend="bodytext">‘‘Tesaṃ ṇo lopaṃ’’ti paccayānaṃ ṇassa lopo.</p>

<p rend="bodytext">‘‘Vuddhādisarassa vā saṃyogantassa saṇe ce’’ti saṇakāre pare asaṃyogantassādisarassa vuddhi.</p>

<p rend="bodytext">Tassāpaniyame –</p>

<p rend="bodytext"><hi rend="bold">Ayuvaṇṇānañcāyo vuddhi</hi>.</p>

<p rend="bodytext">Akārivaṇṇuvaṇṇānaṃ āeovuddhiyo honti, casaddena kvaci na.</p>

<p rend="bodytext">Saralopādi, taddhitattā nāmamiva kate syādi.</p>

<p rend="bodytext">Taddhitābhidheyyaliṅga–vibhattivacanā <pb ed="M" n="0.0202" /> siyuṃ.</p>

<p rend="bodytext">Samūhabhāvajā bhīyo, sakatthe ṇyo napuṃsake.</p>

<p rend="bodytext">Tā tutthiyaṃ nipātā te, dhāmithaṃpaccayantakā.</p>

<p rend="bodytext">Vasiṭṭhassāpaccaṃ <pb ed="M" n="0.0203" /> poso vāsiṭṭho, itthī vāsiṭṭhī, napuṃsakaṃ vāsiṭṭhaṃ. Vikappavidhānato taddhitena samāsassāccantaṃ bādhāyā bhāvā vasiṭṭhā paccantipi hoti.</p>

<p rend="bodytext">Napuṃsakena vāpīti, saddasatthavidū viduṃ.</p>

<p rend="bodytext" n="233"><hi rend="paranum">233</hi><hi rend="dot">.</hi> Vā <pb ed="M" n="0.0205" /> apacceti cādhikāro.</p>

<p rend="bodytext"><hi rend="bold">Ṇāyana ṇāna vacchādito</hi>.</p>

<p rend="bodytext">Vacchādito gottagaṇato ṇāyano ṇāno ca vā hoti.</p>

<p rend="bodytext">Apaccaṃ paputtappabhuti gottaṃ. Kaccassāpaccaṃ kaccāyano, kaccāno vā. Saṃyogantattā na vuddhi.</p>

<p rend="bodytext" n="234"><hi rend="paranum">234</hi><hi rend="dot">.</hi> ‘‘Ṇeyyo <pb ed="M" n="0.0206" /> kattikādīhī’’ti ṇeyyo, vinatāya apaccaṃ venateyyo vinateyyo vā. Na pakkhe vuddhi, ṇeyyoti yogavibhāgena ‘‘tassa dīyate’’ tyatthepi ṇeyyo, dakkhiṇā dīyate yassa so dakkhiṇeyyo.</p>

<p rend="bodytext" n="235"><hi rend="paranum">235</hi><hi rend="dot">.</hi><hi rend="bold">Ato ṇi vā.</hi></p>

<p rend="bodytext">Akārantato <pb ed="M" n="0.0207" /> apacce ṇi vā hoti, puna vāsaddena ṇiko, akārantā anakārantā ca bopi.</p>

<p rend="bodytext">Dakkhi, sakyaputtiko, maṇḍabbo, bhātubbo. Dvittaṃ.</p>

<p rend="bodytext" n="236"><hi rend="paranum">236</hi><hi rend="dot">.</hi> ‘‘Ṇavo <pb ed="M" n="0.0208" /> pagvādīhī’’ ti ṇavo. Manuno apaccaṃ māṇavo.</p>

<p rend="bodytext" n="237"><hi rend="paranum">237</hi><hi rend="dot">.</hi> ‘‘Ṇera <pb ed="M" n="0.0209" /> vidhavādito’’ti ṇero, sāmaṇero.</p>

<p rend="title">Saṃsaṭṭhādianekatthataddhita</p>

<p rend="bodytext" n="238"><hi rend="paranum">238</hi><hi rend="dot">.</hi> ‘‘Yena <pb ed="M" n="0.0210" /> vā saṃsaṭṭhaṃ tarati carati vahati ṇiko’’ti ṇiko. Vākārena nekatthenekapaccayā ca. Ghatena saṃsaṭṭho ghātiko, odano. Uḷūpena taratīti oḷūpiko, uḷūpiko vā, na pakkhe vuddhi.</p>

<p rend="bodytext">Sakaṭena caratīti sākaṭiko. Sīsena vahatīti sīsiko, na vuddhi.</p>

<p rend="bodytext">Itthiliṅgato eyyako, ṇako ca. Campāyaṃ jāto campeyyako. Evaṃ bārāṇaseyyako. Ṇako – kusinārāyaṃ vasatīti kosinārako. Janapadato ṇako ca – magadhesu vasati, tesaṃ issaro vā māgadhako.</p>

<p rend="bodytext">Tajjātiyā <pb ed="M" n="0.0212" /> visiṭṭhatthe ājānīyo. Assajātiyā visiṭṭho assājānīyo. Ño - agganti jānitabbaṃ aggaññaṃ, dvittaṃ.</p>

<p rend="bodytext" n="239"><hi rend="paranum">239</hi><hi rend="dot">.</hi><hi rend="bold">Tamadhīte tena katādisannidhānaniyogasippabhaṇḍa jīvikatthesu ca.</hi></p>

<p rend="bodytext">Taṃ <pb ed="M" n="0.0213" /> adhīte iccādīsvatthesu ādisaddena hatādīsu ca ṇiko vā hoti. Abhidhammamadhīteti ābhidhammiko, abhidhammiko vā, na pakkhe vuddhi. Vacasā kataṃ kammaṃ vācasikaṃ. Evaṃ mānasikaṃ, ettha –</p>

<p rend="bodytext">‘‘Sa <pb ed="M" n="0.0214" /> sare vāgamo’’tīhānuvattitādisaddena sāgamo.</p>

<p rend="bodytext">Sarīre sannidhānā vedanā sārīrikā. Dvāre niyutto dovāriko, ettha- ‘‘māyūnamāgamo ṭhāne’’ti vakārato pubbe okārāgamo.</p>

<p rend="bodytext"><hi rend="bold">Sippa</hi>nti <pb ed="M" n="0.0215" /> gītādikalā, vīṇā assa sippanti veṇiko, atra vīṇeti vīṇāvādanaṃ. Gandho assa bhaṇḍanti gandhiko, mage hantvā jīvatīti māgaviko, vakārāgamo. Jālena hato jāliko, suttena baddho suttiko, cāpo assa āyudhanti cāpiko, vāto assa ābādho atthīti vā vātiko, buddhe pasanno buddhiko, vatthena kītaṃ bhaṇḍaṃ vatthikaṃ.</p>

<p rend="bodytext">Kumbho <pb ed="M" n="0.0217" /> assa parimāṇaṃ, ta marahati, tesaṃ rāsi vā kumbhiko. Akkhena dibbatīti akkhiko, magadhesu vasati, jātoti vā māgadhiko iccādi.</p>

<p rend="bodytext" n="240"><hi rend="paranum">240</hi><hi rend="dot">.</hi><hi rend="bold">Ṇa rāgā tena rattaṃ tassedamaññatthesu ca.</hi></p>

<p rend="bodytext">Tena <pb ed="M" n="0.0218" /> rattaṃ tyādyatthesu ṇo vā hoti. Kasāvena rattaṃ kāsāvaṃ.</p>

<p rend="bodytext">Evaṃ <pb ed="M" n="0.0219" /> nīlaṃ pītamiccādi. Na vuddhi, mahisassa idaṃ māhisaṃ, siṅgaṃ.</p>

<p rend="bodytext">Evaṃ <pb ed="M" n="0.0220" /> rājaporisaṃ, ettha ‘‘ayuvaṇṇānañcā’’ do puna vuddhiggahaṇena uttarapadassa vuddhi. Magadhehi āgato, tatra jāto, tesaṃ issaro, te assa nivāsoti vā māgadho, kattikādīhi yutto kattiko, māso.</p>

<p rend="bodytext">Buddho <pb ed="M" n="0.0222" /> assa devatāti buddho. Byākaraṇaṃ avecca adhīteti veyyākaraṇo. Ettha ‘‘māyūnamā’’dinā yakārato pubbe e āgamo, yassa dvittaṃ. Sagarehi nibbatto sāgaroiccādi.</p>

<p rend="bodytext" n="241"><hi rend="paranum">241</hi><hi rend="dot">.</hi><hi rend="bold">Jātādīnamimiyā ca.</hi></p>

<p rend="bodytext">Jātādīsu <pb ed="M" n="0.0224" /> imo iyo ca hoti, casaddena kiyo ca. Pacchā jāto pacchimo, manussajātiyā jāto manussajātiyo. Ante niyutto antimo, antiyo.</p>

<p rend="bodytext">Evaṃ andhakiyo. Putto assa atthīti puttimo, puttiyo. Evaṃ kappiyo.</p>

<p rend="bodytext" n="242"><hi rend="paranum">242</hi><hi rend="dot">.</hi> ‘‘Tadassaṭṭhānamīyo <pb ed="M" n="0.0225" /> ce’’ti īyo, cakārena hitādyatthepi, bandhanassa ṭhānaṃ bandhanīyaṃ, caṅkamanassa hitaṃ caṅkamanīyaṃ.</p>

<p rend="bodytext" n="243"><hi rend="paranum">243</hi><hi rend="dot">.</hi> ‘‘Ālu <pb ed="M" n="0.0226" /> tabbahule’’ti ālu. Abhijjhābahulo abhijjhālu.</p>

<p rend="title">Visesataddhita</p>

<p rend="bodytext" n="244"><hi rend="paranum">244</hi><hi rend="dot">.</hi><hi rend="bold">Visese taratamissikiyiṭṭhā.</hi></p>

<p rend="bodytext">Atisayatthe tarādayo honti.</p>

<p rend="bodytext">Ayametesaṃ <pb ed="M" n="0.0227" /> atisayena pāpoti pāpataro, pāpatamo, pāpissiko, pāpiyo, pāpiṭṭho vā.</p>

<p rend="bodytext">‘‘Vuddhassa <pb ed="M" n="0.0228" /> jo iyiṭṭhesū’’ti vuddhassa jādese – ‘‘saralopā’’do pakatiggahaṇena pakatyabhāvā issa e. Jeyyo, jeṭṭho.</p>

<p rend="bodytext">Evaṃ ‘‘pasatthassa so ce’’ti sādese seyyo, seṭṭho.</p>

<p rend="title">Assatthitaddhita</p>

<p rend="bodytext" n="245"><hi rend="paranum">245</hi><hi rend="dot">.</hi> ‘‘Tadassatthīti <pb ed="M" n="0.0230" /> vī ce’’ti vī. Medhā assa atthīti medhāvī.</p>

<p rend="bodytext" n="246"><hi rend="paranum">246</hi><hi rend="dot">.</hi> Evaṃ <pb ed="M" n="0.0231" /> ‘‘tapādito sī’’ti sī, dvittaṃ, tapassī.</p>

<p rend="bodytext" n="247"><hi rend="paranum">247</hi><hi rend="dot">.</hi> ‘‘Daṇḍādito <pb ed="M" n="0.0232" /> ika ī’’ti iko, ī ca. Daṇḍiko, daṇḍī.</p>

<p rend="bodytext" n="248"><hi rend="paranum">248</hi><hi rend="dot">.</hi> ‘‘Guṇādito vantū’’ti vantu. Guṇavā, paññavā. Yadādinā rasso.</p>

<p rend="bodytext" n="249"><hi rend="paranum">249</hi><hi rend="dot">.</hi> ‘‘Satyādīhi <pb ed="M" n="0.0233" /> mantū’’ti mantu. Satimā, bhānumā.</p>

<p rend="bodytext" n="250"><hi rend="paranum">250</hi><hi rend="dot">.</hi> ‘‘Āyussukārāsmantumhī’’ti <pb ed="M" n="0.0235" /> ussa asa. Āyasmā.</p>

<p rend="bodytext" n="251"><hi rend="paranum">251</hi><hi rend="dot">.</hi> ‘‘Saddhādito ṇa’’ iti ṇo. Saddho.</p>

<p rend="bodytext" n="252"><hi rend="paranum">252</hi><hi rend="dot">.</hi> ‘‘Tappakativacane <pb ed="M" n="0.0236" /> mayo’’ti mayo. Suvaṇṇena pakataṃ sovaṇṇamayaṃ, suvaṇṇamayaṃ vā. Pakkhe - yadādinā vuddhi.</p>

<p rend="bodytext"><hi rend="bold">Etesamo lope</hi>.</p>

<p rend="bodytext">Vibhattilope manādīnamantassa o hoti. Manomayaṃ.</p>

<p rend="title">Saṅkhyātaddhita</p>

<p rend="bodytext" n="253"><hi rend="paranum">253</hi><hi rend="dot">.</hi> Saṅkhyāpūraṇe <pb ed="M" n="0.0237" /> tyadhikāro.</p>

<p rend="bodytext">‘‘Dvitīhi tiyo’’ti tiyo, ‘‘tiye dutāpi ce’’ti dvitīnaṃ dutā. Dvinnaṃ pūraṇo dutiyo, evaṃ tatiyo.</p>

<p rend="bodytext" n="254"><hi rend="paranum">254</hi><hi rend="dot">.</hi> ‘‘Catucchehi thaṭhā’’ti thaṭhā. Catuttho, chaṭṭho.</p>

<p rend="bodytext" n="255"><hi rend="paranum">255</hi><hi rend="dot">.</hi><hi rend="bold">Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.</hi></p>

<p rend="bodytext">Catuttha <pb ed="M" n="0.0238" /> dutiya tatiyānaṃ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.</p>

<p rend="bodytext">Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.</p>

<p rend="bodytext" n="256"><hi rend="paranum">256</hi><hi rend="dot">.</hi> ‘‘Saṅkhyāpūraṇe <pb ed="M" n="0.0239" /> mo’’ti mo, pañcamo. Itthiyaṃ pañcannaṃ pūraṇī pañcamī.</p>

<p rend="bodytext">Eko ca dasa cāti dvande kate –</p>

<p rend="bodytext"><hi rend="bold">Dvekaṭṭhānamākāro vā</hi>.</p>

<p rend="bodytext">Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṃ dvādasa.</p>

<p rend="bodytext">Yadādinā tissa teādese ‘‘ekādito dassa ra saṅkhyāne’’ti dasasadde dassa ro. Terasa.</p>

<p rend="bodytext" n="257"><hi rend="paranum">257</hi><hi rend="dot">.</hi> ‘‘Catūpapadassa <pb ed="M" n="0.0241" /> lopo tuttarapadādicassa cucopi navā’’ti catusadde tussa lopo cassa cu ca. Cuddasa.</p>

<p rend="bodytext">‘‘Dase so niccañce’’ti chassa soādese – ‘‘ḷa darānaṃ’’ti dasasadde dassa ḷo. Soḷasa, aṭṭhārasa.</p>

<p rend="bodytext" n="258"><hi rend="paranum">258</hi><hi rend="dot">.</hi> ‘‘Vīsati <pb ed="M" n="0.0242" /> dasesu bā dvissa tū’’ti dvissa bā. Bāvīsati, ekādasannaṃ pūraṇo ekādasamo.</p>

<p rend="bodytext" n="259"><hi rend="paranum">259</hi><hi rend="dot">.</hi> ‘‘Ekādito dasassī’’ti itthiyaṃ ī. Ekādasī iccādi.</p>

<p rend="bodytext">‘‘Dvādito konekatthe ce’’ti ko, dve parimāṇāni asseti dvikaṃ. Evaṃ tikādi.</p>

<p rend="bodytext" n="260"><hi rend="paranum">260</hi><hi rend="dot">.</hi> ‘‘Samūhatthe <pb ed="M" n="0.0243" /> kaṇṇā’’ti kaṇa ca, ṇo ca. Manussānaṃ samūho mānussako, mānusso vā.</p>

<p rend="bodytext">Ṇe kate – ‘‘jhalānamiyuvā sare vā’’ tīha vākārena issa ayādese – dvayaṃ, tayaṃ. Evaṃ ‘‘gāmajanabandhusahāyādīhi tā’’ti tā. Gāmatā, nāgaratā.</p>

<p rend="title">Bhāvataddhita</p>

<p rend="bodytext" n="261"><hi rend="paranum">261</hi><hi rend="dot">.</hi><hi rend="bold">Ṇyattatā bhāve tu.</hi></p>

<p rend="bodytext">Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> Hontyasmā <pb ed="M" n="0.0245" /> saddañāṇāni,</p>

<p rend="gatha2">Bhāvo sā saddavuttiyā;</p>

<p rend="gatha3">Nimittabhūtaṃ nāmañca,</p>

<p rend="gathalast">Jāti dabbaṃ kriyā guṇo.</p>

<p rend="bodytext" n="263"><hi rend="paranum">263</hi><hi rend="dot">.</hi> Yathā <pb ed="M" n="0.0246" /> – candassa bhāvo candattaṃ. Iha nāmavasā candasaddo candaddabbe vattate, nimittassa rūpānugatañca ñāṇaṃ. Evaṃ manussattanti manussajātivasā. Yadādinā īssa rasse – daṇḍittanti daṇḍaddabbasambandhā. Pācakattanti pacanakriyāsambandhā. Nīlattanti nīlaguṇavasā.</p>

<p rend="bodytext">Evaṃ ṇyādīsupi yathāyogaṃ ñeyyaṃ. Ṇyo.</p>

<p rend="bodytext"><hi rend="bold">Avaṇṇo ye lopañca</hi>.</p>

<p rend="bodytext">Ye <pb ed="M" n="0.0247" /> pare avaṇṇo lupyate, cakārena ikāropi.</p>

<p rend="bodytext">Yavataṃ talaṇadakārānaṃ byañjanāni calaña jakāratta’’nti yakārayuttānaṃ tādīnaṃ cādayo, kāraggahaṇena sakapabhamādito parayakārassa pubbena saha kvaci pubbarūpañca, dvittaṃ. Paṇḍiccaṃ, kosallaṃ, sāmaññaṃ, sohajjaṃ, porissaṃ, nepakkaṃ, sāruppaṃ, osabbhaṃ, opammaṃ.</p>

<p rend="bodytext"><hi rend="bold">Āttañca</hi>.</p>

<p rend="bodytext">Iuiccetesaṃ ā hoti, rikārāgamo ca ṭhāne.</p>

<p rend="bodytext">Saralopādinā ilopo. Isino bhāvo.</p>

<p rend="bodytext">Ārissaṃ <pb ed="M" n="0.0248" />. Evaṃ mudutā, arahatā, ntassa yadādinā lopo.</p>

<p rend="bodytext">Puthujjanattanaṃ, akiñcanameva ākiñcaññaṃ, kuṇḍaniyā apaccaṃ koṇḍañño, ettha vuddhādo vākārena saṃyogantassāpi vuddhi.</p>

<p rend="bodytext">Padāya <pb ed="M" n="0.0250" /> hitaṃ pajjaṃ, dhanāyaṃ saṃvattanikaṃ dhaññaṃ, satito sambhūtaṃ saccaṃ, ilopo, tīsu na vuddhi. Devo eva devatā.</p>

<p rend="bodytext" n="264"><hi rend="paranum">264</hi><hi rend="dot">.</hi> ‘‘Ṇa <pb ed="M" n="0.0251" /> visamādīhī’’ti bhāve ṇo. Vesamaṃ. Ujuno bhāvo ajjavaṃ. Ettha ussa ātte parūkārassa yadādinā avo.</p>

<p rend="bodytext" n="265"><hi rend="paranum">265</hi><hi rend="dot">.</hi> ‘‘Ramaṇīyādito <pb ed="M" n="0.0252" /> kaṇti kaṇa. Mānaññakaṃ.</p>

<p rend="title">Abyayataddhita</p>

<p rend="bodytext" n="266"><hi rend="paranum">266</hi><hi rend="dot">.</hi> ‘‘Vibhāge <pb ed="M" n="0.0254" /> dhā ce’’ti dhā, cakārena soppaccayo ca. Ekena vibhāgena ekadhā, nipātattā silopo. Padavibhāgena padaso.</p>

<p rend="bodytext" n="267"><hi rend="paranum">267</hi><hi rend="dot">.</hi> ‘‘Sabbanāmehi pakāravacane tu thā’’ti thā. Tukārena thattā ca. Sabbo pakāro, sabbena pakārena vā sabbathā. Evaṃ aññathattā.</p>

<p rend="bodytext" n="268"><hi rend="paranum">268</hi><hi rend="dot">.</hi> ‘‘Kimimehi <pb ed="M" n="0.0255" /> tha’’nti thaṃ, kādese-kathaṃ. Iādese-itthaṃ, thanti yogavibhāgena thaṃ-bahutthaṃ.</p>

<p rend="bodytext" n="269"><hi rend="paranum">269</hi><hi rend="dot">.</hi> Amalinaṃ malinaṃ karotītyādyatthe-abhūtatabbhāve gamyamāne karabhūyoge sati nāmato yadādinā īppaccayo, malinīkaroti setaṃ. Abhasmano bhasmano karaṇanti bhasmīkaraṇaṃ kaṭṭhassa. Amalino malino bhavatīti malinībhavati seto. Īppaccayantopi nipāto. Abhūtatabbhāveti kiṃ, ghaṭaṃ karoti, ghaṭo bhavati.</p>

<p rend="bodytext">Karabhūyogeti <pb ed="M" n="0.0256" /> kiṃ, amalino malino jāyate.</p>

<p rend="bodytext">Avatthāvatovatthayā, bhūtassaññāya vatthuno.</p>

<p rend="bodytext">Tāyāvatthāya bhavanaṃ, abhūtatabbhavaṃ viduṃ.</p>

<p rend="bodytext">Taddhito.</p>
</body>
<back></back>
</text>
</TEI.2>