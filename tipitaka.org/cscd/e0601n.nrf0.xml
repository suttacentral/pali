<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="chapter">Namakkārapāḷi</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sugataṃ <pb ed="M" n="0.0001" /> sugataṃ seṭṭhaṃ, kusalaṃkusalaṃ jahaṃ;</p>

<p rend="gathalast">Amataṃ amataṃ santaṃ, asamaṃ asamaṃ dadaṃ.</p>

<p rend="gatha1">Saraṇaṃ saraṇaṃ lokaṃ, araṇaṃ araṇaṃ karaṃ;</p>

<p rend="gathalast">Abhayaṃ abhayaṃ ṭhānaṃ, nāyakaṃ nāyakaṃ name.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Nayanasubhagakāyaṅgaṃ,</p>

<p rend="gatha2">Madhuravarasaropetaṃ;</p>

<p rend="gatha3">Amitaguṇagaṇādhāraṃ,</p>

<p rend="gathalast">Dasabalamatulaṃ vande.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yo buddho dhitimāññadhārako,</p>

<p rend="gatha2">Saṃsāre anubhosi kāyikaṃ;</p>

<p rend="gatha3">Dukkhaṃ cetasikañca lokato,</p>

<p rend="gathalast">Taṃ vande naradevamaṅgalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Bāttiṃsatilakkhaṇacitradehaṃ,</p>

<p rend="gatha2">Dehajjutiniggatapajjalantaṃ;</p>

<p rend="gatha3">Paññādhitisīlaguṇoghavindaṃ,</p>

<p rend="gathalast">Vande munimantimajātiyuttaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Pātodayaṃ bāladivākaraṃva,</p>

<p rend="gatha2">Majjhe yatīnaṃ lalitaṃ sirīhi;</p>

<p rend="gatha3">Puṇṇindusaṅkāsamukhaṃ anejaṃ,</p>

<p rend="gathalast">Vandāmi sabbaññumahaṃ munindaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Upetapuñño <pb ed="M" n="0.0002" /> varabodhimūle,</p>

<p rend="gatha2">Sasenamāraṃ sugato jinitvā;</p>

<p rend="gatha3">Abojjhi bodhiṃ aruṇodayamhi,</p>

<p rend="gathalast">Namāmi taṃ mārajinaṃ abhaṅgaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Rāgādichedāmalañāṇakhaggaṃ,</p>

<p rend="gatha2">Satīsamaññāphalakābhigāhaṃ;</p>

<p rend="gatha3">Sīloghalaṅkāravibhūsitaṃ taṃ,</p>

<p rend="gathalast">Namāmibhiññāvaramiddhupetaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Dayālayaṃ sabbadhi dukkaraṃ karaṃ,</p>

<p rend="gatha2">Bhavaṇṇavātikkamamaggataṃ gataṃ;</p>

<p rend="gatha3">Tilokanāthaṃ susamāhitaṃ hitaṃ,</p>

<p rend="gathalast">Samantacakkhuṃ paṇamāmi taṃmitaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tahiṃ tahiṃ pāramisañcayaṃ cayaṃ,</p>

<p rend="gatha2">Gataṃ gataṃ sabbhi sukhappadaṃ padaṃ;</p>

<p rend="gatha3">Narānarānaṃ sukhasambhavaṃ bhavaṃ,</p>

<p rend="gathalast">Namānamānaṃ jinapuṅgavaṃ gavaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Maggaṅganāvaṃ munidakkhanāviko,</p>

<p rend="gatha2">Īhāphiyaṃ ñāṇakarena gāhako;</p>

<p rend="gatha3">Āruyha yo tāya bahū bhavaṇṇavā,</p>

<p rend="gathalast">Tāresi taṃ buddhamaghappahaṃ name.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Samatiṃsatipāramisambharaṇaṃ,</p>

<p rend="gatha2">Varabodhidume catusaccadasaṃ;</p>

<p rend="gatha3">Varamiddhigataṃ naradevahitaṃ,</p>

<p rend="gathalast">Tibhavūpasamaṃ paṇamāmi jinaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Satapuññajalakkhaṇikaṃ virajaṃ,</p>

<p rend="gatha2">Gaganūpamadhiṃ dhitimerusamaṃ;</p>

<p rend="gatha3">Jalajūpamasītalasīlayutaṃ,</p>

<p rend="gathalast">Pathavīsahanaṃ paṇamāmi jinaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Yo <pb ed="M" n="0.0003" /> buddho sumati dive divākarova,</p>

<p rend="gatha2">Sobhanto ratijanane silāsanamhi;</p>

<p rend="gatha3">Āsīno sivasukhadaṃ adesi dhammaṃ,</p>

<p rend="gathalast">Devānaṃ tamasadisaṃ namāmi niccaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Yo pādapaṅkajamuduttalarājikehi,</p>

<p rend="gatha2">Lokehi tīhivikalehi nirākulehi;</p>

<p rend="gatha3">Sampāpuṇe nirupameyyatameva nātho,</p>

<p rend="gathalast">Taṃ sabbalokamahitaṃ asamaṃ namāmi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Buddhaṃ narānarasamosaraṇaṃ dhitattaṃ,</p>

<p rend="gatha2">Paññāpadīpajutiyā vihatandhakāraṃ;</p>

<p rend="gatha3">Atthābhikāmanaradevahitāvahaṃ taṃ,</p>

<p rend="gathalast">Vandāmi kāruṇikamaggamanantañāṇaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Akhilaguṇanidhāno yo munindopagantvā,</p>

<p rend="gatha2">Vanamisipatanavhaṃ saññatānaṃ niketaṃ;</p>

<p rend="gatha3">Tahimakusalachedaṃ dhammacakkaṃ pavatto,</p>

<p rend="gathalast">Tamatulamabhikantaṃ vandaneyyaṃ namāmi.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Suciparivāritaṃ surucirappabhāhi rattaṃ,</p>

<p rend="gatha2">Sirivisarālayaṃ gupitamindriyehupetaṃ;</p>

<p rend="gatha3">Ravisasimaṇḍalappabhutilakkhaṇopacittaṃ,</p>

<p rend="gathalast">Suranarapūjitaṃ sugatamādaraṃ namāmi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Maggoḷumpena muhapaṭighāsādiullolavīciṃ,</p>

<p rend="gatha2">Saṃsāroghaṃ tari tamabhayaṃ pārapattaṃ pajānaṃ;</p>

<p rend="gatha3">Tāṇaṃ leṇaṃ asamasaraṇaṃ ekatitthaṃ patiṭṭhaṃ,</p>

<p rend="gathalast">Puññakkhettaṃ paramasukhadaṃ dhammarājaṃ namāmi.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Kaṇḍambaṃmūle parahitakaro yo munindo nisinno,</p>

<p rend="gatha2">Accheraṃ sīghaṃ nayanasubhagaṃ ākulaṇṇaggijālaṃ;</p>

<p rend="gatha3">Dujjāladdhaṃsaṃ munibhijahitaṃ pāṭiheraṃ akāsi,</p>

<p rend="gathalast">Vande taṃ seṭṭhaṃ paramaratijaṃ iddhidhammehupetaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Munindakko <pb ed="M" n="0.0004" /> yveko dayudayaruṇo ñāṇavitthiṇṇabimbo,</p>

<p rend="gatha2">Vineyyappāṇoghaṃ kamalakathitaṃ dhammaraṃsīvarehi;</p>

<p rend="gatha3">Subodhesī suddhe tibhavakuhare byāpitakkittinañca,</p>

<p rend="gathalast">Tilokekaccakkhuṃ dukhamasahanaṃ taṃ mahesiṃ namāmi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Yo jino anekajātiyaṃ saputtadāramaṅgajīvitampi,</p>

<p rend="gatha2">Bodhipemato alaggamānaso adāsiyeva atthikassa;</p>

<p rend="gatha3">Dānapāramiṃ tato paraṃ apūri sīlapāramādikampi,</p>

<p rend="gathalast">Tāsamiddhiyopayātamaggataṃ tamekadīpakaṃ namāmi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Devādevātidevaṃ nidhanavapudharaṃ mārabhaṅgaṃ abhaṅgaṃ,</p>

<p rend="gatha2">Dīpaṃ dīpaṃ pajānaṃ jayavarasayane bodhipattaṃdhipattaṃ;</p>

<p rend="gatha3">Brahmābrahmāgatānaṃ varagirakathikaṃ pāpahīnaṃ pahīnaṃ,</p>

<p rend="gathalast">Lokālokābhirāmaṃ satatamabhiname taṃ munindaṃ munindaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Buddho nigrodhabimbo mudukaracaraṇo brahmaghoseṇijaṅgho,</p>

<p rend="gatha2">Kosacchādaṅgajāto punarapi sugato suppatiṭṭhitapādo;</p>

<p rend="gatha3">Mūdodātuṇṇalomo athamapi sugato brahmujuggattabhāvo,</p>

<p rend="gathalast">Nīlakkhī dīghapaṇhī sukhumamalachavī thomyarasaggasaggī.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Cattālīsaggadanto samakalapanajo antaraṃsappapīno,</p>

<p rend="gathalast">Cakkenaṅkitapādo aviraḷadasano mārajussaṅkhapādo.</p>

<p rend="gatha1">Tiṭṭhanto <pb ed="M" n="0.0005" /> nonamantobhayakaramudunā jaṇṇukānāmasanto,</p>

<p rend="gathalast">Vaṭṭakkhandho jino gotaruṇapakhumako sīhapubbaḍḍhakāyo.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sattappīno ca dīghaṅguli matha sugato lomakūpekalomo,</p>

<p rend="gathalast">Sampannodātadāṭho kanakasamataco nīlamuddhaggalomo.</p>

<p rend="gatha1">Sambuddho thūlajivho atha sīhahanuko jālikappādahattho,</p>

<p rend="gathalast">Nātho uṇhīsasīso itiguṇasahitaṃ taṃ mahesiṃ namāmi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Buddhobuddhotighoso atidulabhataro kā kathā buddhabhāvo,</p>

<p rend="gathalast">Loke tasmā vibhāvī vividhahitasukhaṃ sādhavo patthayantā.</p>

<p rend="gatha1">Iṭṭhaṃ atthaṃ vahantaṃ suranaramahitaṃ nibbhayaṃ dakkhiṇeyyaṃ,</p>

<p rend="gathalast">Lokānaṃ nandivaḍḍhaṃ dasabalamasamaṃ taṃ namassantu niccaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Puññenetena sohaṃ nipuṇamati sato samparāye ca titto,</p>

<p rend="gathalast">Dakkho diṭṭhujjupañño avikalavīriyo bhogavā saṃvibhāgī.</p>

<p rend="gatha1">Tikkho sūro dhitatto saparahitacaro dīghajīvī arogo,</p>

<p rend="gathalast">Dhañño vaṇṇo yasassī atibalavadharo kittimā khantupeto.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Saddho <pb ed="M" n="0.0006" /> dātaṅgupeto paramasiridharo diṭṭhadhamme viratto,</p>

<p rend="gathalast">Lajjī kalyāṇamitto abhiratakusalo pañcasīlādirakkho.</p>

<p rend="gatha1">Appiccho appakodho ativujuhadayo iddhimā appameyyo,</p>

<p rend="gathalast">Pāsaṃso pemavāco sujanaguṇavidū māmako so bhaveyyaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Itthaṃ asaṅkhaye nātha, guṇe lakkhaṇadīpite;</p>

<p rend="gathalast">Gāthāsu sūcakāsveka, gāthampi sarate budho.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Caturāpāyamutto so, sādhakatthadvayassa ca;</p>

<p rend="gathalast">Hatūpaddavajālo ca, lābhī hitasukhassa ca.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Adhipo naradevānaṃ, catudīpissaropi vā;</p>

<p rend="gathalast">Bhaveyya antime dehe, tamaññaṃ setachattakaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Bhāvanāyānamāruyha, samamessati subbato;</p>

<p rend="gathalast">Imasmiṃ attabhāvepi, arogo dīghajīviko.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Pūjito sabbalokehi, bhāvanābhiratīmano;</p>

<p rend="gathalast">Janappiyo manāpo ca, kā kathākhiladhāraṇe.</p>

<p rend="centre">Namakkārapāḷi niṭṭhitā.</p>
</body>
<back></back>
</text>
</TEI.2>