<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Terasama pariccheda</p>

<p rend="subhead">Mahindāgamano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahāmahindatthero so, tadā dvādasavassiko;</p>

<p rend="gathalast">Upajjhāyena āṇatto, saṅghena ca mahāmatī.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Laṃkādīpaṃ pasādetuṃ,</p>

<p rend="gatha2">Kālaṃ pekkhaṃ vicintayī;</p>

<p rend="gatha3">‘‘Vuḍḍho muṭasivo rājā,</p>

<p rend="gathalast">Rājā hotu suto’’ iti.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tadantare <pb ed="M" n="0.0073" /> ñātigaṇaṃ, daṭṭhuṃ katvāna mānasaṃ;</p>

<p rend="gathalast">Upajjhāyañca saṅghañca, vanditvā puccha bhūpatiṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Ādāya caturo there, saṅghamittāya atrajaṃ;</p>

<p rend="gathalast">Sumanaṃ sāmaṇerañca, chaḷābhiññaṃ mahiddhikaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Ñātīnaṃ saṅgahaṃ kātuṃ, agamā dakkhiṇāgiriṃ;</p>

<p rend="gathalast">Tato tattha carantassa, chammāsā samatikkamuṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Kamena vedisagiriṃ, nagaraṃ mātudeviyā;</p>

<p rend="gathalast">Sampatvā mataraṃ passi, devī disvā piyaṃ sutaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bhojayitvā saparisaṃ, attanāyeva kāritaṃ;</p>

<p rend="gathalast">Vihāraṃ cetiyagiriṃ, theraṃ āropayī subhaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Avantiraṭṭhaṃ bhuñjanto, pitarā dinnamattano;</p>

<p rend="gathalast">So asoka kumāro hi, ujjenīgamanā purā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Vedise nagare vāsaṃ, upagantvā tahiṃ subhaṃ;</p>

<p rend="gathalast">Devinnāma labhitvāna, kumāriṃ seṭṭhidhītaraṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Saṃvāsaṃ tāya kappesi, gabbhaṃ gaṇhiya tena sā;</p>

<p rend="gathalast">Ujjeniyaṃ kumāraṃ taṃ, mahindaṃ janayī subhaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Vassadvayamatikkamma, saṅghamittañca dhītaraṃ;</p>

<p rend="gathalast">Tasmiṃ kāle vasati sā, vedise nagare tahiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Thero tattha nisīditvā, kālaññū iti cintayi;</p>

<p rend="gathalast">Pitarā me samāṇattaṃ, abhiseka mahussavaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Devānaṃpiyatisso so, mahārājā’nubhotu ca;</p>

<p rend="gathalast">Vatthuttayaguṇe cāpi, sutvā jānātu dūhato.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Ārohatu missanagaṃ, jeṭṭhamāsassu’posathe;</p>

<p rend="gathalast">Tadaheva gamissāma, laṃkādīpavaraṃ mayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Mahindo upasaṅkamma, mahindatthera muttamaṃ;</p>

<p rend="gathalast">Yāhi laṃkaṃ pasādetuṃ, sambuddhenā’si byākato.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Mayampi tatthupatthambhā, bhavissāmā’ti abravi;</p>

<p rend="gathalast">Deviyā bhaginī dhītu-putto bhaṇḍuka nāmako.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Therena deviyā dhammaṃ, sutvā desitameva tu;</p>

<p rend="gathalast">Anāgāmiphalaṃ patvā, vasi therassa santike.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tattha <pb ed="M" n="0.0074" /> māsaṃ vasitvāna, jeṭṭhamāsassu’ posathe;</p>

<p rend="gathalast">Thero catūhi therehi, sumanenā’tha bhaṇḍunā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Saddhiṃ tena gahaṭṭhena, na rato ñātihetunā;</p>

<p rend="gathalast">Tasmā vihārā ākāsaṃ, uggantvā so mahiddhiko.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Khaṇeneva idhāgamma, ramme missaka pabbate;</p>

<p rend="gathalast">Aṭṭhāsi vilukūṭamhi, rucirambatthale vare.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Laṃkāpasāda guṇena viyākato so;</p>

<p rend="gatha2">Laṃkāhitāya muninā sayitena ante;</p>

<p rend="gatha3">Laṃkāya satthusadiso hitahetu tassā;</p>

<p rend="gathalast">Laṃkāmarūhi mahito’bhinisīdi tattāti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Mahindāgamano nāma</p>

<p rend="centre">Terasamo paricchedo.</p>
</body>
<back></back>
</text>
</TEI.2>