<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">26. Kassapabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Koṇāgamanassa <pb ed="V" n="2.0360" /><pb ed="P" n="0.0062" /> aparena, sambuddho dvipaduttamo;</p>

<p rend="gathalast">Kassapo nāma gottena, dhammarājā pabhaṅkaro.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sañchaḍḍitaṃ <pb ed="T" n="2.0538" /> kulamūlaṃ, bahvannapānabhojanaṃ;</p>

<p rend="gatha2">Datvāna yācake dānaṃ, pūrayitvāna mānasaṃ;</p>

<p rend="gathalast">Usabhova āḷakaṃ bhetvā, patto sambodhimuttamaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ <pb ed="M" n="2.0376" /> pavattente, kassape lokanāyake;</p>

<p rend="gathalast">Vīsakoṭisahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Catumāsaṃ yadā buddho, loke carati cārikaṃ;</p>

<p rend="gathalast">Dasakoṭisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yamakaṃ vikubbanaṃ katvā, ñāṇadhātuṃ pakittayi;</p>

<p rend="gathalast">Pañcakoṭisahassānaṃ, tatiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sudhammā devapure ramme, tattha dhammaṃ pakittayi;</p>

<p rend="gathalast">Tīṇikoṭisahassānaṃ, devānaṃ bodhayī jino.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Naradevassa yakkhassa, apare dhammadesane;</p>

<p rend="gathalast">Etesānaṃ abhisamayā, gaṇanāto asaṅkhiyā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tassāpi devadevassa, eko āsi samāgamo;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Vīsabhikkhusahassānaṃ, tadā āsi samāgamo;</p>

<p rend="gathalast">Atikkantabhavantānaṃ, hirisīlena tādinaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ tadā māṇavako, jotipāloti vissuto;</p>

<p rend="gathalast">Ajjhāyako mantadharo, tiṇṇaṃ vedāna pāragū.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Lakkhaṇe <pb ed="T" n="2.0539" /> itihāse ca, sadhamme pāramiṃ gato;</p>

<p rend="gathalast">Bhūmantalikkhakusalo, katavijjo anāvayo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Kassapassa bhagavato, ghaṭikāro nāmupaṭṭhāko;</p>

<p rend="gathalast">Sagāravo sappatisso, nibbuto tatiye phale.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ādāya <pb ed="V" n="2.0361" /> maṃ ghaṭīkāro, upagañchi kassapaṃ jinaṃ;</p>

<p rend="gathalast">Tassa dhammaṃ suṇitvāna, pabbajiṃ tassa santike.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Āraddhavīriyo hutvā, vattāvattesu kovido;</p>

<p rend="gathalast">Na kvaci parihāyāmi, pūresiṃ jinasāsanaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Yāvatā buddhabhaṇitaṃ, navaṅgaṃ jinasāsanaṃ;</p>

<p rend="gathalast">Sabbaṃ pariyāpuṇitvāna, sobhayiṃ jinasāsanaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Mama acchariyaṃ disvā, sopi buddho viyākari;</p>

<p rend="gathalast">‘‘Imamhi bhaddake kappe, ayaṃ buddho bhavissati.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ahu <pb ed="M" n="2.0377" /><pb ed="P" n="0.0063" /> kapilavhayā rammā, nikkhamitvā tathāgato;</p>

<p rend="gathalast">Padhānaṃ padahitvāna, katvā dukkarakārikaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ajapālarukkhamūle, nisīditvā tathāgato;</p>

<p rend="gathalast">Tattha pāyāsaṃ paggayha, nerañjaramupehiti.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Nerañjarāya tīramhi, pāyāsaṃ paribhuñjiya;</p>

<p rend="gathalast">Paṭiyattavaramaggena, bodhimūlamupehiti.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Tato padakkhiṇaṃ katvā, bodhimaṇḍaṃ anuttaro;</p>

<p rend="gatha2">Aparājitaṭṭhānamhi <note>aparājitanisabhaṭṭhāne (ka.)</note>, bodhipallaṅkamuttame;</p>

<p rend="gathalast">Pallaṅkena nisīditvā, bujjhissati mahāyaso.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Imassa <pb ed="T" n="2.0540" /> janikā mātā, māyā nāma bhavissati;</p>

<p rend="gathalast">Pitā suddhodano nāma, ayaṃ hessati gotamo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Anāsavā vītarāgā, santacittā samāhitā;</p>

<p rend="gathalast">Kolito upatisso ca, aggā hessanti sāvakā;</p>

<p rend="gathalast">Ānando nāmupaṭṭhāko, upaṭṭhissatimaṃ jinaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Khemā uppalavaṇṇā ca, aggā hessanti sāvikā;</p>

<p rend="gatha2">Anāsavā santacittā, vītarāgā samāhitā;</p>

<p rend="gathalast">Bodhi tassa bhagavato, assatthoti pavuccati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Citto hatthāḷavako ca, aggā hessantupaṭṭhakā;</p>

<p rend="gathalast">Nandamātā ca uttarā, aggā hessantupaṭṭhikā’’.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Idaṃ sutvāna vacanaṃ, assamassa mahesino;</p>

<p rend="gathalast">Āmoditā naramarū, buddhabījaṃ kira ayaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Ukkuṭṭhisaddā <pb ed="V" n="2.0362" /> pavattanti, apphoṭenti hasanti ca;</p>

<p rend="gathalast">Katañjalī namassanti, dasasahassī sadevakā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Yadimassa lokanāthassa, virajjhissāma sāsanaṃ;</p>

<p rend="gathalast">Anāgatamhi addhāne, hessāma sammukhā imaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Yathā manussā nadiṃ tarantā, paṭititthaṃ virajjhiya;</p>

<p rend="gathalast">Heṭṭhā titthe gahetvāna, uttaranti mahānadiṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Evameva <pb ed="T" n="2.0541" /><pb ed="M" n="2.0378" /> mayaṃ sabbe, yadi muñcāmimaṃ jinaṃ;</p>

<p rend="gathalast">Anāgatamhi addhāne, hessāma sammukhā imaṃ’’.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Evamahaṃ saṃsaritvā, parivajjento anācaraṃ;</p>

<p rend="gathalast">Dukkarañca kataṃ mayhaṃ, bodhiyāyeva kāraṇā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Nagaraṃ bārāṇasī nāma, kikī nāmāsi khattiyo;</p>

<p rend="gathalast">Vasate tattha nagare, sambuddhassa mahākulaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Brāhmaṇo brahmadattova, āsi buddhassa so pitā;</p>

<p rend="gathalast">Dhanavatī nāma janikā, kassapassa mahesino.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Duve <pb ed="P" n="0.0064" /> vassasahassāni, agāraṃ ajjha so vasi;</p>

<p rend="gathalast">Haṃso yaso sirinando, tayo pāsādamuttamā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tisoḷasasahassāni, nāriyo samalaṅkatā;</p>

<p rend="gathalast">Sunandā nāma sā nārī, vijitaseno nāma atrajo.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Nimitte caturo disvā, pāsādenābhinikkhami;</p>

<p rend="gathalast">Sattāhaṃ padhānacāraṃ, acarī purisuttamo.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Brahmunā yācito santo, kassapo lokanāyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tisso ca bhāradvājo ca, ahesuṃ aggasāvakā;</p>

<p rend="gathalast">Sabbamitto nāmupaṭṭhāko, kassapassa mahesino.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Anuḷā <pb ed="T" n="2.0542" /> uruveḷā ca, ahesuṃ aggasāvikā;</p>

<p rend="gathalast">Bodhi tassa bhagavato, nigrodhoti pavuccati.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Sumaṅgalo <pb ed="V" n="2.0363" /> ghaṭikāro ca, ahesuṃ aggupaṭṭhakā;</p>

<p rend="gathalast">Vicitasenā bhaddā <note>bhadrā (ka.)</note> ca, ahesuṃ aggupaṭṭhikā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Uccattanena so buddho, vīsatiratanuggato;</p>

<p rend="gathalast">Vijjulaṭṭhīva ākāse, candova gahapūrito.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Vīsativassasahassāni <pb ed="M" n="2.0379" />, āyu tassa mahesino;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Dhammataḷākaṃ māpayitvā, sīlaṃ datvā vilepanaṃ;</p>

<p rend="gathalast">Dhammadussaṃ nivāsetvā, dhammamālaṃ vibhajjiya.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Dhammavimalamādāsaṃ, ṭhapayitvā mahājane;</p>

<p rend="gathalast">Keci nibbānaṃ patthentā, passantu me alaṅkaraṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Sīlakañcukaṃ datvāna, jhānakavacavammitaṃ;</p>

<p rend="gathalast">Dhammacammaṃ pārupitvā, datvā sannāhamuttamaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Satiphalakaṃ datvāna, tikhiṇañāṇakuntimaṃ;</p>

<p rend="gathalast">Dhammakhaggavaraṃ datvā, sīlasaṃsaggamaddanaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Tevijjābhūsanaṃ datvāna, āveḷaṃ caturo phale;</p>

<p rend="gathalast">Chaḷabhiññābharaṇaṃ datvā, dhammapupphapiḷandhanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Saddhammapaṇḍaracchattaṃ, datvā pāpanivāraṇaṃ;</p>

<p rend="gathalast">Māpayitvābhayaṃ pupphaṃ, nibbuto so sasāvako.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Eso <pb ed="T" n="2.0543" /> hi sammāsambuddho, appameyyo durāsado;</p>

<p rend="gathalast">Eso hi dhammaratano, svākkhāto ehipassiko.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Eso hi saṅgharatano, suppaṭipanno anuttaro;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Mahākassapo jino satthā, setabyārāmamhi nibbuto;</p>

<p rend="gathalast">Tatthevassa jinathūpo, yojanubbedhamuggatoti.</p>

<p rend="centre">Kassapassa bhagavato vaṃso catuvīsatimo.</p>
</body>
<back></back>
</text>
</TEI.2>