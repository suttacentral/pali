<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekūnacattālīsatima pariccheda</p>

<p rend="subhead">Rājadvayadīpano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tato kassapanāmo so, pāpako narapālako;</p>

<p rend="gathalast">Assa go pañcasūdañca, pesayitvāna bhātikaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mārāpetuṃ asakkonto, bhīto sīhagiriṃ gato;</p>

<p rend="gathalast">Durārohaṃ manussehi, sodhāpetvā samantato.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Pākārena parikkhippa, sīhākārena kārayi;</p>

<p rend="gathalast">Tattha nisseṇi gehāni, tena taṃ nāmako ahū.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Saṃharitvā dhanaṃ tattha, nidahitvā sugopitaṃ;</p>

<p rend="gathalast">Attano nihitānaṃ so, rakkhaṃ datvā tahiṃ tahiṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Katvā rājagharaṃ tattha, dassaneyyaṃ manoramaṃ;</p>

<p rend="gathalast">Dutiyālakamandaṃva, kuverova tahiṃ vasi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Migāro nāma kāresi, senāpati sanāmakaṃ;</p>

<p rend="gathalast">Pariveṇaṃ tathāgeha-mabhisekajinissa ca.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tassābhisekaṃ yācitvā, silāsambuddhato’dhiraṃ;</p>

<p rend="gathalast">Aladdhāsāmi no rajje, jānissāmīti saṇṭhahi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Hutvā vippaṭisārī so, attanā katakammanā;</p>

<p rend="gathalast">Muccissāmi kataṃ nu’ti, puññaṃ kāsi anappakaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Mahā <pb ed="M" n="0.0255" /> vatthuni kāresi, dvāresu nagarassa so;</p>

<p rend="gathalast">Ambuyyāne ca kāresi, dīpe yojana yojane.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Issarasamaṇārāmaṃ, kāretvā pubbavatthuto;</p>

<p rend="gathalast">Adhikaṃ bhogagāme ca, adhikaṃ tassa dāpayi.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Bodhi uppalavaṇṇā ca, tassāsuṃ dhītaro duve;</p>

<p rend="gathalast">Vihārassa’ssa kāresi, nāmaṃ tāsañca attano.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Dente tasmiṃ na icchiṃsu, samaṇā theravādino;</p>

<p rend="gathalast">‘‘Pitughātissa kamma’’nti, lokagārayha bhīruno.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Dātukāmosa tesaṃ’va, sambuddha paṭimāya’dā;</p>

<p rend="gathalast">Bhikkhave adhivāsesuṃ, bhogo no satthuno iti.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Kathā niyyanti uyyāne, samīpe pabbatassa so;</p>

<p rend="gathalast">Kārāpesi vihāraṃ so, tesaṃ nāmo tato ahu.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Adā dhammarucinaṃ taṃ, sampatta catupaccayaṃ;</p>

<p rend="gathalast">Vihārañceva uyyānaṃ, disābhāgamhi uttare.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Bhattaṃ sanīrapakkaṃ so, bhuñjitvā dinnamitthiyā;</p>

<p rend="gathalast">Sappiyuttaṃ manuññehi, sūpehi abhisaṅkhataṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Manuññamidamayyānaṃ, dassamevanti tādisaṃ;</p>

<p rend="gathalast">Bhattaṃ pādāsi bhikkhūnaṃ, sabbesañca sacīvaraṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Uposathamadhiṭṭhāsi, appamaññañca bhāvayi,</p>

<p rend="gathalast">Samādiyi dhutaṅge ca, likhāpesi ca potthake.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Paṭimādāna sālādiṃ, kārāpesi anappakaṃ;</p>

<p rend="gathalast">Bhito so paralokamhā, moggallānā ca vattati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tato aṭṭhārase vasse, moggallāno mahābhaṭo;</p>

<p rend="gathalast">Ādesena nigaṇṭhānaṃ, dvādasaggasahāya vā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Jambudīpā idhāgamma, dese ambaṭṭhakolake;</p>

<p rend="gathalast">Kuḷārī nāme bandhittha, vihāre balasañcayaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Rājā sutvā gahetvā taṃ, bhañjissāmiti nikkhami;</p>

<p rend="gathalast">Nemittehi na sakkāti, vadantepi mahābalo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Moggallānopi sannaddha balo sūrasahāya vā;</p>

<p rend="gathalast">Gacchanto surasaṅgāmaṃ, devo viya sujampati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Aññamaññaṃ <pb ed="M" n="0.0256" /> upāgamma, bhinnavelāva sāgarā;</p>

<p rend="gathalast">Ārabhiṃsu mahāyuddhaṃ, balakāyā ubhopi te.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Kassapo purato disvā, mahantaṃ kaddamāsayaṃ;</p>

<p rend="gathalast">Gantumaññena maggena, parivattesi dantinaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Disvā taṃ sāmikono’yaṃ, palāyati bhaṇe iti;</p>

<p rend="gathalast">Balakāyo pabhijjittha, ‘‘diṭṭhaṃ piṭha’’nti ghosayuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Moggalāna balārājā, chetvā nikaraṇena so;</p>

<p rend="gathalast">Sīsaṃ ukkhipiyā’kāsaṃ, churikaṃ kosiyaṃ khipi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Katvā’ḷāhana kiccaṃ so, tassa kamme pasīdiya;</p>

<p rend="gathalast">Sabbaṃso dhanamādāya, āgañchi nagaraṃ varaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Bhikkhū sutvā pavattiṃ taṃ, sunivatthā supārutā;</p>

<p rend="gathalast">Sammajjitvā vihārañca, aṭṭhaṃsu paṭipāṭiyā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahāmeghavanaṃ patvā, devarājāva nandanaṃ;</p>

<p rend="gathalast">Mahāsena nivattetvā, hatthipākārato bahi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Upasaṅkamma vanditvā, saṅghe tasmiṃ pasīdiya;</p>

<p rend="gathalast">Chattattena saṅghaṃ pūjesi, saṅgho tasseva taṃ adā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Taṃ ṭhānaṃ chattavaḍḍhīti, vohariṃsu tahiṃ kataṃ;</p>

<p rend="gathalast">Pariveṇampi taṃ nāmaṃ, ahosi puramāgato.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Vihāre dvepi gantvāna, saṅghaṃ tatthā’bhivandiya;</p>

<p rend="gathalast">Pāpuṇitvā mahārajjaṃ, lokaṃ dhammena pālayi.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Kuddho nīhari dāṭhaṃso, ghātakaṃ pituno mama;</p>

<p rend="gathalast">Anuvattitvā maccāti, tena rakkhasa nāma vā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Atirekasahassaṃ so, amaccānaṃ vināsayi;</p>

<p rend="gathalast">Kaṇṇanāsādi chedesi, pabbājesi tathā bahū.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tato sutvāna saddhamma-mupasanno sumānaso;</p>

<p rend="gathalast">Mahādānaṃ pavattesi, megho viya mahītale.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Phussapuṇṇamīyaṃ dāna-manuvassaṃ pavattayi;</p>

<p rend="gathalast">Tato paṭṭhāya taṃ dānaṃ, dīpe ajjāpi vattati.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Sopi sārathiko lāja-dāyako piturājino;</p>

<p rend="gathalast">Ānetvā pitusande saṃ, moggallānassa dassayi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Taṃ <pb ed="M" n="0.0257" /> disvā paridevitvā, pituno pema mattanī;</p>

<p rend="gathalast">Vaṇṇetvā tassa pādāsi, dvāranāyakataṃ vibhū.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Senāpati migārohi, nivedetvā yathā vidhiṃ;</p>

<p rend="gathalast">Abhiseka jinassā’kā, abhisekaṃ yathāruciṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sīhā’cale daḷhanāmaṃ, dāṭhā koṇḍaññakampi ca;</p>

<p rend="gathalast">Vihāraṃ dhammarucinaṃ, sāgalinañca dāpayi.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Pabbatantu vihāraṃso, katvā therassa dāpayi;</p>

<p rend="gathalast">Mahānāmasanāmassa, dīghasaṇḍa vihārake.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Rājinināmakañceva, katvā bhikkhunupassayaṃ;</p>

<p rend="gathalast">Adā sāgalikānaṃ so, bhikkhunīnaṃ mahāmati.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Lambakaṇṇakagottopi, dāṭhā pabhuti nāmako;</p>

<p rend="gathalast">Kassapassa upaṭhāne, koci nibbinna mānaso.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Gantā me reliyaṃ vaggaṃ,</p>

<p rend="gatha2">Vāsaṃ tattheva kappayi;</p>

<p rend="gatha3">Ahosi putto tasseko,</p>

<p rend="gathalast">Silākā loti pissuto.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sopi kassapato bhīto, ñātakena saha’ttano;</p>

<p rend="gathalast">Moggallānena gantvāna, jambudīpatalaṃ ito.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Bodhipaṇḍavihārampi, pabbajjaṃ samupāgato;</p>

<p rend="gathalast">Karonto saṅghakiccāni, sādaro so supesalo.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Ammaṃ saṅghassa pādāsi, saṅgho tasmiṃ pasīdiya;</p>

<p rend="gathalast">Āha’mba sāmaṇero’ti, tena taṃ nāmako ahu.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> So kesadhātuvaṃsamhi, vuttena vidhinā tato;</p>

<p rend="gathalast">Kesadhātuṃ labhitvāna, tassa rajje idhā’nayi.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Tassa katvāna sakkāraṃ, gahetvā kesa dhātuyo;</p>

<p rend="gathalast">Mahagghe nidahitvāna, karaṇḍe phalikumbhavhe.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Dīpaṅkarassa nāthassa, paṭimāya ghare vare;</p>

<p rend="gathalast">Vaḍḍhetvā parihārena, mahāpūjaṃ pavattayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Mātulaṃ bhariyañca’ssa, katvā sovaṇṇayaṃ tahiṃ;</p>

<p rend="gathalast">Ṭhapesi paṭimāyo ca, assa bimbañca cārukaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Kesadhātukaraṇḍañca <pb ed="M" n="0.0258" />, chattaṃ ratanamaṇḍapaṃ;</p>

<p rend="gathalast">Sāvakaggayuṃgaṃ vāḷa-bījaniñca sakārayi.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Parihārañca tassa’dā, rājā adhikamattano;</p>

<p rend="gathalast">Silākāḷa masiggāhaṃ, katvā rakkhāya yojayi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Asiggāhasilākāḷo, iti tenā’si vissuto;</p>

<p rend="gathalast">Bhaginiñca’ssa pādāsi, saddhiṃ bhogena bhūmipo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Vutto’yamati saṅkhepo, vitthāro pana sabbaso;</p>

<p rend="gathalast">Kesadhātukavaṃsamhā, gahetabbo vibhāvinā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Bandhitvā sāgarā rakkhaṃ, dīpañca kāsinibbhayaṃ;</p>

<p rend="gathalast">Dhammakammana sodhesi, sadhammaṃ jinasāsanaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Senāpatisa nāmaṃ’kā, padhānaghara muttaro;</p>

<p rend="gathalast">Katvā’ṭṭhārasame vasse, so puññāni khayaṃ gato.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Kassapato jito atibali puññakkhaye saṅkhate;</p>

<p rend="gatha2">Jetuṃ no visahittha maccumupagaṃ so yevadāsoviya;</p>

<p rend="gatha3">Tasmā maccubalaṃ nihacca sukhino hessanti medhāvino;</p>

<p rend="gathalast">Nibbānaṃ paramaccutaṃ sivapadaṃ pattabbamattaññunā.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Rājadvayadīpano nāma</p>

<p rend="centre">Ekūnacattālīsatimo paricchedo.</p>
</body>
<back></back>
</text>
</TEI.2>