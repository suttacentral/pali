<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekasaṭṭhima pariccheda</p>

<p rend="subhead">Saṅkhatthalipurābhigamano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sutvā dve bhātaro aññe, jeṭṭhasso paratiṃsadā;</p>

<p rend="gathalast">Khippaṃ saraṭṭhā āgamma, kāresuṃ antimaṃ vidhiṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Atha kittisirimegho, raṭṭhaṃ jeṭṭhassa bhātuno;</p>

<p rend="gathalast">Attādhīnaṃ karitvāna, āmantiya kaṇiṭṭhakaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Datvā raṭṭhadvayaṃ aññaṃ, vatthuṃ tattheva ādisi;</p>

<p rend="gathalast">So’pi jeṭṭhassa bhātussa, vacanaṃ sampaṭicchiya.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Samādāya kumārañca, deviñca ratanāvaliṃ;</p>

<p rend="gathalast">Dhītaro dve ca gantāna, mahā nāmahulaṃ puraṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Samaggā nivasaṃ tattha, kumārassa sikhāmahaṃ;</p>

<p rend="gathalast">Kāretvā parihārena, vaḍḍhesi mahatā sadā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato so deviyā jeṭṭhaṃ-dhītaraṃ mittanāmikaṃ;</p>

<p rend="gathalast">Dātukāmo saputtassa, sahāmaccehi mantayi.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kāliṅganvayasambhūtā, pāyenakhalu bhūmipā;</p>

<p rend="gathalast">Sāmibhāvaṃ gatā asmiṃ, laṅkādīpamhī bhūyaso.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Kāliṅgagotta sambhūta, gajabāhussa dātave;</p>

<p rend="gathalast">Gūḷarūpena devī’yaṃ, yadi peseyya dhītaraṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Bhiyyo <pb ed="M" n="0.0381" /> vivāhasambaddho, balavā so bhavissati;</p>

<p rend="gathalast">Mayhaṃ eso nirālambo, putto hehīti sabbathā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tasmā me sunūno esā, dātuṃ yuttā kumārikā;</p>

<p rend="gathalast">Evaṃ sati vatamhākaṃ, vaḍḍhiye’va siyā ‘‘iti’’.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Devīpi sutvā taṃ sabba-mādiccanvaya maṇḍanā;</p>

<p rend="gathalast">Sabbathā tamanicchanti, idamāha mahīpatiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ghātetvā sakale yakkhe, kumāro vijayavhayo;</p>

<p rend="gathalast">Laṃkādīpamimaṃ’kāsi, manussāvāsakaṃ sadā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Tato pabhuti amhākaṃ, ghaṭesuṃ vijayanvayaṃ;</p>

<p rend="gathalast">Kāliṅgavaṃsajeheva, sambandhaṃ katva pubbakaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Aññabhūpāla sambandho, sutapubbo pinatthino;</p>

<p rend="gathalast">Somavaṃsa samumbhūte, ṭhapetvā dharaṇissare.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tuyhaṃ jātoti amhākaṃ, sambandho so kathaṃ siyā;</p>

<p rend="gathalast">Ariyanvaya sambhūta, kumārena sahāmunā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Evaṃ so deviyā tāya, nekaso vārayantiyā;</p>

<p rend="gathalast">Pasayhasaka putthassa, taṃ kumārimadāpayi.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> So anekaguṇodāra- bhariyānugato tato;</p>

<p rend="gathalast">Rañjayanto jane sabbe, janakasantike vasi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ekavīsatiṃ vassāni, rajjaṃ vikkama bāhuso;</p>

<p rend="gathalast">Anubhotvā yathākammaṃ, kāyabhedā gato paraṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tato gajabhujo ṭhitaṃ, sampannabalavāhanaṃ;</p>

<p rend="gathalast">Rajjaṃ hatthagataṃ katvā, pulattinagare vasī.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tato kittisirīmegha, sirīvallabha bhūmipā;</p>

<p rend="gathalast">Vuttanta metaṃ viññāya, evaṃ samanucintayuṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Tassa vikkama bāhussa, vuddhabhāvena nekadhā;</p>

<p rend="gathalast">Mūlarajjādhipaccaṃ taṃ, ammaṃ nindākaraṃ na hi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tadatthajassa bālassa, mūlarajjaṃ pasāsano;</p>

<p rend="gathalast">Upekkhaṇaṃ panamhākaṃ, nevānucchavikaṃ vata.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Te soyāva sarajjamhi, baddhamūlo bhavissati;</p>

<p rend="gathalast">Pasayha tāva taṃ rajjaṃ, vaṭṭati gaṇhituṃ iti.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Velakkāra <pb ed="M" n="0.0382" /> balaṃ sabbaṃ, bhindiṃsu dhana dānato;</p>

<p rend="gathalast">Ṭhapetvā sevake keci, tassabbhantarike tadā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Gajabāhu mahīpāle, virattā raṭṭhavāsino;</p>

<p rend="gathalast">Ubhinnaṃ rājūnaṃ dūte, pesayuṃ nekaso tato.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Rajjaṃ sādhetvā dassāma, ekībhūtā mayaṃ pana;</p>

<p rend="gathalast">Upatthambhakabhāvo’va, kātabbo kevalaṃ iti.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tato dve bhātukā senaṃ, sakaṃ sannayha vegasā;</p>

<p rend="gathalast">Ubhato mukhato tassa, raṭṭhamajjhamupāgamuṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Pahiṇiṃsu ca te dūte, tato gajabohuvhayo;</p>

<p rend="gathalast">Bhūmipālo nijāmacce, sannipātiya mantayi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Veḷakkārabalaṃ sabba-mujupaccattikaṃ ahu;</p>

<p rend="gathalast">Rājāno dve ca no raṭṭhaṃ, saṅgāmatthamupāgatā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Paṭhamaṃ tesu pakkhassa, ekassa balino bhusaṃ;</p>

<p rend="gathalast">Mukhabhaṅge kate khippaṃ, tato aññe susādhiyā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Iti nicchiya senaṅgaṃ, sabbamādāya attano;</p>

<p rend="gathalast">Sirivallabharājābhi-mukhaṃ yuddhā’yupāgami.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sirivallabharājāpi, saṅgāma mahibhiṃsanaṃ;</p>

<p rend="gathalast">Pāto paṭṭhāya sāyanha-kālaṃ yāva pavattayaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Asakkuṇanto’bhibhavaṃ, vidhātuṃ tassa kañcipi;</p>

<p rend="gathalast">Tatova so nivattitvā, sakaṃ raṭṭhaṃ gato lahuṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Gajabāhussagokaṇṇa-sacivena parājito;</p>

<p rend="gathalast">Agā raṭṭhaṃ sakaṃ kitti-sirimegho’pi bhūpati.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Gajabāhunarindopi, saṅgāme tamhi kiñcipi;</p>

<p rend="gathalast">Parihānimasampatto, punā’gamma purantikaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Balanāthe viniggayha, sāparādhe bahū balī;</p>

<p rend="gathalast">Raṭṭhaṃ vūpasametvāna, pāvekkhi nagaraṃ sakaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Raṭṭhe sake sakeyeva, tato pabhūti bhūmipā;</p>

<p rend="gathalast">Aññoññamitte sambandhaṃ, vidhāya vihariṃsu te.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tato parakkamabhujo, dharaṇī pālanandano;</p>

<p rend="gathalast">Medhāvīnekasippesu, sikkhamāno susādhukaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Vicārakkhamapaññattā <pb ed="M" n="0.0383" />, kiccā kiccesu nekaso;</p>

<p rend="gathalast">Accuḷārāsayattā ca, mahābhāgattanena ca.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Attano mātubhaginī, sahavāsa sukhamhi ca;</p>

<p rend="gathalast">Alaggamānasoneka, balākīḷārasesu ca.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sūrabhāvādisaṃyuttā, rājaputtā tu mādisā;</p>

<p rend="gathalast">Paccante īdise dese, kathaṃ nāma vasissare.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Jātadesañca me dāni, yuvarājapabhogiyaṃ;</p>

<p rend="gathalast">Gamissāmīti niggañchi, tamhā parijanatthito.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Kamena santikaṃ saṅkha-nāyakatthalisaññino;</p>

<p rend="gathalast">Gāmassāgā ahiṃ kitti-sirimegho nisamma taṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Abhāvā rajja dāyāda-samānassa’trajassa me;</p>

<p rend="gathalast">Ekākī’hanti yo citta-santāpo santataṃ gato.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Jeṭṭhaṃva bhātaraṃ mayhaṃ, taṃ dehapaṭibimbakaṃ;</p>

<p rend="gathalast">Daṭṭhuṃ me sattataṃ puññaṃ, mahantamuditaṃtica.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Pāmujjavegavasago, nagaraṃ taṃ manoharaṃ;</p>

<p rend="gathalast">Alaṅkārā payitvāna, toraṇādīhi nekadhā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Gantvā paṭipathaṃyeva, baloghaparivārito;</p>

<p rend="gathalast">Narindo tithinakkhatta-visese subhasammate.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Anaññasādhāraṇataṃ, sampattehi guṇehi ca;</p>

<p rend="gathalast">Lakkhaṇehi ca sabbehi, kalyāṇeyi susaṃyutaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Disvā kumāraṃ santuṭṭho, āliṅgitvāna pemato;</p>

<p rend="gathalast">Ure katvāna cumbitvā, matthakamhi punappunaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Janassa balato tassa, passato locanehi so;</p>

<p rend="gathalast">Santosa assudhārāyo, vassāpento nirantaraṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Manuññameka māruyha, vāhanaṃ saha sūnunā;</p>

<p rend="gathalast">Bherini dena pūrento, disā dasa samantato.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Pavisitvā puraṃ tattha, alaṅkāre manorame;</p>

<p rend="gathalast">Dassayanto saputtassa, pāvisi rājamandiraṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Laddhā <pb ed="M" n="0.0384" /> tato kañcukī-supakāra,</p>

<p rend="gatha2">Vagādineke paricārake so;</p>

<p rend="gatha3">Nānāguṇā rādhitamānasassa,</p>

<p rend="gathalast">Vasīsakāse pituno sukhena.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Saṅkhatthalipurābhigamano nāma</p>

<p rend="centre">Ekasaṭṭhimo paricchedo.</p>
</body>
<back></back>
</text>
</TEI.2>