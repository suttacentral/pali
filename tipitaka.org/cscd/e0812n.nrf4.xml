<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">5. Bhāvāvabodhapariccheda</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"><hi rend="bold">Paṭibhānavatā <pb ed="M" n="0.0319" /> loka-vohāra’manusārinā;</hi></p>

<p rend="gathalast"><hi rend="bold">Tato’cityasamullāsa-vedinā kavinā paraṃ</hi>.</p>

<p rend="bodytext" n="338"><hi rend="paranum">338</hi><hi rend="dot">.</hi> Tadeva yathāpaṭiññātamalaṅkāravibhāgaṃ bodhetvā sampati rasavantālaṅkārappasaṅgenādhigataṃ rasaṃ sakala saṃsāradukkhanissa raṇekanimittavimuttirasekarasavisuddhasaddhammāgamaviggāhasappīṇanoṇatamatīnaṃ paramasaddhālūnamanadhigatattepi lakkhaṇamattena lokavohārakosallamattapariggahāya kiñcimattamupadisituṃ na sākallena <hi rend="bold">‘‘paṭibhānavatā’’</hi>tiādimāha. <hi rend="bold">Paṭibhānaṃ</hi> taṃtaṃṭhānānurūpappavattā paññā. Sā hi sarasaracanāyaccantopakārikā, tatova kabbaṃ ‘‘paṭibhāna’’nti vuccati. Tenāha <hi rend="bold">‘‘paṭibhānavatā’’</hi>ti. Kavinā lokavohārānugantabbo. Yo hi sakalaṃ lokavohāraṃ nānusarati, so kaviyeva na hoti. Tenāha <hi rend="bold">‘‘lokavohāramanusārinā’’</hi>ti. Yato ocityaṃ nāma kavīnaṃ paramaṃ rahassaṃ lokavohārepi ucitaññūyeva pasaṃsīyate, samucitalokavohārānusāreneva ca vakkhamānānukkamena viracitā racanā sacetanānaṃ rasassādāya sampajjate, tasmā ocitye samullasattaṃ dittaṃ phuṭameva bandhanaṃ kātuṃ vaṭṭati. Tatovaccantamocityasamullāsavedinā kavinā bhavitabbaṃ. Tenāha <hi rend="bold">‘‘paraṃ ocityasamullāsavedinā’’</hi>ti. Sabbañcetaṃ ‘‘kavinā’’ti ettha visesanaṃ, <hi rend="bold">‘‘kavinā’’</hi>ti cetaṃ ‘‘nibandhā’’ti ettha avutto kattā.</p>

<p rend="bodytext" n="338"><hi rend="paranum">338</hi><hi rend="dot">.</hi> Evaṃ yathāpaṭiññātānamalaṅkārānaṃ dassanāvasare rasavantālaṅkārappasaṅgenādhigatanavavidhasiṅgārādirase sakalasaṃsāradukkhanissaraṇaasahāyakaraṇabhūtavimuttirasena ekarasabhūte atipaṇīte saddhammāmataraseyeva luddhānaṃ saddhābāhullasuddhasaṃyamānaṃ vimukhepi <pb ed="M" n="0.0320" /> lakkhaṇamattapariññāṇena lokavohāresu asammohatthaṃ saṅkhepena dassetukāmo idāni <hi rend="bold">‘‘paṭibhānavatā’’</hi>iccādimāha. <hi rend="bold">Paṭibhānavatā</hi> sarasaracanāya accantopakāraṭṭhānocitapaññāvisesavatā <hi rend="bold">lokavohāramanusārinā</hi> sakalaloke vohārānurūpamanugatena <hi rend="bold">tato</hi> yasmā ocityaṃ nāma hadayato abahi kātabbaṃ, rahassamiva bandhato viyojanīyaṃ na hoti. Tasmā <hi rend="bold">para</hi>matisayena <hi rend="bold">ocityasamullāsavedinā</hi> ucitabhāvena vattumicchitatthassa uddīpanasseva anurūpappakārena iṭṭhatthassa samullāsanaṃ dittiṃ jānantena <hi rend="bold">kavinā</hi> bandhakārakena nibandhāti sambandho. Paṭibhā paṭibhānanti paññāyetaṃ nāmaṃ, tato jātakabbassapi paṭibhāti vuccamānattā ayaṃ paññāviseso racanāya accantopakāroti ñātabbo. Paṭibhānamassatthīti ca, lokassa vohāroti ca, taṃ anugacchati sīlenāti ca, ocityena samullāsoti ca, taṃ vijānāti sīlenāti ca viggaho.</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"><hi rend="bold">Ṭhāyīsambandhino bhāva-vibhāvā sānubhāvakā;</hi></p>

<p rend="gathalast"><hi rend="bold">Sampajjanti nibandhā te, rasassādāya sādhunaṃ</hi>.</p>

<p rend="bodytext" n="339"><hi rend="paranum">339</hi><hi rend="dot">.</hi><hi rend="bold">‘‘Ṭhāyi’’</hi>ccādi. Ṭhāyino vakkhamānaratyādayo tehi saha sambandho vibhāvādīhi yoge ratyādīnamassādiyattamānīyamānattā etesamatthīti <hi rend="bold">ṭhāyīsambandhino</hi>. Saha anubhāvehi vakkhamānalakkhaṇehīti <hi rend="bold">sānubhāvakā,</hi> bhāvo vibhāvo ca, vakkhamāno bhāvena bhāvābhāsopi imināva saṅgahito, rasassādāya sampajjantīti sambandho.</p>

<p rend="bodytext" n="339"><hi rend="paranum">339</hi><hi rend="dot">.</hi><hi rend="bold">‘‘Ṭhāyi’’</hi>ccādi. <hi rend="bold">Ṭhāyīsambandhino</hi> ṭhāyīpadena, tena vāccaratihāsādiatthena vā sambandhupagatā <hi rend="bold">sānubhāvakā</hi> vakkhamānānubhāvehi saha pavattā <hi rend="bold">bhāvavibhāvā</hi> vakkhamānabhāvavibhāvā <hi rend="bold">nibandhā</hi> vuttaguṇopetakavinā bandhitā ekattha āharitvā dassitā <hi rend="bold">sādhunaṃ</hi> issādidosarahitānaṃ sajjanānaṃ <hi rend="bold">rasassādāya</hi> siṅgārādivakkhamānarasassa assādanatthaṃ <hi rend="bold">sampajjanti</hi> pavattantīti. Imāya gāthāya ṭhāyībhāvo byabhicārībhāvo kevalabhāvo vibhāvo anubhāvo raso ceti ime uddiṭṭhā bhavanti, kathanti ce? Bhāvavibhāvānaṃ ‘‘ṭhāyīsambandhino’’ti visesanaṃ bhavati, tena bhāvassa ṭhāyī ca so bhāvo ceti ca ṭhāyīpadena sambandhattā ṭhāyībhāvo ca, puna byabhicārībhāve sati ‘‘ṭhāyībhāvo’’ti imassa sādhakattā imasseva ṭhāyībhāvapadassa payogasāmatthiyena gammamāno byabhicārībhāvo ca, puna ṭhāyīpadena samāsamakatvā visuṃ dassitabhāvasaddasutiyā ṭhāyībhāvabyabhicārībhāvehi añño bhāvo ca, tathā eva ṭhāyīpadena vāccaratihāsādiatthassa uppattiuddīpanadvayaṃ vibhūtaṃ katvā sajjetvā ṭhitattā tehi ratihāsādīhi atthehi sambandhino ālambaṇauddīpanasaṅkhatavividhavibhāvā ca, evameva sānubhāvakapadena samāyogena dassitānubhāvo ca, ‘‘rasassādāyā’’ti iminā niddiṭṭharaso cāti evamime ṭhāyībhāvādayo uddiṭṭhā honti. Ṭhāyinā saha sambandhoti ca, so etesamatthīti ca, bhāvo ca vibhāvo ceti ca, saha anubhāvehi vattantīti ca, rasassa assādoti ca vākyaṃ.</p>

<p rend="subhead">Bhāvaadhippāya</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"><hi rend="bold">Cittavuttivisesā tu, bhāvayanti rase yato;</hi></p>

<p rend="gathalast"><hi rend="bold">Ratyādayo tato bhāva-saddena parikittitā</hi>.</p>

<p rend="bodytext" n="340"><hi rend="paranum">340</hi><hi rend="dot">.</hi> Idāni yathāuddiṭṭhesu ṭhāyādīhi bhāvavibhāvānubhāvarasesu paṭhamaṃ bhāvaṃ vibhāvetuṃ bhāvasaddamanvatthayati <hi rend="bold">‘‘citta’’</hi>iccādinā. Cittassa vuttiyo ramaṇahasanādiākārena pavattiyo, tāva visesā visiṭṭhasabhāvatthāti <hi rend="bold">cittavuttivisesā. <pb ed="M" n="0.0322" /> Ratyādayo</hi> ṭhāyībyabhicārīsāttikā. <hi rend="bold">Tu</hi>saddo visese. Yato <hi rend="bold">rase</hi> siṅgārādayo <hi rend="bold">bhāvayanti</hi> nipphādenti. Tato bhāvasaddena <hi rend="bold">parikittitā</hi> bharatādīhi kathitā. Ettha hi ṇyanto bhūdhātu karaṇe vattate. Yato cāyaṃ na kevalaṃ karaṇeyeva vattate, atha kho byāpane, paṭipādane ca, tasmāssa paṭibhānaṃ cittaṃ bhāvayanti byāpenti. Atha vā kavino lokaṭṭhitiñāṇalakkhaṇaṃ adhippāyaṃ bhāvayanti paṭipādentīti <hi rend="bold">bhāvā</hi>ti evamettha attho daṭṭhabbo.</p>

<p rend="bodytext" n="340"><hi rend="paranum">340</hi><hi rend="dot">.</hi> Idāni uddiṭṭhesu ṭhāyībhāvādīsu ṭhāyīādīnaṃ <note>ṭhāyībhāvādīnaṃ (ka.)</note> tiṇṇaṃ sādhāraṇo bhāvo nāma esoti dassento anvatthavasena dasseti <hi rend="bold">‘‘citta’’</hi>iccādi. <hi rend="bold">Cittavuttivisesā tu</hi> cittassa uttari vakkhamānārammaṇahasanasocanādīhi, nibbedādīhi, thambhādīhi ca ākārehi pavattisaṅkhātā aññamaññaṃ asaṅkarākārasaṅkhātā visesā pana ṭhāyībyabhicārīsāttikā <hi rend="bold">yato</hi> yasmā <hi rend="bold">rase</hi> siṅgārādirase <hi rend="bold">bhāvayanti</hi> nipphādenti karonti. No ce, <hi rend="bold">rase</hi> siṅgārādirasavisaye paṇḍitānaṃ cittaṃ <hi rend="bold">bhāvayanti</hi> byāpanaṃ karonti. No ce, tasmiṃyeva rasavisaye kavino lokasabhāvaṃ visayaṃ katvā pavattañāṇalakkhaṇaṃ adhippāyaṃ <hi rend="bold">bhāvayanti</hi> paṭipādanaṃ karonti. Tato <hi rend="bold">bhāvasaddena</hi> hetukattari nipphannena <hi rend="bold">ratyādayo</hi> ratihāsādayo <hi rend="bold">parikittitā</hi> bharatādīhi vuttā hontīti. ‘‘Ratyādayo’’ti ettha <hi rend="bold">ādi</hi>saddena hāsādayo ṭhāyībhāvā ca, nibbedādayo byabhicārībhāvā ca, thambhapalayādayo sāttikabhāvā ca saṅgahitāti daṭṭhabbā. Cittassa vuttiyoti ca, tā eva visesāti ca, bhāvo iti saddoti ca vākyaṃ.</p>

<p rend="subhead">Ṭhāyībhāvaadhippāya</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"><hi rend="bold">Virodhinā’ññabhāvena,</hi></p>

<p rend="gatha2"><pb ed="M" n="0.0323" /><hi rend="bold">Yo bhāvo na tirohito;</hi></p>

<p rend="gatha3"><hi rend="bold">Sīlena tiṭṭhati’cce’so,</hi></p>

<p rend="gathalast"><hi rend="bold">Ṭhāyībhāvoti saddito</hi>.</p>

<p rend="bodytext" n="341"><hi rend="paranum">341</hi><hi rend="dot">.</hi> Ṭhāyādike tividhe bhāve kamenāha <hi rend="bold">‘‘virodhinā’’</hi>iccādinā. Virodhinā <hi rend="bold">aññena</hi> jigucchādinā bhāvena <hi rend="bold">yo bhāvo</hi> ratyādiko <hi rend="bold">na tirohito</hi> nacchādito, <hi rend="bold">eso</hi> bhāvo anucchijjamānattā eva tiṭṭhati sīlenāti, ṭhāyī eva bhāvoti <hi rend="bold">ṭhāyībhāvoti saddito</hi> kathito. Yo bhāvādīhi ālokitassādaṃ nīto samānīto, so sāmājikehi assādiyamānattā rasoti vuccati. Vakkhati hi ‘‘savibhāva’’iccādi.</p>

<p rend="bodytext" n="341"><hi rend="paranum">341</hi><hi rend="dot">.</hi> Idāni ṭhāyīādike tividhabhāve kamena niddisati <hi rend="bold">‘‘virodhi’’</hi>iccādinā. <hi rend="bold">Virodhinā aññabhāvena</hi> ratihāsādīnaṃ viruddhena jigucchādinā aññabhāvena <hi rend="bold">yo bhāvo</hi> ratihāsādiko <hi rend="bold">tirohito na</hi> byavahito na hoti, <hi rend="bold">eso</hi> viruddhabhāvena abyavahito bhāvo tiṭṭhati sīlenāti iminā atthena ṭhāyī nāma hotīti katvā <hi rend="bold">ṭhāyībhāvoti saddito</hi> kathitoti. Yo vibhāvānubhāvādīhi assādanīyattaṃ pāpito sabbhehi assādanīyattā rasoti vuccati, so ṭhāyī nāmāti vuccati. Añño ca so bhāvo ceti ca, tiro kayiritthāti ca, ṭhāyī ca so bhāvo ceti ca viggaho.</p>

<p rend="subhead">Ṭhāyībhāvappabhedauddesa</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"><hi rend="bold">Ratihāsā ca soko ca,</hi></p>

<p rend="gatha2"><hi rend="bold">Kodhussāhabhaya’mpi ca;</hi></p>

<p rend="gatha3"><hi rend="bold">Jigucchāvimhayā ceva,</hi></p>

<p rend="gathalast"><hi rend="bold">Samo ca nava ṭhāyino</hi>.</p>

<p rend="bodytext" n="342"><hi rend="paranum">342</hi><hi rend="dot">.</hi> Ratyādīnaṃ <pb ed="M" n="0.0324" /> navannameva ṭhāyitvaṃ sambhavatītyāha <hi rend="bold">‘‘rati’’</hi>ccādi. Samo ceti evaṃ ṭhāyino navāti yojanā. Navevete sakasakavibhāvānubhāvehi samullāsitā visumpi bandhitabbā kavinā, abhinetabbā ca naṭena, tathā sesabhāvāpi. Tattha yadi panāyaṃ rati asesaitthipurisaguṇayuttānaṃ itthipurisānaṃ aññamaññaṃ janitā, candādīhi uddīpanavibhāvehi uddīpitā, ussukkatādibādhakehi anubhāvehi paripositā, sakasakānubhāvasāmatthiyā patīyamānehi anekarūpehi byabhicārīhi cittatā siyā, tadā tu ṭhāyī rati naṭābhinayena, subandhasavanena vā sabbhehi assādiyamānā siṅgārarasattamāpajjate. Evaṃ yathāyogaṃ hāsādiṭhāyībhāvānaṃ hassarasādibhāvāpajjane yuttiṃ samanneyya.</p>

<p rend="bodytext" n="342"><hi rend="paranum">342</hi><hi rend="dot">.</hi> Ṭhāyībhāvo nāma ratyādayo naveveti dassetuṃ <hi rend="bold">‘‘ratihāsā’’</hi>tiādimāha. Ratihāsā ca soko ca kodhussāhabhayampi ca jigucchāvimhayā ceva <hi rend="bold">samo</hi> santaguṇo cāti evaṃ ṭhāyino nava honti. Imesaṃ ratyādīnaṃ navannaṃ sarūpakathanaṃ ‘‘siṅgārahassakaruṇā’’tiādikāya uddesagāthāya anantare niddese pākaṭo hoti. Rati ca hāso cāti ca, kodho ca ussāho ca bhayañceti ca, jigucchā ca vimhayā ceti ca vākyaṃ. Ime nava ca evaṃ byabhicārībhāvasāttikābhāvo ceti ime yathāsakamanurūpavibhāvānubhāvehi dittaṃ katvā paccekaṃ kavinā bandhitabbā, naṭena gahetvā dassitabbā ca. Imesu tividhabhāvesu ayaṃ rati asesapumitthiguṇehi yuttehi naranārīhi aññamaññaṃ uppāditā, candādīhi uddīpanavibhāvehi uddīpitā, ussāhādipakāsakakāyikavācasikapayogasaṅkhātānubhāvena positā, sakasakānubhāvasāmatthiyehi gammamānānekappakārabyabhicārībhāvehi vicittakatā <pb ed="M" n="0.0325" /> hoti. Īdisā’yaṃ rati naṭassa abhinayena ca pasatthabandhasavanena ca sabbhehi assādiyamānasiṅgārādirasattaṃ pāpuṇātīti viññātabbā. Hāsādīnaṃ sesaṭhāyībhāvānaṃ hassarasādibhāvāpattiyaṃ yutti evaṃ yathārahaṃ veditabbāti.</p>

<p rend="subhead">Byabhicārībhāvaadhippāya</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"><hi rend="bold">Tirobhāvāvibhāvādi-</hi></p>

<p rend="gatha2"><hi rend="bold">Visesenā’bhimukhyato;</hi></p>

<p rend="gatha3"><hi rend="bold">Yete caranti sīlena,</hi></p>

<p rend="gathalast"><hi rend="bold">Te honti byabhicārino</hi>.</p>

<p rend="bodytext" n="343"><hi rend="paranum">343</hi><hi rend="dot">.</hi> Byabhicārino āha <hi rend="bold">‘‘tirobhāva’’</hi>iccādinā. <hi rend="bold">Tirobhāvo</hi> ṭhāyīnaṃ ekassāpi bhāvassa nibbedādino aciraṭṭhāyitā ca <hi rend="bold">āvibhāvo</hi> pākaṭatā ca nānārasanissayattā te ādayo yassa. <hi rend="bold">Ādi</hi>saddena ṭhāyīdhammassa sukhadukkhādirūpassa gahaṇaṃ, sova viseso, tena. Ṭhāyīdhammassa sukhadukkharūpassa gahaṇaṃ, attano dhammassa sukhadukkharūpassa ṭhāyini samāropanañcā<hi rend="bold">bhimukhyaṃ</hi>. Tathā hi ratiyaṃ parisamo sukhānuviddho bhavati, soke dukkhānuviddho. Ratiyaṃ sukhasabhāvāpi gilānippabhutayo byabhicārino sakammaṃ dukkhamimaṃ samāropayanteva. Tato tena abhimukhabhāvena <hi rend="bold">ye ete</hi> bhāvā sīlena <hi rend="bold">caranti</hi> pavattanti, te byabhicārino hontīti.</p>

<p rend="bodytext" n="343"><hi rend="paranum">343</hi><hi rend="dot">.</hi> Idāni uddesakkamena byabhicārībhāve lakkhaṇato dasseti <hi rend="bold">‘‘tirobhāvā’’</hi>iccādinā. <hi rend="bold">Tirobhāvāvibhāvādivisesena</hi> byabhicārībhāvānaṃ attano anekarasaṃ nissāya pavattattā, lokassa bhinnarucikattā ca kismiñci ṭhāyībhāve byabhicārībhāvānamattano guṇassa līnattañca kismiñci tasseva guṇassa pākaṭattañcātiādikena visesena <pb ed="M" n="0.0326" /><hi rend="bold">abhimukhyato</hi> ṭhāyībhāvānaṃ sukhadukkharūpaṃ attani ca attano sukhadukkharūpaṃ ṭhāyībhāvesu ca āropanasaṅkhātena abhimukhabhāvena <hi rend="bold">yete</hi> bhāvā <hi rend="bold">sīlena caranti</hi> pakatiyā pavattanti, <hi rend="bold">te</hi> bhāvā byabhicārino nāma hontīti. Evameva <note>evarūpā (ka.)</note> pīḷā sarūpena eko parisamasaṅkhatabyabhicārībhāvo ratiyaṃ saguṇena līno sukhānuviddho hutvā, soke saguṇena pākaṭo dukkhānuviddho ca hutvā pavattate. Evameva sukhasabhāvaratiyaṃ gilānādayo byabhicārino sakiyaṃ dukkhasarūpaṃ āropentīti katvā tirobhāvavibhāvādivisesena abhimukhaṃ pavattanti. Tirobhavanamiti ca, āvibhavanamiti ca, tirobhāvo ca āvibhāvo ceti ca, te ādayo yassa ṭhāyībhāvesu vijjamānānaṃ sukhadukkhasabhāvānaṃ attani āropanasseti ca, soyeva visesoti ca, abhimukhānaṃ bhāvoti ca viggaho. Byabhicārīpade <hi rend="bold">vi</hi>saddo visesatthe <hi rend="bold">abhi</hi>saddo abhimukhabhāve vattati.</p>

<p rend="subhead">Byabhicārībhāvappabheda</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"><hi rend="bold">Nibbedo takkasaṅkā sama-</hi></p>

<p rend="gatha2"><hi rend="bold">Dhitijaḷatā dīnatuggālasattaṃ,</hi></p>

<p rend="gatha3"><hi rend="bold">Suttaṃ tāso gilānu’ssukaharisa-</hi></p>

<p rend="gathalast"><hi rend="bold">Satissāvisādābahitthā</hi>.</p>

<p rend="gatha1"><hi rend="bold">Cintā gabbā’pamāro’marisamada-</hi></p>

<p rend="gatha2"><hi rend="bold">Matummādamohā vibodho,</hi></p>

<p rend="gatha3"><hi rend="bold">Niddāvegā sabiḷaṃ maraṇa-</hi></p>

<p rend="gathalast"><hi rend="bold">Sacapalābyādhi tettiṃsame’te</hi>.</p>

<p rend="bodytext" n="344"><hi rend="paranum">344</hi><hi rend="dot">.</hi> Te dasseti <hi rend="bold">‘‘nibbedo’’</hi>iccādinā. <hi rend="bold">Dīnatuggālasatta</hi>nti dīnatā ca uggatañca ālasattañca, gilāni <hi rend="bold">ussuka</hi>iti <pb ed="M" n="0.0327" /> ussukkaṃ. Capalaiti cāpallaṃ, saha capalena sacapalo, so cāyaṃ byādhi ca, maraṇañca sacapalabyādhi ca samāhāre. Tañca saha biḷāya vattatīti <hi rend="bold">sabiḷa</hi>nti <hi rend="bold">ete</hi> yathāvuttabyabhicārībhāvā tettiṃsa hontīti. Ussāhavatā vīraraso taṃvaseneva assādīyati. Bhīrunā tu sova bhayānakarasavaseneti lokasabhāvassa anekattā tadatthamete byabhicārino ekekassarasassa bahavo vaṇṇanīyā, yato taṃvaṇṇanādvārena sabbopi tesu kiñci assādetīti. Tattha yasmā pana māraṇopagataveridassanamekameva taṅkhaṇeyeva bhinnaṃ pakativasena bhīruno bhayassa hetu, saṅgāmalolassa tu ussāhanimittaṃ siyā. Tathā naṭena kataṃ vikatamābharaṇaṃ kriyāvā nīcapakatīnaṃ ṭhāyino hāsassa hetu, gambhīrapakatīnaṃ byabhicārino hāsassa, tasmā bhāve vaṇṇayatā kavinā bhāvā tathā vaṇṇanīyā, yathocityapariposo siyā. Ocityabhaṅgo tu mahatā vāyāmena pariharitabbo.</p>

<p rend="bodytext">Tesu <hi rend="bold">nibbedo</hi> attāvamānanaṃ. Tassa ca itthīnañca nīcānañca dāliddiyaṃ vibhāvo, yogīnaṃ tu tatvasaṃvedanaṃ vibhāvo, assupatanacintādayo ettha anubhāvā.</p>

<p rend="bodytext"><hi rend="bold">Takko</hi> vitakkanaṃ. Tassa sandeho vibhāvo, sirokampādi anubhāvo.</p>

<p rend="bodytext"><hi rend="bold">Saṅkāya</hi> viruddhacaraṇaṃ vibhāvo, kampādayo anubhāvo.</p>

<p rend="bodytext"><hi rend="bold">Samo</hi> khedo. Tattha gatyādi vibhāvo, sedādi anubhāvo.</p>

<p rend="bodytext"><hi rend="bold">Dhiti</hi> santoso. Ñāṇādi vibhāvo, anubhāvo bhogālolatādi.</p>

<p rend="bodytext"><hi rend="bold">Jaḷatā</hi><pb ed="M" n="0.0328" /> appaṭipatti. Tassā iṭṭhāniṭṭhadassanādi vibhāvo, animisanayanālocanādi anubhāvo.</p>

<p rend="bodytext"><hi rend="bold">Dīnatā</hi> cetaso anojatā. Tassā vibhāvo duggatatādi, anubhāvo malinavatthatādi.</p>

<p rend="bodytext"><hi rend="bold">Uggatā</hi> dāruṇattaṃ. Tassā vibhāvo balavāparādhādi, tassa anubhāvo tajjanādi.</p>

<p rend="bodytext"><hi rend="bold">Ālasatta</hi>ssa parisamādi vibhāvo, jimhatādi anubhāvo.</p>

<p rend="bodytext"><hi rend="bold">Sutta</hi>ssa niddā vibhāvo, tassādādayo anubhāvo.</p>

<p rend="bodytext"><hi rend="bold">Tāso</hi> cittakkhobho. Vibhāvo assa gajjitādi, kampanādi anubhāvo.</p>

<p rend="bodytext">Āyāsapipāsādi vibhāvo <hi rend="bold">gilāniyā,</hi> vivaṇṇatādayo anubhāvo.</p>

<p rend="bodytext">Kālakkhamatā <hi rend="bold">ussukaṃ</hi>. Vibhāvo tassa ramaṇīyadassanicchādi, anubhāvo turitatādi.</p>

<p rend="bodytext">Cetopasādo <hi rend="bold">harito</hi>. Tatra ussavādi vibhāvo, assusedādayo anubhāvo.</p>

<p rend="bodytext">Sadisadassanādi vibhāvo <hi rend="bold">sati</hi>yā, anubhāvo bhamusamunnamanādi.</p>

<p rend="bodytext">Paresamukkaṃsāsahanatā <hi rend="bold">issā</hi>. Tassā dujjanattagabbādayo vibhāvo, dosakathanāvajānanādayo anubhāvo.</p>

<p rend="bodytext"><hi rend="bold">Visādo</hi> khedo. Vibhāvo tassa āraddhakāriyāsiddhādi, bādhayatāpādi anubhāvo.</p>

<p rend="bodytext"><hi rend="bold">Abahitthā</hi> kāyasaṃvaraṇaṃ. Tassā vibhāvo lajjādi, anubhāvo’ññavikriyā.</p>

<p rend="bodytext"><hi rend="bold">Cintā</hi><pb ed="M" n="0.0329" /> iṭṭhālābhādīhi, anubhāvo mukulitanayanādi.</p>

<p rend="bodytext"><hi rend="bold">Gabbo</hi> abhimāno. Vibhāvossa issariyādi, anubhāvo avajānanādi.</p>

<p rend="bodytext"><hi rend="bold">Apamāro</hi> gāharukkhādīhi <note>gāharukkhapatanādīhi (?)</note>, bhūpātādayo ettha anubhāvo.</p>

<p rend="bodytext"><hi rend="bold">Amariso</hi> akkhamatā. Vibhāvo assāvamānanādi, sirokampanatajjanādayo anubhāvo.</p>

<p rend="bodytext"><hi rend="bold">Mado</hi> pamādukkaṃso. Tassa vibhāvo pānaṃ, calamānaṅgavacogatihāsādayo anubhāvo.</p>

<p rend="bodytext"><hi rend="bold">Mati</hi> kaṅkhacchedo. Upadesādi vibhāvo, mukhavikāsādi ettha anubhāvo.</p>

<p rend="bodytext">Asamekkhitakāritā <hi rend="bold">ummādo</hi>. Tassa vibhāvo sannipātagahaṇādi, aṭṭhānaruditagītahāsādayo anubhāvo.</p>

<p rend="bodytext"><hi rend="bold">Moho</hi> bhayādīhi, anubhāvo thambhakampādi.</p>

<p rend="bodytext">Durācārādīhi <hi rend="bold">biḷaṃ,</hi> adhomukhatādi anubhāvo.</p>

<p rend="bodytext"><hi rend="bold">Maraṇaṃ</hi> vibhāvaanubhāvehi supasiddhaṃ.</p>

<p rend="bodytext"><hi rend="bold">Capalatā</hi> rāgadosādīhi, sacchandacaraṇādi anubhāvo. <hi rend="bold">Byādhi</hi> pākaṭo.</p>

<p rend="bodytext">Ye vā panaññe idha niddiṭṭhā cittavuttivisesāpi saṃvijjanti sukhumabhedā, tesu keci vuttesvantogadhā honti. Yathā hi icchāsabhāvā sabbe kāmā ratiyaṃ antogadhā, tathā dosappakārā kodhā marisaissādīsvantogadhā, dukkhasabhāvā sokasamabyādhigilāni visādādīsvantogadhā. Pītyādayo sukhasabhāvā hariseti daṭṭhabbaṃ. Tesu <pb ed="M" n="0.0330" /> bhayā tāso añño, saṅkā tathā amariso. Tasmā issā, tathā gilānito samo, niddāya suttaṃ, ussukā capalatā, tathā mohā palayo vakkhamāno aññoti mantabbaṃ.</p>

<p rend="bodytext" n="344"><hi rend="paranum">344</hi><hi rend="dot">.</hi> Idāni te byabhicārībhāve sarūpena dasseti <hi rend="bold">‘‘nibbedo’’</hi>iccādinā. <hi rend="bold">Nibbedo</hi> attanindāsaṅkhato ca, takkasaṅkā ca, <hi rend="bold">samadhitijaḷatā</hi> parisamo santosalakkhaṇā dhiti jaḷatā ca, <hi rend="bold">dīnatuggālasattaṃ</hi> dīnabhāvadāruṇabhāvaalasabhāvā ca, <hi rend="bold">suttaṃ</hi> sayanañca, <hi rend="bold">tāso</hi> cittakkhobho ca, gilānaparimadditabhāvo ca, <hi rend="bold">ussukaharisasatissāvisādābahitthā</hi> ussāhapitisatiissākhedaākārasaṃvarā ca, cintā ca, <hi rend="bold">gabbo</hi> abhimāno ca, apamāro ca, <hi rend="bold">amarisamadamatummādamohā</hi> akkhantipamādādhikkā kaṅkhacchedaummādamohā ca, <hi rend="bold">vibodho</hi> pabodho ca, <hi rend="bold">niddāvegā</hi> niddā ca, āvegasaṅkhāto sambhamo ca, <hi rend="bold">sabiḷaṃ</hi> lajjāsahitaṃ <hi rend="bold">maraṇasacapalābyādhi</hi> maraṇañca cāpalyasahitā byādhi ceti. <hi rend="bold">Ete tettiṃsa</hi> byabhicārībhāvā nāma honti. Takko ca saṅkā ceti ca, samo ca dhiti ca jaḷatā ceti ca, dīnatā ca uggo ca alasattañcāti ca, ussukañcahariso ca sati ca issā ca visādo ca abahitthā ceti ca, amariso ca mado ca mati ca ummādo ca moho ceti ca, niddā ca āvego ceti ca, saha biḷāya vattatīti ca, saha capalena cāpalyena vattatīti ca, sacapalo ca so byādhiceti ca, maraṇañca sacapalabyādhi ceti ca vākyaṃ. Maraṇasacapalābyādhīti samāhāradvando. Tasmā ‘‘sabiḷa’’nti padaṃ etassa visesanaṃ hoti.</p>

<p rend="bodytext">Lokasabhāvassa anekavidhattā ekoyeva vīraraso ussāhavatā vīrarasākārena assādanīyo hoti, soyeva bhīrunā bhayākārena assādanīyo hoti. <pb ed="M" n="0.0331" /> Tasmā ekekassa rasassa ime bahū byabhicārino vaṇṇetabbā honti. Evaṃ sati anekādhippāyako loko tesu kiñci assādeti. Evaṃ sati bandho sabbajanassa kanto hoti. Tassaṃ bhāvavaṇṇanāyaṃ yasmā māretumāgacchantānaṃ sattūnaṃ dassanamekameva taṅkhaṇe janādhippāyato bhijjitvā pakatibhīrūnaṃ purisānaṃ bhayassa ca yuddhalolassa ussāhanassa ca kāraṇaṃ hoti. Evaṃ naṭena hasanatthaṃ katavikatamābharaṇañca tādisakiriyā ca uttānapakatikānaṃ purisānaṃ ṭhāyīhāsassa ca gambhīrapakatikānaṃ byabhicārīhāsassa ca hetu bhaveyya. Tasmā bhāve vaṇṇentena kavinā ocityabhaṅgamakatvā sakkaccamocityaṃ sajjetvā bhāvappakāsakāni savibhāvānubhāvakavivacanāni vaṇṇetabbāni. Ettha bhāvāvabodhakavibhāvādīnaṃ jānitabbattā tehi tehi bhāvehi saddhiṃ evaṃ veditabbā.</p>

<p rend="bodytext">Tesu bhāvesu attāvamānanalakkhaṇo <hi rend="bold">nibbedo</hi>. Itthīnaṃ, hīnānaṃ <note>hīnācārānaṃ (ka.)</note> vā uppajjati ce, dāliddiyaṃ ālambaṇavibhāvo nāma, yogīnaṃ ce, tathāvabodho ālambaṇavibhāvo, ettha assupatanacintādikaṃ anubhāvo nāma.</p>

<p rend="bodytext"><hi rend="bold">Vitakkassa</hi> sandeho uddīpanavibhāvo nāma, sirokampādikaṃ anubhāvo nāma.</p>

<p rend="bodytext"><hi rend="bold">Saṅkā</hi>ya viruddhappavatti uddīpanavibhāvo, kampādiko anubhāvo. Upari ‘‘vibhāvo’’ti vutte ālambaṇuddīpanesu dvīsu yaṃ yujjati, taṃ gahetabbaṃ.</p>

<p rend="bodytext">Khedalakkhaṇassa <hi rend="bold">samassa</hi> gamanādikaṃ vibhāvo, sedādi anubhāvo.</p>

<p rend="bodytext">Santosalakkhaṇāya <hi rend="bold">dhiti</hi>yā ñāṇādi vibhāvo, bhogesu alolabhāvādi anubhāvo.</p>

<p rend="bodytext">Ayoggatālakkhaṇāya <pb ed="M" n="0.0332" /><hi rend="bold">jaḷatā</hi>ya iṭṭhāniṭṭhānaṃ ajānanādi vibhāvo, vivaṭanayanehi abhimukhavilokanatādi anubhāvo.</p>

<p rend="bodytext">Cittassanittejalakkhaṇāya <hi rend="bold">dīnatā</hi>ya duggatatādi vibhāvo, malinavatthatādi anubhāvo.</p>

<p rend="bodytext">Dāruṇatālakkhaṇassa <hi rend="bold">ugga</hi>bhāvassātisayāparādhādi vibhāvo, tajjanādi anubhāvo.</p>

<p rend="bodytext"><hi rend="bold">Alasatta</hi>ssa aṭṭhānaparisamādi vibhāvo, vaṅkikabhāvo anubhāvo.</p>

<p rend="bodytext">Sayanasaṅkhātassa <hi rend="bold">sutta</hi>ssa niddādi vibhāvo, assādādi anubhāvo. Ettha assādanaṃ nāma seyyasukhapassasukhādikaṃ.</p>

<p rend="bodytext">Cittakkhobhasaṅkhātassa <hi rend="bold">tāsassa</hi> gajjitādi vibhāvo, gajjitaṃ nāma bhayajanakavacanaṃ. Kopena kampanā anubhāvo.</p>

<p rend="bodytext">Pīḷāsaṅkhātassa <hi rend="bold">gilāna</hi>ssa āyāsapipāsādi vibhāvo, dubbaṇṇatādi anubhāvo.</p>

<p rend="bodytext">Anurūpakālassa anolokanassa ussukkassa rammavatthudassanicchādi vibhāvo, turitatādi anubhāvo.</p>

<p rend="bodytext">Cetopasādalakkhaṇassa <hi rend="bold">harisa</hi>ssa maṅgalakīḷādi vibhāvo, santosavacanādi anubhāvo.</p>

<p rend="bodytext">Saraṇalakkhaṇāya <hi rend="bold">sati</hi>yā saññāṇadassanādi vibhāvo, bhamukkhepādi anubhāvo.</p>

<p rend="bodytext">Parasampattiasahanalakkhaṇāya <hi rend="bold">issā</hi>ya dujjanabhāvagabbādi vibhāvo, dosakathanāvajānanādi anubhavo.</p>

<p rend="bodytext">Khedalakkhaṇassa <hi rend="bold">visāda</hi>ssa āraddhakāriyāsiddhikāriyabyāpattiādi vibhāvo, manosantāpādi anubhāvo.</p>

<p rend="bodytext">Ākārasaṃvaraṇalakkhaṇāya, <pb ed="M" n="0.0333" /> rasasabhāvapaṭicchādanalakkhaṇāya vā abahitthayalajjādi vibhāvo, tadaññakriyākaraṇaṃ, adhomukhakaraṇaṃ, pādehi bhūmikhaṇanantiādi anubhāvo.</p>

<p rend="bodytext"><hi rend="bold">Cintā</hi>ya iṭṭhatthālābhādī vibhāvo, makulitanayanādi adhokhittacakkhādi vā anubhāvo.</p>

<p rend="bodytext"><hi rend="bold">Gabba</hi>ssa issariyādi vibhāvo, avajānanādi anubhāvo.</p>

<p rend="bodytext"><hi rend="bold">Apamāra</hi>ssa yakkhapīḷādi vibhāvo, bhūmipatanādayo anubhāvo.</p>

<p rend="bodytext">Akkhamalakkhaṇassa <hi rend="bold">amarisa</hi>ssa avamānanādi vibhāvo, sirokampanatajjanādi anubhāvo.</p>

<p rend="bodytext">Pamādādhikkalakkhaṇassa <hi rend="bold">mada</hi>ssa santosapānaṃ vibhāvo, kampamānahatthapādavacanagamanahāsādī anubhāvo.</p>

<p rend="bodytext">Kaṅkhācchedanalakkhaṇāya <hi rend="bold">mati</hi>yā upadesādi vibhāvo, mukhasantosādi anubhāvo.</p>

<p rend="bodytext">Anupaparikkhakāritālakkhaṇassa <hi rend="bold">ummāda</hi>ssa sannipātajjarayakkhādi vibhāvo, akāraṇarodanahasanādi anubhāvo.</p>

<p rend="bodytext">Muyhanalakkhaṇassa <hi rend="bold">moha</hi>ssa adhikabhayādi vibhāvo, sabhāvānavabodhanādi anubhāvo.</p>

<p rend="bodytext">Niddāpagamasaṅkhātassa <hi rend="bold">vibodha</hi>ssa kālapariṇāmādi ālokasaraṇādi vā vibhāvo, akkhimaddanādi anubhāvo.</p>

<p rend="bodytext">Manosampīḷanalakkhaṇāya <hi rend="bold">niddā</hi>ya kassaci acintanaakaraṇādi vibhāvo, akkhipidahanādi anubhāvo.</p>

<p rend="bodytext">Bhayāgamanalakkhaṇassa <hi rend="bold">āvega</hi>ssa paccatthikadassanādi vibhāvo, utrāsakampādi anubhāvo.</p>

<p rend="bodytext">Lajjālakkhaṇāya <pb ed="M" n="0.0334" /><hi rend="bold">biḷā</hi>ya durācārādi vibhāvo, adhomukhatādi anubhāvo.</p>

<p rend="bodytext"><hi rend="bold">Maraṇa</hi>ssa satthapahārarogādi vibhāvo, mukhavikārādi anubhāvo.</p>

<p rend="bodytext"><hi rend="bold">Cāpalla</hi>ssa rāgadosādi vibhāvo, attano sacchandacaraṇādi anubhāvo.</p>

<p rend="bodytext"><hi rend="bold">Byādhi</hi>yā vātapittādīnaṃ ussadabhāvādi vibhāvo, nitthunanādi anubhāvo.</p>

<p rend="bodytext">Imasmiṃ subodhālaṅkāre adassitasukhumabhedā aññāpi cittavuttivisesā santi, tesu icchāsabhāvā sabbe bhedā kāmaratiyañca, dosapakārā kodhaamarisaissādīsu ca, dukkhasabhāvā sokasamabyādhigilānavisādādīsu ca, pitiādayo harise ca antogadhāti veditabbā. Evaṃ samānānaṃ saṅgahe satipi tāsato bhayassa ca, saṅkāya amarissa ca, amarisato issāya ca, gilānato samassa ca, niddāya suttassa ca, ussukkato capalatāya ca, mohato vakkhamānapalayassa ca pākaṭavisesena aññathā visuṃ visuṃ dassitanti daṭṭhabbaṃ.</p>

<p rend="subhead">Sāttikabhāvaadhippāya</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"><hi rend="bold">Samāhitattappabhavaṃ, sattaṃ teno’papāditā;</hi></p>

<p rend="gathalast"><hi rend="bold">Sāttikā’pya’nubhāvatte, visuṃ bhāvābhavanti te</hi>.</p>

<p rend="bodytext" n="345"><hi rend="paranum">345</hi><hi rend="dot">.</hi> Sāttike vadati <hi rend="bold">‘‘samāhite’’</hi>ccādinā. <hi rend="bold">Samāhito</hi> ekaggatābhāvāpādanena katasamādhāno <hi rend="bold">attā</hi> cittaṃ tato <hi rend="bold">pabhavaṃ</hi> uppannaṃ yaṃ, taṃ sattaṃ nāma. <hi rend="bold">Tena</hi> sattena <hi rend="bold">upapāditā</hi> nibbattitā thambhādayo sāttikā vuccante. Te ca puna anubhāvāpi bhavanti thambhādibhāvasaṃsūcanasabhāvavikārarūpattā. Tañca ‘‘cittavuttivisesattā’’iccādinā vakkhati. <pb ed="M" n="0.0335" /> Tenāha <hi rend="bold">‘‘anubhāvattepī’’</hi>ti. Evaṃ satyapi te sāttikā <hi rend="bold">visuṃ</hi> puthageva bhāvā bhavanti, vuttanayena cittabhavattavirūpattā tesanti.</p>

<p rend="bodytext" n="345"><hi rend="paranum">345</hi><hi rend="dot">.</hi> Idāni uddesakkamenādhigatakevalabhāvasaṅkhātaṃ sāttikābhāvaṃ dasseti <hi rend="bold">‘‘samāhita’’</hi>iccādinā. <hi rend="bold">Samāhitattappabhavaṃ</hi> ekaggatābhāvāpādanena katasamādhānacittato sambhūtaṃ sattaṃ nāma hoti. <hi rend="bold">Tena</hi> lābhālābhādīsu ekākārassa hetunā thirabhāvena <hi rend="bold">upapāditā</hi> nipphāditā thambhādayo sāttikā nāma bhavanti. <hi rend="bold">Te</hi> sāttikā <hi rend="bold">anubhāvattepi</hi> cittākārasaṅkhātathambhādipakāsanasabhāvavikārasarūpattā attano anubhāvatte satipi visuṃ <hi rend="bold">bhāvā bhavanti</hi> yathāvutta ‘‘cittavuttivisesā tu, bhāvayanti rase yato’’tiādinā bhāvā nāma hontīti. Ime sāttikābhāvānubhāvavasena duvidhā honti. Samāhito ca so attā ceti ca, tato pabhavamiti ca, santo upasanto ca so attā ceti ca, sattato bhavantīti ca, sattena uppāditāti ca, anubhāvānaṃ bhāvoti ca vākyaṃ. <hi rend="bold">Apī</hi>ti anuggahatthe nipāto.</p>

<p rend="subhead">Sāttikabhāvappabheda</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"><hi rend="bold">Thambho palayaromañcā,</hi></p>

<p rend="gatha2"><hi rend="bold">Tathā sedassuvepathu;</hi></p>

<p rend="gatha3"><hi rend="bold">Vevaṇṇiyaṃ vissaratā,</hi></p>

<p rend="gathalast"><hi rend="bold">Bhāvā’ṭṭhe’te tu sāttikā</hi>.</p>

<p rend="bodytext" n="346"><hi rend="paranum">346</hi><hi rend="dot">.</hi> Te dasseti <hi rend="bold">‘‘thambho’’</hi>iccādinā. Ettha <hi rend="bold">thambho</hi> avissarakāyacittatā. <hi rend="bold">Palayo</hi> assāsapassāsamattāvaseso suttāvatthāsabhāvo niddāpabhavo. Subyattalakkhaṇā sesā.</p>

<p rend="bodytext" n="346"><hi rend="paranum">346</hi><hi rend="dot">.</hi> Idāni <pb ed="M" n="0.0335" /> sāttike dasseti <hi rend="bold">‘‘thambho’’</hi>iccādinā. <hi rend="bold">Thambho</hi> kāyacittānaṃ avisarabhāvasaṅkhāto ca <hi rend="bold">palayaromañcā</hi> niddāya uppajjamānaassāsapassāsamattātirittasuttāvatthā ca pasādādisambhavo romuggamo ca <hi rend="bold">tathā</hi> evaṃ <hi rend="bold">sedassuvepathu</hi> ca bhayādīhi uppajjamānadāho ca santosādīhi uppajjamānaassu ca kampā ca <hi rend="bold">vevaṇṇiyaṃ</hi> virūpatā ca <hi rend="bold">vissaratā</hi> virūpasaddatā cāti ete aṭṭha sāttikā bhāvā nāma honti. Romānaṃ añco uggamoti ca, palayo ca romañco ceti ca, vepanaṃ kampanamiti ca, sedo ca assu ca vepathu cāti ca, virūpo vaṇṇo asseti ca, tassa bhāvoti ca, virūpo saro asseti ca, tassa bhāvoti ca vākyaṃ.</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"><hi rend="bold">Yadā ratyādayo bhāvā,</hi></p>

<p rend="gatha2"><hi rend="bold">Ṭhitisīlā na honti ce;</hi></p>

<p rend="gatha3"><hi rend="bold">Tadā sabbepi te bhāvā,</hi></p>

<p rend="gathalast"><hi rend="bold">Bhavanti byabhicārino</hi>.</p>

<p rend="bodytext" n="347"><hi rend="paranum">347</hi><hi rend="dot">.</hi> Na kevalaṃ vuttāyeva byabhicārino, ratyādayopīti āha <hi rend="bold">‘‘yadā’’</hi>iccādi. <hi rend="bold">Bhavanti byabhicārino</hi>ti yathāyogaṃ yathāsambandhaṃ byabhicārino hontīti attho. Sesaṃ subodhaṃ.</p>

<p rend="bodytext" n="347"><hi rend="paranum">347</hi><hi rend="dot">.</hi> Idāni nibbedādayo viya ratihāsādayopi kismiñci kāle byabhicārinopi hontīti dasseti <hi rend="bold">‘‘yadā’’</hi> iccādinā. <hi rend="bold">Ratyādayo</hi> ratihāsādayo <hi rend="bold">bhāvā</hi> nava ṭhāyībhāvā yadā <hi rend="bold">ṭhitisīlā na honti ce</hi> virodhīhi tehi tehi bhāvantarehi byavahitattā sabhāvato ṭhitisabhāvā yadi na honti, tadā <hi rend="bold">te bhāvā</hi> ratyādayo sabbepi byabhicārino bhavantīti. Yathāsakaṃ byabhicāritānurūpavibhāvānubhāvānaṃ yogānurūpena byabhicārībhāvā honti. Ratiādi yesaṃ hāsādīnamiti ca, ṭhiti sīlaṃ yesaṃ ratyādīnamiti ca viggaho.</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"><hi rend="bold">Vibhāvo <pb ed="M" n="0.0337" /> kāraṇaṃ tesu’-</hi></p>

<p rend="gatha2"><hi rend="bold">Ppattiyu’ddīpane tathā;</hi></p>

<p rend="gatha3"><hi rend="bold">Yo siyā bodhako tesa-</hi></p>

<p rend="gathalast"><hi rend="bold">Manubhāvo’ya’mīrito</hi>.</p>

<p rend="bodytext" n="348"><hi rend="paranum">348</hi><hi rend="dot">.</hi> Idāni vibhāvānubhāve dasseti <hi rend="bold">‘‘vibhāvo’’</hi>iccādinā. <hi rend="bold">Tesaṃ</hi> ratyādīnaṃ bhāvānaṃ uppattiyā, tathā uddīpane ca <hi rend="bold">kāraṇaṃ</hi> ālambaṇauddīpanavasena duvidho vibhāvo nāma. Tattha ālambaṇavibhāvo kantādi, uddīpanavibhāvo candādi. Tesaṃ <hi rend="bold">bodhako</hi> ñāpako kāyiko ca vācasiko ca byāpāro siyā, ayaṃ anubhāvo īrito.</p>

<p rend="bodytext" n="348"><hi rend="paranum">348</hi><hi rend="dot">.</hi> Idāni vibhāvānubhāve dasseti <hi rend="bold">‘‘vibhāvo’’</hi>iccādinā. <hi rend="bold">Tesaṃ</hi> ṭhāyībhāvādīnaṃ tiṇṇaṃ uppattiyā ca tathā <hi rend="bold">uddīpane ca</hi> uppannānaṃ dīpane ca <hi rend="bold">kāraṇaṃ</hi> ālambaṇauddīpanavasena duvidho hetu vibhāvo nāma, <hi rend="bold">tesaṃ</hi> ṭhāyībhāvādīnaṃ <hi rend="bold">bodhako</hi> kāyikavācasiko <hi rend="bold">yo siyā</hi> naṭakavīnaṃ byāpāro atthi, ayaṃ anubhāvoti īritoti. Visesena bhāveti vaḍḍhetīti <hi rend="bold">vibhāvo</hi>. Anubhāveti bodhetīti <hi rend="bold">anubhāvo</hi>. Ettha <hi rend="bold">vibhāvo</hi> nāma rativisaye naranārīnaṃ aññamaññaṃ ālambaṇavibhāvo, candarammadesādi uddīpanavibhāvo ceti duvidho. Hāsādīnampi duvidhavibhāvaṃ yathārahaṃ yojetabbaṃ. <hi rend="bold">Anubhāvo</hi> nāma ṭhāyībhāvādīnaṃ tesaṃ tesaṃ bhāvānaṃ pakāsakavācasikabyāpārasaṅkhātakavipayogo ca kāyikapayogabhūto naṭānaṃ abhinayasaṅkhāto taṃtaṃbhāvasarūpanirūpako ceti duvidho byāpāro.</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"><hi rend="bold">Nekahetuṃ manovutti-visesañca vibhāvituṃ;</hi></p>

<p rend="gathalast"><hi rend="bold">Bhāvaṃ vibhāvānubhāvā, vaṇṇiyā bandhane phuṭaṃ</hi>.</p>

<p rend="bodytext" n="349"><hi rend="paranum">349</hi><hi rend="dot">.</hi> Vibhāvādivaṇṇanāyameva <pb ed="M" n="0.0339" /> bhāvavisesāvabodho siyā, aññathā ‘‘devadattassa sāssulocanayugaṃ sañjāta’’miti vutte sokā ānandā rogā ceti ko nāma sakkoti kāraṇaṃ nicchituṃ, cittavuttivisesañca bhāvaṃ vinā vibhāvānubhāvaṃ kavi vaṇṇetuṃ naṭobhinetuṃ sāmajjiko vā viññātuṃ ko sakkotīti dassetumāha <hi rend="bold">‘‘neka’’</hi>iccādi. <hi rend="bold">Nekahetuṃ</hi> bahuhetuṃ manovuttivisesañca bhāvaṃ <hi rend="bold">vibhāvituṃ</hi> pakāsetuṃ <hi rend="bold">vibhāvānubhāvā</hi> vuttalakkhaṇā <hi rend="bold">bandhane</hi> sabhāvanirūpakapade phuṭaṃ vaṇṇanīyā, vibhāvādirūpakeneva avuttampi kiñci patīyate.</p>

<p rend="bodytext" n="349"><hi rend="paranum">349</hi><hi rend="dot">.</hi> ‘‘Devadattassa cakkhūni assupuṇṇānī’’ti vutte sokena santosena rogena vāti yathā assukāraṇakathanaṃ vinā na jānāti, evaṃ cittassa pavattisaṅkhātā ratihāsādayo te te bhāvā attano patītiyānurūpaṃ vibhāvānubhāvakathanaṃ vinā kavīhi vaṇṇetabbā, naṭehi dassetabbā, sabbhehi assādanīyā natthīti ṭhāyīādīnaṃ vaṇṇanameva kātabbanti idāni anusāsento āha <hi rend="bold">‘‘neka’’</hi>iccādi. <hi rend="bold">Nekahetuṃ</hi> tesaṃ tesaṃ bhāvānaṃ uppatyādo ālambaṇavibhāvādibahukāraṇavantaṃ <hi rend="bold">manovuttivisesaṃ bhāvañca</hi> cittassa pavattivisesasaṅkhātabhāvañca <hi rend="bold">vibhāvituṃ</hi> pakāsetuṃ <hi rend="bold">vibhāvānubhāvā</hi> anantaraniddiṭṭhā <hi rend="bold">bandhane</hi> rasabhāvappakāsane <hi rend="bold">phuṭaṃ</hi> pakāsaṃ katvā <hi rend="bold">vaṇṇiyā</hi> kavinā vaṇṇanīyā hontīti. Na ekoti ca, so hetu asseti ca, manaso vuttīti ca, tāya visesoti ca, vibhāvo ca anubhāvo ceti ca vākyaṃ.</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"><hi rend="bold">Savibhāvānubhāvehi, bhāvā te te yathārahaṃ;</hi></p>

<p rend="gathalast"><hi rend="bold">Vaṇṇanīyā yathocityaṃ, lokarūpānugāminā</hi>.</p>

<p rend="bodytext" n="350"><hi rend="paranum">350</hi><hi rend="dot">.</hi> Idāni te bhāvā lokasabhāvānatikkamena vibhāvādīhi vaṇṇanīyāti āha <hi rend="bold">‘‘savibhāve’’</hi>ccādi. Saha vibhāvehi <pb ed="M" n="0.0339" /> savibhāvā, te ca te anubhāvā ca, tehi. <hi rend="bold">Yathāraha</hi>nti attano sambandhīnaṃ vasena yathārahaṃ vaṇṇanīyā.</p>

<p rend="bodytext" n="350"><hi rend="paranum">350</hi><hi rend="dot">.</hi> Idāni vibhāvānubhāve nissāya vaṇṇanīyā te bhāvā lokasabhāvamanatikkamma kātabbāti anusāsanto āha <hi rend="bold">‘‘savibhāvā’’</hi>iccādi. <hi rend="bold">Lokarūpānugāminā</hi> lokavohāramanuvattamānena <hi rend="bold">te te bhāvā</hi> ṭhāyībhāvādayo tayo <hi rend="bold">yathocityaṃ</hi> ocityānurūpaṃ <hi rend="bold">savibhāvānubhāvehi</hi> vibhāvasahitehi anubhāvehi karaṇabhūtehi <hi rend="bold">yathārahaṃ</hi> tehi tehi bhāvehi sambandhīnaṃ vibhāvādīnaṃ vasena anurūpato <hi rend="bold">vaṇṇanīyā</hi> vaṇṇetabbā hontīti. Vibhāvehi saha ye vattantīti ca, te ca te anubhāvā ceti ca, anatikkamma arahanti ca, anatikkamma ocityamiti ca, lokassa rūpaṃ sarūpamiti ca, taṃ anugacchati sīlenāti ca viggaho.</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"><hi rend="bold">Cittavutti visesattā, mānasā sāttika’ṅgato;</hi></p>

<p rend="gathalast"><hi rend="bold">Bahinissaṭasedādi-anubhāvehi vaṇṇiyā</hi>.</p>

<p rend="bodytext" n="351"><hi rend="paranum">351</hi><hi rend="dot">.</hi> Sāttikā kathaṃ vaṇṇanīyāti āha <hi rend="bold">‘‘citte’’</hi>ccādi. Cittassa vuttiviseso yesaṃ, tesaṃ bhāvo, tasmā <hi rend="bold">mānasā</hi> manasi bhavā sāttikā <hi rend="bold">aṅgato</hi> sarīrato <hi rend="bold">bahinissaṭehi</hi> niggatehi sedādīhi anubhāvehi vaṇṇanīyā, na pana sedasalilameva bhāvoti adhippāyo.</p>

<p rend="bodytext" n="351"><hi rend="paranum">351</hi><hi rend="dot">.</hi> Evaṃ sāmaññena bhāvavaṇṇanakkamaṃ dassetvā idāni visesena sāttikabhāvavaṇṇanā īdisāti dasseti <hi rend="bold">‘‘citta’’</hi>iccādinā. <hi rend="bold">Cittavuttivisesattā</hi> cittassa pavattivisesattā <hi rend="bold">mānasā</hi> citte bhavā sāttikābhāvā <hi rend="bold">aṅgato</hi> sarīrato <hi rend="bold">bahinissaṭasedādianubhāvehi</hi> bahinikkhantasedādīhi anubhāvehi karaṇabhūtehi <hi rend="bold">vaṇṇiyā</hi> vaṇṇanīyā hontīti, <pb ed="M" n="0.0340" /> aṅgato bahi nissaṭanti visesanena visiṭṭhabhūtasedādīnameva bhāvānubhāvattaṃ vinā kevalaṃ sedādayo vuttā samānā bhāvādayo nāma na hontīti adhippāyo. Cittassa vuttīti ca, sā eva viseso yesaṃ sāttikānamiti ca, tesaṃ bhāvoti ca, manasi bhavāti ca, sedo ādi yesaṃ kheḷādīnamiti ca, nissaṭā niggatā ca te sedādayo ceti ca, te eva anubhāvāti ca vākyaṃ.</p>

<p rend="subhead">Rasaadhippāya</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"><hi rend="bold">Sāmajjikāna’mānando, yo bandhatthānusārinaṃ;</hi></p>

<p rend="gathalast"><hi rend="bold">Rasīyatīti taññūhi, raso nāmā’ya’mīrito</hi>.</p>

<p rend="bodytext" n="352"><hi rend="paranum">352</hi><hi rend="dot">.</hi> Idāni ‘‘rasassādāya sādhūna’’nti vuttattā rase niddisanto āha <hi rend="bold">‘‘sāmajjikāna’’</hi>miccādi. Bandhassa attho, tadanussaranti manobhāvanāvasenāti <hi rend="bold">bandhatthānusārino,</hi> tesaṃ <hi rend="bold">sāmajjikānaṃ</hi> sabbhānaṃ manasi yo ānando, ayaṃ lokamadhurādiraso viya bandhe siṅgārādi raso nāma īrito <hi rend="bold">taññūhi</hi> rasaññūhi. Kathamityāha <hi rend="bold">‘‘rasīyatī’’</hi>ti, assādīyatīti attho. Kiñca? Yathā nānābyañjanasaṅkhatamannaṃ bhuñjamānā rase assādiyanti sumānasā purisā santosañcādhigacchanti, tathā nānābhinayabyañjite vācaṅgasatthopete ṭhāyībhāve assādenti sumānasāpekkhakā, tasmā ete nāṭyātipi vuccanti.</p>

<p rend="bodytext" n="352"><hi rend="paranum">352</hi><hi rend="dot">.</hi> Idāni ‘‘rasassādāya sādhūna’’nti vatvā uddiṭṭhakkamena sampattaṃ rasaṃ dasseti <hi rend="bold">‘‘sāma’’</hi>iccādinā. <hi rend="bold">Bandhatthānusārinaṃ</hi> bandhassa atthānurūpasārīnaṃ buddhiyā pavattānaṃ <hi rend="bold">sāmajjikānaṃ</hi> sabbhānaṃ citte bhavo yo <hi rend="bold">ānando</hi> santoso atthi, ayaṃ loke madhurādiraso viya assādanīyo hotīti atthayuttena ‘‘rasīyatī’’ti iminā vacanatthena raso nāmāti <hi rend="bold">taññūhi</hi>rasaññūhi <hi rend="bold">īrito</hi> kathitoti. <pb ed="M" n="0.0341" /> Samajjāyaṃ niyuttāti ca, bandhassa atthoti ca, taṃ anussarantīti ca, taṃ jānantīti ca vākyaṃ. Yathā nānābyañjanehi abhisaṅkhatamāhāraṃ paribhuñjantā sattā lavaṇambilādayo te te rase assādeyyuṃ, santuṭṭhā ca bhaveyyuṃ, evameva nānappakāraabhinayehi pakāsitavaṇṇanāya aṅgabhūtehi anurūpehi satthehi yutte ṭhāyībhāve issādirahitapaññavantā assādenti, tasmā ime ṭhāyībhāvā naṭābhinayehi byañjitattā ca sabbhānaṃ santosasaṅkhatarasassa hetuttā ca naṭarasātipi vuccanti.</p>

<p rend="subhead">Rasappabheda</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"><hi rend="bold">Savibhāvānubhāvehi,</hi></p>

<p rend="gatha2"><hi rend="bold">Sāttikābyabhicārihi;</hi></p>

<p rend="gatha3"><hi rend="bold">Assādiyatta’mānīya-</hi></p>

<p rend="gathalast"><hi rend="bold">Māno ṭhāyeva so raso</hi>.</p>

<p rend="bodytext" n="353"><hi rend="paranum">353</hi><hi rend="dot">.</hi> Ṭhāyīnameva rasattāpattimāha <hi rend="bold">‘‘savibhāve’’</hi>ccādinā. <hi rend="bold">Ṭhāyeva so</hi>ti so yathāvutto raso ṭhāyībhāvoyeva, nāññoti attho.</p>

<p rend="bodytext" n="353"><hi rend="paranum">353</hi><hi rend="dot">.</hi> Idāni ṭhāyībhāvānameva rasasarūpassa pāpuṇanatthaṃ vibhāveti <hi rend="bold">‘‘savibhāvā’’</hi>iccādinā. <hi rend="bold">So raso</hi> anantaraniddiṭṭho <hi rend="bold">savibhāvānubhāvehi</hi> tesaṃ tesaṃ ṭhāyīnaṃ anurūpehi vibhāvasahitehi anubhāvehi ca, <hi rend="bold">sāttikābyabhicārihi</hi> pakāsetabbaṭhāyībhāvasseva anukūlasāttikabhāvabyabhicārībhāvehi karaṇabhūtehi <hi rend="bold">assādiyattaṃ ānīyamāno</hi> kavino sāmatthiyā pāpuṇiyamāno <hi rend="bold">ṭhāyeva</hi> ṭhāyībhāvo evāti kāriyopacārena raso nāmāti veditabboti. Saha bhāvehi pavattantīti ca, savibhāvā ca te anubhāvā ceti <pb ed="M" n="0.0342" /> ca, sāttikā ca byabhicārino ceti ca, assādiyassa bhāvoti ca vākyaṃ.</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"><hi rend="bold">Siṅgārahassakaruṇā, ruddavīrabhayānakā;</hi></p>

<p rend="gathalast"><hi rend="bold">Bībhacchabbhutasantā ca, rasā ṭhāyīna’nukkamā</hi>.</p>

<p rend="bodytext" n="354"><hi rend="paranum">354</hi><hi rend="dot">.</hi> Tesaṃ nāmavasena vibhāgamāha <hi rend="bold">‘‘siṅgāre’’</hi>ccādinā. <hi rend="bold">Ṭhāyīnanukkamā</hi>ti ‘‘ratihāsā ca soko cā’’tiādinā vuttānaṃ ṭhāyībhāvānaṃ anukkamā, paṭipāṭiyāti attho.</p>

<p rend="bodytext" n="354"><hi rend="paranum">354</hi><hi rend="dot">.</hi> Rasāvatthāsampattaratihāsādīnaṃ ṭhāyībhāvānaṃ idāni kamena nāmantaraṃ dasseti <hi rend="bold">‘‘siṅgāra’’</hi>iccādinā. <hi rend="bold">Ṭhāyīnaṃ</hi> heṭṭhā vuttānaṃ ratihāsādiṭhāyībhāvānaṃ <hi rend="bold">anukkamā</hi> paṭipāṭiyā <hi rend="bold">siṅgārahassakaruṇā</hi> siṅgāro hasso karuṇā ca <hi rend="bold">ruddavīrabhayānakā</hi> ruddo vīro bhayānako ca <hi rend="bold">bībhacchabbhutasantā ca</hi> bibhaccho abbhuto santo ceti nava rasā nāma hontīti. Siṅgāraraso hassarasotiādinā <hi rend="bold">rasa</hi>saddo paccekaṃ yojetabbo. Siṅgāro ca hasso ca karuṇā ceti ca viggaho. Sesesupi liṅgasamāsā imeyeva. Ime siṅgārādīnaṃ ratyādīhi anaññattā upari ratyādivivaraṇeyeva ñātabbā.</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"><hi rend="bold">Dukkharūpe’ya’mānando,</hi></p>

<p rend="gatha2"><hi rend="bold">Kathaṃ nu karuṇādike;</hi></p>

<p rend="gatha3"><hi rend="bold">Siyā sotūna’mānando,</hi></p>

<p rend="gathalast"><hi rend="bold">Soko vessantarassa hi</hi>.</p>

<p rend="bodytext" n="355"><hi rend="paranum">355</hi><hi rend="dot">.</hi> Sokādirūpokaruṇādi kathaṃ raso siyāti āha <hi rend="bold">‘‘dukkhe’’</hi>ccādi. Vessantarassa puttadāraviyogā karuṇā sokarūpo dukkhameva ahosi, sampati pana <hi rend="bold">sotūnaṃ</hi> sabbhānaṃ ānandoyevāti etthādhippāyo.</p>

<p rend="bodytext" n="355"><hi rend="paranum">355</hi><hi rend="dot">.</hi> Heṭṭhā <pb ed="M" n="0.0343" /> vuttaraso santosova, sokakodhādilakkhaṇo karuṇāruddādiko kathaṃ raso nāma bhaveyyāti āsaṅkāyamāha <hi rend="bold">‘‘dukkharūpe’’</hi>iccādi. <hi rend="bold">Ayaṃ ānando</hi> ‘‘sāmajjikānamānando’’tiādinā niddiṭṭho <hi rend="bold">dukkharūpe</hi> dukkhalakkhaṇe <hi rend="bold">karuṇādike</hi> karuṇāruddādike visaye kathaṃ bhaveyyāti ce, nesa doso <hi rend="bold">hi</hi> tatheva <hi rend="bold">vessantarassa</hi> bodhisattassa <hi rend="bold">soko</hi> puttadāravirahato jātasoko <hi rend="bold">sotūnaṃ</hi> idāni suṇantānaṃ sabbhānaṃ <hi rend="bold">ānando siyā</hi> ānandassa kāraṇattā kāriyopacārena santoso nāma bhaveyyāti. Vattuno sāmatthiyā karuṇārasādikaṃ pāpetvā pakāsiyamānassa sokādikassa dukkharūpena ṭhitattā suṇantānaṃ pīti uppādiyatevāti adhippāyo. Dukkhaṃ rūpaṃ sabhāvo yassa karuṇādinoti ca, karuṇā ādi yassa ruddādinoti ca vākyaṃ.</p>
</body>
<back></back>
</text>
</TEI.2>