<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">7. Pakiṇṇakakaṇḍo</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Itthimisse kutosīlaṃ,</p>

<p rend="gatha2">Maṃsa bhakkhe kutodayā;</p>

<p rend="gatha3">Surā pāne kutosaccaṃ,</p>

<p rend="gatha2">Mahālobhe kutohirī;</p>

<p rend="gatha3">Mahātande kutosippaṃ,</p>

<p rend="gathalast">Mahā kodhe kutodhanaṃ.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Surā yogo vikālo ca,</p>

<p rend="gatha2">Samajja caraṇālasaṃ;</p>

<p rend="gatha3">Khiḍḍādhutto pāpamitto,</p>

<p rend="gathalast">Bhoganāsamukhā ime.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Divā nādikkhā vattabbaṃ,</p>

<p rend="gatha2">Ratto nāvacanena ca;</p>

<p rend="gatha3">Sañcareyya bhayā bhīto,</p>

<p rend="gathalast">Vane vanacarī yathā.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Jīvantāpi matāpañca,</p>

<p rend="gatha2">Byāsena parikittitā;</p>

<p rend="gatha3">Dukkhito <pb ed="M" n="0.0031" /> byādhitomūḷho,</p>

<p rend="gathalast">Iṇavā nityasevako.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Anāgataṃ bhayaṃ disvā,</p>

<p rend="gatha2">Dūrato parivajjaye;</p>

<p rend="gatha3">Āgatañca bhayaṃ disvā,</p>

<p rend="gathalast">A bhīto hoti paṇḍito.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Niddāluko pamattoca,</p>

<p rend="gatha2">Sukhatto rogavālaso;</p>

<p rend="gatha3">Mahiccho kammārāmoca,</p>

<p rend="gathalast">Satte te satthavajjitā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Duggataṃ gaccha he lābha,</p>

<p rend="gatha2">Lābhī lābhena pūrati;</p>

<p rend="gatha3">Thale pavassa pajjunna,</p>

<p rend="gatha2">Sindhu āpena pūrati;</p>

<p rend="gathalast">Natthidaṃ kammappadhānakaṃ.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Na hi koci kate kicce,</p>

<p rend="gatha2">Kattāraṃ samupekkhate;</p>

<p rend="gatha3">Tasmā sabbāni kiccāni,</p>

<p rend="gathalast">Sāva sesena kāraye.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Tūlaṃ sallahukaṃ loke,</p>

<p rend="gatha2">Tato cāpalla-jātiko;</p>

<p rend="gatha3">Tato <pb ed="M" n="0.0032" /> vuḍḍha manovādo,</p>

<p rend="gathalast">Pamatto buddhasāsane.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Pāsāṇachattaṃ garukaṃ,</p>

<p rend="gatha2">Tato devānacikkhaṇaṃ;</p>

<p rend="gatha3">Tato vuḍḍhānamovādo,</p>

<p rend="gathalast">Tato buddhassa sāsanaṃ.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Kāyassa dakkhiṇa hattho,</p>

<p rend="gatha2">Doso ettha kaniṭṭhako;</p>

<p rend="gatha3">Kaṇṇa ghānāna-makkhīnaṃ,</p>

<p rend="gathalast">Vāmo tu pāda-pāsako.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Tambūlassa majjha patte,</p>

<p rend="gatha2">Kuvero rakkhatī sadā;</p>

<p rend="gatha3">Mūlamhi rakkhati yakkho,</p>

<p rend="gatha2">Aggamhi kālakaṇṇikā;</p>

<p rend="gatha3">Tāni bhuñjeyya chinditvā,</p>

<p rend="gathalast">Sirī evaṃ pavaḍḍhati.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Sampuṇṇarakkho brahmāva,</p>

<p rend="gatha2">Accurakkho ca bissaṇo;</p>

<p rend="gatha3">Tasmā hi te pūjayantu,</p>

<p rend="gathalast">Sadā mānenti taṃ naraṃ.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Goṇā <pb ed="M" n="0.0033" /> hi sabbagihīnaṃ,</p>

<p rend="gatha2">Posakā bhogadāyakā;</p>

<p rend="gatha3">Tasmā hi mātā pitūva,</p>

<p rend="gathalast">Mānaye sakkareyya ca.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Yeca khādanti gomaṃsaṃ,</p>

<p rend="gatha2">Mātu maṃsaṃva khādare;</p>

<p rend="gatha3">Matesu tesu gijjhānaṃ,</p>

<p rend="gathalast">Dade sote ca vāhaye.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Gurusiddho sippārambho,</p>

<p rend="gatha2">Ravi sokrā ca majjhimo;</p>

<p rend="gatha3">Na sippo buddhacandaro,</p>

<p rend="gathalast">Sorī aṅgāca maraṇaṃ.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Aṭṭhamiyaṃ guruṃ hanti,</p>

<p rend="gatha2">Sissaṃ hanti catuddasiṃ;</p>

<p rend="gatha3">Sippaṃ hanti dasa sippaṃ,</p>

<p rend="gathalast">Mātāpitā ca puṇṇamiṃ.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Nāḷikaṃ satta nabhuñje,</p>

<p rend="gatha2">Na lābuṃ navamaṃ tathā;</p>

<p rend="gatha3">Dvādasa prinnaṃtriminaṃ,</p>

<p rend="gathalast">Bhuñje sippaṃ vinassati.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Ekaṃ <pb ed="M" n="0.0034" /> caje kulaatthaṃ,</p>

<p rend="gatha2">Gāmassatthaṃ kuvaṃ caje;</p>

<p rend="gatha3">Gāma caje janapadatthaṃ,</p>

<p rend="gathalast">Attatthaṃ pathaviṃ caje.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Desaṃ ossajja gacchanti,</p>

<p rend="gatha2">Sīho sappuriso gajo;</p>

<p rend="gatha3">Tattheva nidhanaṃ yanti,</p>

<p rend="gathalast">Kāko kāpuriso migo.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Yamhi padese na māno,</p>

<p rend="gatha2">Na pemaṃ na ca bandhavā;</p>

<p rend="gatha3">Na ca vijjāgāho koci,</p>

<p rend="gathalast">Na tattha vasanaṃ kare.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Caratyekena pādena,</p>

<p rend="gatha2">Tiṭṭhatyekena paṇḍito;</p>

<p rend="gatha3">A nisamma paraṃ ṭhānaṃ,</p>

<p rend="gathalast">Na pubbamālayaṃ jahe.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Dhana dhañña payogesu,</p>

<p rend="gatha2">Tathā vijjāgamesu ca;</p>

<p rend="gatha3">Dūtesu apacāresu,</p>

<p rend="gathalast">Cajjā lajjā tadā bhave.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Dvi <pb ed="M" n="0.0035" /> guṇo thīnamāhāro,</p>

<p rend="gatha2">Buddhicāpi catugguṇo;</p>

<p rend="gatha3">Chagguṇo hoti vāyāmo,</p>

<p rend="gathalast">Kāmotvaṭṭha-guṇo bhave.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Pabbe pabbe kamenucchu,</p>

<p rend="gatha2">Visesarasavāggato;</p>

<p rend="gatha3">Tathā sumettiko sādhu,</p>

<p rend="gathalast">Viparītova dujjano.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Kassako vāṇijo macco,</p>

<p rend="gatha2">Samaṇo suta sīlavā;</p>

<p rend="gatha3">Tesu vipula jātesu,</p>

<p rend="gathalast">Raṭṭhampi vipulaṃ siyā.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Asajjhāya malā mantā,</p>

<p rend="gatha2">Anuṭṭhāna malā gharā;</p>

<p rend="gatha3">Malaṃ vaṇṇassa kosajjaṃ,</p>

<p rend="gathalast">Pamādo rakkhato malaṃ.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Hīnānaṃ gacchate vittaṃ,</p>

<p rend="gatha2">Vīrānaṃ santakattanaṃ;</p>

<p rend="gatha3">Vadanti ca hīnā janā,</p>

<p rend="gathalast">Pubba-kammappadhānakā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Na <pb ed="M" n="0.0036" /> vadanti cevaṃdhīrā,</p>

<p rend="gatha2">Vāyamiṃsu sabbakamme;</p>

<p rend="gatha3">Na ce sijjhati taṃ kammaṃ,</p>

<p rend="gathalast">A-phalaṃ eva ko doso.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Nīcaṃ kulaṃ nipaññaṃ vā,</p>

<p rend="gatha2">Nirūpaṃ nibalaṃ samaṃ;</p>

<p rend="gatha3">Imaṃ kālaṃ chuttakālaṃ,</p>

<p rend="gathalast">Dhanameva visesakaṃ.</p>

<p rend="centre">Pakiṇṇakakaṇḍo niṭṭhito.</p>

<p rend="gatha1">Paṇḍito sujano kaṇḍo,</p>

<p rend="gatha2">Dujjano mitta-itthi ca;</p>

<p rend="gatha3">Rājā pakiṇṇako cāti,</p>

<p rend="gathalast">Satta-kaṇḍa-vibhūsitaṃ.</p>

<p rend="gatha1">Visuddhā cāra-therena,</p>

<p rend="gatha2">Visuddhārāma-vāsinā;</p>

<p rend="gatha3">Sabba-kulānamatthāya,</p>

<p rend="gathalast">Visodhitaṃ pathakkhaye.</p>
</body>
<back></back>
</text>
</TEI.2>