<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">1. Sandhikappa</p>

<p rend="title">Paṭhamakaṇḍa</p>

<p rend="bodytext">(Ka)</p>

<p rend="gatha1">Seṭṭhaṃ <pb ed="M" n="0.0039" /> tilokamahitaṃ abhivandiyaggaṃ,</p>

<p rend="gatha2">Buddhañca dhammamamalaṃ gaṇamuttamañca;</p>

<p rend="gatha3">Satthussa tassa vacanatthavaraṃ subuddhuṃ,</p>

<p rend="gathalast">Vakkhāmi suttahitamettha susandhikappaṃ.</p>

<p rend="bodytext">(Kha)</p>

<p rend="gatha1">Seyyaṃ jineritanayena budhā labhanti,</p>

<p rend="gatha2">Tañcāpi tassa vacanatthasubodhanena;</p>

<p rend="gatha3">Atthañca akkharapadesu amohabhāvā,</p>

<p rend="gathalast">Seyyatthiko padamato vividhaṃ suṇeyyaṃ.</p>

<p rend="bodytext" n="1"><hi rend="paranum">1</hi>, 1<hi rend="dot">.</hi><hi rend="bold">Attho akkharasaññāto</hi>.</p>

<p rend="bodytext">Sabbavacanānamattho akkhareheva saññāyate. Akkharavipattiyaṃ hi atthassa dunnayathā hoti, tasmā akkharakosallaṃ bahūpakāraṃ suttantesu.</p>

<p rend="bodytext" n="2"><hi rend="paranum">2</hi>, 2<hi rend="dot">.</hi><hi rend="bold">Akkharāpādayo</hi><pb ed="M" n="0.0040" /><hi rend="bold">ekacattālīsaṃ</hi>.</p>

<p rend="bodytext">Te ca kho akkharā api <hi rend="bold">a</hi>kārādayo ekacattā līsa suttantesu sopakārā.</p>

<p rend="bodytext">Taṃ yathā? A ā i ī u ū e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti <hi rend="bold">akkharā</hi> nāma.</p>

<p rend="bodytext">Tena kvattho? Attho akkharasaññāto.</p>

<p rend="bodytext" n="3"><hi rend="paranum">3</hi>, 3<hi rend="dot">.</hi><hi rend="bold">Tatthodantā sarā aṭṭha</hi>.</p>

<p rend="bodytext">Tattha akkharesu <hi rend="bold">a</hi>kārādīsu <hi rend="bold">o</hi>dantā aṭṭha akkharā sarā nāma honti.</p>

<p rend="bodytext">Taṃ yathā? A ā i ī u ū e o, iti <hi rend="bold">sarā</hi> nāma.</p>

<p rend="bodytext">Tena kvattho? Sarā sare lopaṃ.</p>

<p rend="bodytext" n="4"><hi rend="paranum">4</hi>, 4<hi rend="dot">.</hi><hi rend="bold">Lahumattā tayo rassā</hi>.</p>

<p rend="bodytext">Tattha aṭṭhasu saresu lahumattā tayo sarā rassā nāma honti.</p>

<p rend="bodytext">Taṃ yathā? A i u, iti <hi rend="bold">rassā</hi> nāma.</p>

<p rend="bodytext">Tena kvattho? Rassaṃ.</p>

<p rend="bodytext" n="5"><hi rend="paranum">5</hi>, 5<hi rend="dot">.</hi><hi rend="bold">Aññe</hi><pb ed="M" n="0.0041" /><hi rend="bold">dīghā</hi>.</p>

<p rend="bodytext">Tattha aṭṭhasu saresu rassehi aññe pañca sarā dīghā nāma honti.</p>

<p rend="bodytext">Taṃ yathā? Ā ī ū e o, iti <hi rend="bold">dīghā</hi> nāma.</p>

<p rend="bodytext">Tena kvattho? Dīghaṃ.</p>

<p rend="bodytext" n="6"><hi rend="paranum">6</hi>, 8<hi rend="dot">.</hi><hi rend="bold">Sesā byañjanā</hi>.</p>

<p rend="bodytext">Ṭhapetvā aṭṭha sare sesā akkharā <hi rend="bold">ka</hi>kārādayo <hi rend="bold">niggahita</hi>ntā byañjanā nāma honti.</p>

<p rend="bodytext">Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra la va sa ha ḷa aṃ, iti <hi rend="bold">byañjanā</hi> nāma.</p>

<p rend="bodytext">Tena kvattho? Sarā pakati byañjane.</p>

<p rend="bodytext" n="7"><hi rend="paranum">7</hi>, 9<hi rend="dot">.</hi><hi rend="bold">Vaggā pañcapañcaso mantā</hi>.</p>

<p rend="bodytext">Tesaṃ kho byañjanānaṃ <hi rend="bold">ka</hi>kārādayo makārantā pañcapañcaso akkharavanto vaggā nāma honti.</p>

<p rend="bodytext">Taṃ yathā? Ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, iti <hi rend="bold">vaggā</hi> nāma.</p>

<p rend="bodytext">Tena kvattho? Vaggantaṃ vā vagge.</p>

<p rend="bodytext" n="8"><hi rend="paranum">8</hi>, 10<hi rend="dot">.</hi><hi rend="bold">Aṃ</hi><pb ed="M" n="0.0042" /><hi rend="bold">iti niggahitaṃ</hi>.</p>

<p rend="bodytext"><hi rend="bold">Aṃ iti niggahitaṃ</hi> nāma hoti.</p>

<p rend="bodytext">Tena kvattho? Aṃ byañjane niggahitaṃ.</p>

<p rend="bodytext" n="9"><hi rend="paranum">9</hi>, 11<hi rend="dot">.</hi><hi rend="bold">Parasamaññā payoge</hi>.</p>

<p rend="bodytext">Yā ca pana paresu sakkataganthesu samaññā ghosāti vā aghosāti vā, tā payoge sati etthāpi yujjante.</p>

<p rend="bodytext"><hi rend="bold">Tattha</hi> ghosā nāma-ga gha ṅa, ja jha ña, ḍa ḍha ṇa, da dha na, ba bha ma, ya ra la va ha ḷa, iti <hi rend="bold">ghosā</hi> nāma. Aghosā nāma-ka kha, ca cha, ṭa ṭha, ta tha, pa pha, sa, iti <hi rend="bold">aghosā</hi> nāma.</p>

<p rend="bodytext">Tena kvattho? Vagge ghosāghosānaṃ tatiyapaṭhamā.</p>

<p rend="bodytext" n="10"><hi rend="paranum">10</hi>, 12<hi rend="dot">.</hi><hi rend="bold">Pubbamadhoṭhita massaraṃ sarena viyojaye</hi>.</p>

<p rend="bodytext">Tattha sandhiṃ kattukāmo pubbabyañjanaṃ adhoṭhitaṃ assaraṃ katvā sarañca upari katvā sarena viyojaye.</p>

<p rend="bodytext">Tatrāyamādi.</p>

<p rend="bodytext" n="11"><hi rend="paranum">11</hi>, 14<hi rend="dot">.</hi><hi rend="bold">Naye</hi><pb ed="M" n="0.0043" /><hi rend="bold">paraṃ yutte</hi>.</p>

<p rend="bodytext">Assaraṃ kho byañjanaṃ adhoṭhataṃ parakkharaṃ naye yutte. Tatrābhiratimiccheyya.</p>

<p rend="bodytext"><hi rend="bold">Yutte</hi>tikasmā? Akkocchi maṃ avadhi maṃ, ajini maṃ ahāsi me. Ettha pana yuttaṃ na hoti.</p>

<p rend="centre">Iti sandhikappe paṭhamo kaṇḍo.</p>

<p rend="subhead">Dutiyakaṇḍa</p>

<p rend="bodytext" n="12"><hi rend="paranum">12</hi>, 13<hi rend="dot">.</hi><hi rend="bold">Sarā sare lopaṃ</hi>.</p>

<p rend="bodytext">Sarā kho sare pare lopaṃ papponti.</p>

<p rend="bodytext">Yassindriyāni samathaṅgatāni. No hetaṃ bhante sametāyasmā saṅghena.</p>

<p rend="bodytext" n="13"><hi rend="paranum">13</hi>, 15<hi rend="dot">.</hi><hi rend="bold">Vā paro asarūpā</hi>.</p>

<p rend="bodytext">Saramhā asarūpā paro saro lopaṃ pappoti vā.</p>

<p rend="bodytext">Cattāro’me bhikkhave dhammā, kinnu’ māvasamaṇiyo. Vāti kasmā? Pañcindriyāni, tayassu dhammā jahitā bhavanti.</p>

<p rend="bodytext" n="14"><hi rend="paranum">14</hi>, 16<hi rend="dot">.</hi><hi rend="bold">Kvacāsacaṇṇaṃ</hi><pb ed="M" n="0.0044" /><hi rend="bold">lutte</hi>.</p>

<p rend="bodytext">Saro kho paro pubbasare lutte kvaci asavaṇṇaṃ pappoti.</p>

<p rend="bodytext">Saṅkhyaṃ nopeti vedagū, bandhusseva samāgamo.</p>

<p rend="bodytext"><hi rend="bold">Kvacī</hi>ti kasmā? Yassindriyāni, tathūpamaṃ dhammavaraṃ adesayi.</p>

<p rend="bodytext" n="15"><hi rend="paranum">15</hi>, 17<hi rend="dot">.</hi><hi rend="bold">Dīghaṃ</hi>.</p>

<p rend="bodytext">Saro kho paro pubbasare lutte kvaci dīghaṃ pappoti. Saddhīdha vittaṃ purisassa seṭṭhaṃ, anāgārehi cūbhayaṃ.</p>

<p rend="bodytext"><hi rend="bold">Kvacī</hi>ti kasmā? Pañcahupāli aṅgehi samannāgato. Natthaññaṃ kiñci.</p>

<p rend="bodytext" n="16"><hi rend="paranum">16</hi>, 18<hi rend="dot">.</hi><hi rend="bold">Pubbo ca</hi>.</p>

<p rend="bodytext">Pubbo ca saro parasaralope kate kvaci dīghaṃ pappoti.</p>

<p rend="bodytext">Kiṃsūdha vittaṃ purisassa seṭṭhaṃ, sādhūti paṭissuṇitvā, <hi rend="bold">kvacī</hi>ti kasmā? Itissa muhuttampi.</p>

<p rend="bodytext" n="17"><hi rend="paranum">17</hi>, 19<hi rend="dot">.</hi><hi rend="bold">Yamedantassādeso</hi><pb ed="M" n="0.0045" />.</p>

<p rend="bodytext">Ekārassa antabhūtassa sare pare kvaci <hi rend="bold">ya</hi>kārādeso hoti.</p>

<p rend="bodytext">Adhigato kho myāyaṃ dhammo, tyāhaṃ evaṃ vadeyyaṃ, tyāssa pahīnā honti.</p>

<p rend="bodytext"><hi rend="bold">Kvacī</hi>ti kasmā? Ne’nāgatā, iti nettha.</p>

<p rend="bodytext" n="18"><hi rend="paranum">18</hi>, 20<hi rend="dot">.</hi><hi rend="bold">Vamodudantānaṃ</hi>.</p>

<p rend="bodytext">Okārukārānaṃ antabhūtānaṃ sare pare kvaci vakārādeso hoti.</p>

<p rend="bodytext">Atha khvassa, svassa hoti, bahvābādho, vatthvettha vihitaṃ niccaṃ cakkhāpāthamāgacchati.</p>

<p rend="bodytext"><hi rend="bold">Kvacī</hi>tikasmā? Cattāro’me bhikkhave dhammā, kinnumāva samaṇiyo.</p>

<p rend="bodytext" n="19"><hi rend="paranum">19</hi>, 22<hi rend="dot">.</hi><hi rend="bold">Sabbo caṃti</hi>.</p>

<p rend="bodytext">Sabbo icceso <hi rend="bold">ti</hi>saddo byañjano sare pare kvaci <hi rend="bold">ca</hi>kāraṃ pappoti.</p>

<p rend="bodytext">Iccetaṃ <pb ed="M" n="0.0046" /> kusalaṃ, iccassa vacanīyaṃ, paccuttaritvā, paccāharati.</p>

<p rend="bodytext"><hi rend="bold">Kvacī</hi>ti kasmā? Itissa muhuttampi.</p>

<p rend="bodytext" n="20"><hi rend="paranum">20</hi>, 27<hi rend="dot">.</hi><hi rend="bold">Do dhassa ca</hi>.</p>

<p rend="bodytext"><hi rend="bold">Dha</hi>iccetassa sare pare kvaci <hi rend="bold">da</hi>kārādeso hoti.</p>

<p rend="bodytext">Ekamidāhaṃ bhikkhave samayaṃ.</p>

<p rend="bodytext"><hi rend="bold">Kvacī</hi>ti kasmā? Idheva maraṇaṃ bhavissati.</p>

<p rend="bodytext"><hi rend="bold">Vaggahaṇena dha</hi>kārassa <hi rend="bold">ha</hi>kārādeso hoti sāhu dassana mariyānaṃ.</p>

<p rend="bodytext">Suttavibhāgena bahudhā siyā-</p>

<p rend="bodytext"><hi rend="bold">To</hi> dassa, yathā? Sugato.</p>

<p rend="bodytext"><hi rend="bold">Ṭo</hi> tassa, yathā? Dukkaṭaṃ.</p>

<p rend="bodytext"><hi rend="bold">Dho</hi> tassa, yathā? Gandhabbo.</p>

<p rend="bodytext"><hi rend="bold">Tro</hi> ttassa, yathā? Atrajo.</p>

<p rend="bodytext"><hi rend="bold">Ko</hi> gassa, yathā? Kulūpako.</p>

<p rend="bodytext"><hi rend="bold">Lo</hi><pb ed="M" n="0.0047" /> rassa, yathā? Mahāsālo.</p>

<p rend="bodytext"><hi rend="bold">Jo</hi> yassa, yathā? Gavajo.</p>

<p rend="bodytext"><hi rend="bold">Bbo</hi> vissa, yathā? Kubbato.</p>

<p rend="bodytext"><hi rend="bold">Ko</hi> yassa, yathā? Sake.</p>

<p rend="bodytext"><hi rend="bold">Yo</hi> jassa, yathā? Niyaṃputtaṃ.</p>

<p rend="bodytext"><hi rend="bold">Ko</hi> tassa, yathā? Niyako.</p>

<p rend="bodytext"><hi rend="bold">Cco</hi> ttassa, yathā bhacco.</p>

<p rend="bodytext"><hi rend="bold">Pho</hi> passa, yathā? Nipphatti.</p>

<p rend="bodytext"><hi rend="bold">Kho</hi> kassa, yathā? Nikkhamati. Iccevamādī yojetabbā.</p>

<p rend="bodytext" n="21"><hi rend="paranum">21</hi>, 21<hi rend="dot">.</hi><hi rend="bold">Ivaṇṇo yaṃ navā</hi>.</p>

<p rend="bodytext">Pubbo ivaṇṇo sare pare <hi rend="bold">ya</hi>kāraṃ pappoti navā. Paṭisunthāravutyassa, sabbā vityānubhūyate.</p>

<p rend="bodytext"><hi rend="bold">Navā</hi>ti kasmā? Pañcahaṅgehi samannāgato, muttacāgī anuddhato.</p>

<p rend="bodytext" n="22"><hi rend="paranum">22</hi>, 28<hi rend="dot">.</hi><hi rend="bold">Evādissa ri pubbo ca rasso</hi>.</p>

<p rend="bodytext">Saramhā parassa evassa ekārassa ādissa <hi rend="bold">ri</hi>kāro hoti, pubbo ca saro rasso hoti navā.</p>

<p rend="bodytext">Yathariva <pb ed="M" n="0.0048" /> vasudhātalañca sabbaṃ, tathariva guṇavā supūjaniyo.</p>

<p rend="bodytext"><hi rend="bold">Navā</hi>ti kasmā? Yathā eva, tathā eva.</p>

<p rend="centre">Iti sandhikappe dutiyo kaṇḍo.</p>

<p rend="subhead">Tatiyakaṇḍa</p>

<p rend="bodytext" n="23"><hi rend="paranum">23</hi>, 26<hi rend="dot">.</hi><hi rend="bold">Sarā pakati byañjane</hi>.</p>

<p rend="bodytext">Sarā kho byañjane pare pakatirūpāni honti.</p>

<p rend="bodytext">Manopubbaṅgamā dhammā, pamādo maccuno padaṃ, tiṇṇo pāraṅgato ahu.</p>

<p rend="bodytext" n="24"><hi rend="paranum">24</hi>, 35<hi rend="dot">.</hi><hi rend="bold">Sare kvaci</hi>.</p>

<p rend="bodytext">Sarā kho sare pare kvaci pakatirūpāni honti.</p>

<p rend="bodytext">Ko imaṃ pathaviṃ vicessati.</p>

<p rend="bodytext"><hi rend="bold">Kvacī</hi>ti kasmā? Appassutāyaṃ puriso.</p>

<p rend="bodytext" n="25"><hi rend="paranum">25</hi>, 37<hi rend="dot">.</hi><hi rend="bold">Dīghaṃ</hi>.</p>

<p rend="bodytext">Sarā kho byañjane pare kvaci dīghaṃ papponti.</p>

<p rend="bodytext">Sammā <pb ed="M" n="0.0049" /> dhammaṃ vipassato, evaṃ gāme munī care, khantī paramaṃ tapo titikkhā.</p>

<p rend="bodytext"><hi rend="bold">Kvacī</hi>ti kasmā? Idha modati pecca modati, patilīyati, paṭihaññati.</p>

<p rend="bodytext" n="26"><hi rend="paranum">26</hi>, 38<hi rend="dot">.</hi><hi rend="bold">Rassaṃ</hi>.</p>

<p rend="bodytext">Sarā kho byañjane pare kvaci rassaṃ papponti.</p>

<p rend="bodytext">Bhovādināma so hoti, yathābhāvi guṇena so.</p>

<p rend="bodytext"><hi rend="bold">Kvacī</hi>ti kasmā? Sammāsamādhi, sāvittī chandaso mukhaṃ, upanīyati jīvitamappamāyu.</p>

<p rend="bodytext" n="27"><hi rend="paranum">27</hi>, 39<hi rend="dot">.</hi><hi rend="bold">Lopañca tatrākāro</hi>.</p>

<p rend="bodytext">Sarā kho byañjane pare kvaci lopaṃ papponti. Tatra ca lope kate akārāgamo hoti.</p>

<p rend="bodytext">Sa sīlavā. Sa paññavā esa dhammo sanantano, sa ve kasāvamarahati, sa mānakāmopi bhaveyya, sa ve muni jātibhayaṃ adassi.</p>

<p rend="bodytext"><hi rend="bold">Kvacī</hi>ti <pb ed="M" n="0.0050" /> kasmā? So muni, eso dhammo padissati, na so kāsāvamarahati.</p>

<p rend="bodytext" n="28"><hi rend="paranum">28</hi>, 40<hi rend="dot">.</hi><hi rend="bold">Para dvebhāvo ṭhāne</hi>.</p>

<p rend="bodytext">Saramhā parassa byañjanassa dvebhāvo hoti ṭhāne.</p>

<p rend="bodytext">Idhappamādo, purisassa jantuno, pabbajjaṃ kittayissāmi, cātuddasi, pañcaddasi, abhikkantataro cando.</p>

<p rend="bodytext"><hi rend="bold">Ṭhāne</hi>ti kasmā? Idha modati pecca modati.</p>

<p rend="bodytext" n="29"><hi rend="paranum">29</hi>, 42<hi rend="dot">.</hi><hi rend="bold">Vagge ghosāghosānaṃ tatiyapaṭhamā</hi>.</p>

<p rend="bodytext">Vagge kho pubbesaṃ byañjanānaṃ ghosāghosabhūtānaṃ saramhā yathāsaṅkhyaṃ tatiyapaṭhamakkharā dvebhāvaṃ gacchanti ṭhāne.</p>

<p rend="bodytext">Eseva cajjhānapphalo, yatraṭṭhitaṃ nappasaheyya maccu, sele yathā pabbatamuddhaniṭṭhito, cattāriṭṭhānāni naro pamatto.</p>

<p rend="bodytext"><hi rend="bold">Ṭhāne</hi>ti kasmā? Idha cetaso daḷhaṃ gaṇhāti thāmasā.</p>

<p rend="centre">Iti sandhikappe tatiyo kaṇḍo.</p>

<p rend="subhead">Catutthakaṇḍa</p>

<p rend="bodytext" n="30"><hi rend="paranum">30</hi>, 58<hi rend="dot">.</hi><hi rend="bold">Aṃ</hi><pb ed="M" n="0.0051" /><hi rend="bold">byañjane niggahitaṃ</hi>.</p>

<p rend="bodytext">Niggahitaṃ kho byañjane pare aṃ iti hoti.</p>

<p rend="bodytext">Evaṃ vutte, taṃ sādhūti paṭissuṇitvā.</p>

<p rend="bodytext" n="31"><hi rend="paranum">31</hi>, 49<hi rend="dot">.</hi><hi rend="bold">Vaggantaṃ vā vagge</hi>.</p>

<p rend="bodytext">Vaggabhūte byañjane pare niggahitaṃ kho vaggantaṃ vā pappoti.</p>

<p rend="bodytext">Tanniccutaṃ, dhammañcare sucaritaṃ, cirappavāsiṃ purisaṃ. Santantassa manaṃ hoti, taṅkāruṇikaṃ, evaṅkho bhikkhave sikkhitabbaṃ.</p>

<p rend="bodytext"><hi rend="bold">Vāggahaṇena</hi>niggahitaṃ kho <hi rend="bold">la</hi>kārādeso hoti. Puggalaṃ.</p>

<p rend="bodytext">Vāti kasmā? Na taṃ kammaṃ kataṃ sādhu.</p>

<p rend="bodytext" n="32"><hi rend="paranum">32</hi>, 50<hi rend="dot">.</hi><hi rend="bold">Ehe uṃ</hi>.</p>

<p rend="bodytext">Ekārahakāre pare niggahitaṃ kho ñakāraṃ pappoti vā.</p>

<p rend="bodytext">Paccattaññeva parinibbāyissāmi, taññevettha paṭipucchissāmi, evañhi vo bhikkhave sikkhitabbaṃ. Tañhi tassa musā hoti.</p>

<p rend="bodytext"><hi rend="bold">Vā</hi>ti <pb ed="M" n="0.0052" /> kasmā? Evametaṃ abhiññāya, evaṃ hoti subhāsitaṃ.</p>

<p rend="bodytext" n="33"><hi rend="paranum">33</hi>, 50<hi rend="dot">.</hi><hi rend="bold">Saye ca</hi>.</p>

<p rend="bodytext">Niggahitaṃ kho <hi rend="bold">ya</hi>kāre pare saha <hi rend="bold">ya</hi>kārena <hi rend="bold">ña</hi>kāraṃ pappoti vā.</p>

<p rend="bodytext">Saññogo, saññuttaṃ.</p>

<p rend="bodytext"><hi rend="bold">Vā</hi>ti kasmā? Saṃyogo, saṃyuttaṃ.</p>

<p rend="bodytext" n="34"><hi rend="paranum">34</hi>, 52<hi rend="dot">.</hi><hi rend="bold">Madā sare</hi>.</p>

<p rend="bodytext">Niggahitassa kho sare pare <hi rend="bold">ma</hi>kāra<hi rend="bold">da</hi>kārādesā honti vā.</p>

<p rend="bodytext">Tamahaṃ brūmi brāhmaṇaṃ, etadavoca satthā.</p>

<p rend="bodytext"><hi rend="bold">Vā</hi>ti kasmā? Akkocchi maṃ avadhi maṃ, ajini maṃ ahāsi me.</p>

<p rend="bodytext" n="35"><hi rend="paranum">35</hi>, 34<hi rend="dot">.</hi><hi rend="bold">Ya va ma da na ta ra lā cāgamā</hi>.</p>

<p rend="bodytext">Sare pare <hi rend="bold">ya</hi>kāro <hi rend="bold">va</hi>kāro <hi rend="bold">ma</hi>kāro <hi rend="bold">da</hi>kāro <hi rend="bold">na</hi>kāro <hi rend="bold">ta</hi>kāro <hi rend="bold">ra</hi>kāro <hi rend="bold">la</hi>kāro ime āgamā honti vā.</p>

<p rend="bodytext">Nayimassa vijjā, yathayidaṃ cittaṃ. Migī bhantā vudikkhati, sittā te lahu messati, asittā te garu messati. Asso <pb ed="M" n="0.0053" /> bhadro kasāmiva, sammadaññā vimuttānaṃ. Manasādaññā vimuttānaṃ, attadatthamabhiññāya. Ciraṃnāyati, ito nāyati. Yasmātiha bhikkhave, tasmātiha bhikkhave, ajjatagge pāṇupetaṃ. Sabbhireva samāsetha, āraggeriva sāsapo, sāsaporiva āraggā. Chaḷabhiññā, saḷāyatanaṃ.</p>

<p rend="bodytext"><hi rend="bold">Vā</hi>ti kasmā? Evaṃ mahiddhiyā esā, akkocchi maṃ avadhi maṃ, ajini maṃ ahāsi me, ajeyyo anugāmiko.</p>

<p rend="bodytext"><hi rend="bold">Caggahaṇena</hi> idheva <hi rend="bold">ma</hi>kārassa <hi rend="bold">pa</hi>kāro hoti. Cirappavāsiṃ purisaṃ.</p>

<p rend="bodytext"><hi rend="bold">Ka</hi>kārassa ca <hi rend="bold">da</hi>kāro hoti. Sadatthapasuto siyā.</p>

<p rend="bodytext"><hi rend="bold">Da</hi>kārassa ca <hi rend="bold">ta</hi>kāro hoti, sugato.</p>

<p rend="bodytext" n="36"><hi rend="paranum">36</hi>, 47<hi rend="dot">.</hi><hi rend="bold">Kvaci o byañjane</hi>.</p>

<p rend="bodytext">Byañjane pare kvaci <hi rend="bold">o</hi>kārāgamo hoti.</p>

<p rend="bodytext">Atippago kho tāva sāvatthiyaṃ piṇḍāya carituṃ. Parosahassaṃ.</p>

<p rend="bodytext"><hi rend="bold">Kvacī</hi>ki <pb ed="M" n="0.0054" /> kasmā? Etha passathimaṃ lokaṃ, andhībhūto ayaṃ loko.</p>

<p rend="bodytext" n="37"><hi rend="paranum">37</hi>, 57<hi rend="dot">.</hi><hi rend="bold">Niggahitañca</hi>.</p>

<p rend="bodytext">Niggahitañcāgamo hoti sare vā byañjane vā pare kvaci.</p>

<p rend="bodytext">Cakkhuṃudapādi, avaṃsiro, yāvañcidha bhikkhave purimaṃ jātiṃ sarāmi, aṇuṃthūlāni sabbaso, manopubbaṅgamā dhammā.</p>

<p rend="bodytext"><hi rend="bold">Kvacī</hi>ti kasmā? Idheva naṃ pasaṃsanti, pecca sagge pamodati, na hi etehi yānehi, gaccheyya agataṃ disaṃ.</p>

<p rend="bodytext"><hi rend="bold">Caggahaṇena</hi> visaddassa ca pakāro hoti. Pacessati, vicessati vā.</p>

<p rend="bodytext" n="38"><hi rend="paranum">38</hi>, 53<hi rend="dot">.</hi><hi rend="bold">Kvaci lopaṃ</hi>.</p>

<p rend="bodytext">Niggahitaṃ kho sare pare kvaci lopaṃ pappoti.</p>

<p rend="bodytext">Tāsāhaṃ santike, vidūnaggamiti.</p>

<p rend="bodytext"><hi rend="bold">Kvacī</hi>ti kasmā? Ahameva nūna bālo etamatthaṃ viditvāna.</p>

<p rend="bodytext" n="39"><hi rend="paranum">39</hi>, 54<hi rend="dot">.</hi><hi rend="bold">Byañjane</hi><pb ed="M" n="0.0055" /><hi rend="bold">ca</hi>.</p>

<p rend="bodytext">Niggahitaṃ kho byañjane pare kvaci lopaṃ pappoti.</p>

<p rend="bodytext">Ariyasaccānadassanaṃ, etaṃ buddhānasāsanaṃ.</p>

<p rend="bodytext"><hi rend="bold">Kvacī</hi>ti kasmā? Etaṃ maṅgalamuttamaṃ, taṃ vo vadāmi bhaddante.</p>

<p rend="bodytext" n="40"><hi rend="paranum">40</hi>, 55<hi rend="dot">.</hi><hi rend="bold">Paro vāsaro</hi>.</p>

<p rend="bodytext">Niggahitamhā paro saro lopaṃ pappoti vā.</p>

<p rend="bodytext">Bhāsitaṃ abhinandunti, uttattaṃva, yathābījaṃva, yathādhaññaṃva.</p>

<p rend="bodytext">Vāti kasmā? Ahameva nūna bālo, etadahosi.</p>

<p rend="bodytext" n="41"><hi rend="paranum">41</hi>, 56<hi rend="dot">.</hi><hi rend="bold">Byañjano ca visaññogo</hi>.</p>

<p rend="bodytext">Niggahitamhā parasmiṃ sare lutte yadi byañjano sasaññogo visaññogo hoti.</p>

<p rend="bodytext">Evaṃsa te āsavo, pupphaṃsā uppajji.</p>

<p rend="bodytext"><hi rend="bold">Lutte</hi>ti kasmā? Evamassa vidūnaggamiti.</p>

<p rend="bodytext"><hi rend="bold">Caggahaṇena</hi><pb ed="M" n="0.0056" /> tiṇṇaṃ byañjanānamantare ye sarūpā, tesampi lopo hoti. Agyāgāraṃ, paṭisanthāravutyassa.</p>

<p rend="centre">Iti sandhikappe catuttho kaṇḍo.</p>

<p rend="subhead">Pañcamakaṇḍa</p>

<p rend="bodytext" n="42"><hi rend="paranum">42</hi>, 32<hi rend="dot">.</hi><hi rend="bold">Gosare puthassāgamo kvaci</hi>.</p>

<p rend="bodytext"><hi rend="bold">Putha</hi>iccetassa ante sare pare kvaci <hi rend="bold">ga</hi>kārāgamo hoti.</p>

<p rend="bodytext">Puthage va.</p>

<p rend="bodytext" n="43"><hi rend="paranum">43</hi>, 33<hi rend="dot">.</hi><hi rend="bold">Pāssa canto rasso</hi>.</p>

<p rend="bodytext"><hi rend="bold">Pā</hi>iccetassa ante sare pare kvaci <hi rend="bold">ga</hi>kārāgamo hoti, anto ca saro rasso hoti.</p>

<p rend="bodytext">Pageva vutyassa.</p>

<p rend="bodytext"><hi rend="bold">Kvacī</hi>ti kasmā? Pā eva vutyassa.</p>

<p rend="bodytext" n="44"><hi rend="paranum">44</hi>, 24<hi rend="dot">.</hi><hi rend="bold">Abbho abhi</hi>.</p>

<p rend="bodytext"><hi rend="bold">Abhi</hi>iccetassa sare pare <hi rend="bold">abbhā</hi>deso hoti. Abbhudīritaṃ, abbhuggacchati.</p>

<p rend="bodytext" n="45"><hi rend="paranum">45</hi>, 25<hi rend="dot">.</hi><hi rend="bold">Ajjho</hi><pb ed="M" n="0.0057" /><hi rend="bold">adhi</hi>.</p>

<p rend="bodytext"><hi rend="bold">Adhi</hi>iccetassa sare pare <hi rend="bold">ajjhā</hi>deso hoti.</p>

<p rend="bodytext">Ajjhokāse, ajjhāgamā.</p>

<p rend="bodytext" n="46"><hi rend="paranum">46</hi>, 26<hi rend="dot">.</hi><hi rend="bold">Te na vā ivaṇṇe</hi>.</p>

<p rend="bodytext">Te ca kho <hi rend="bold">abhiadhi</hi>iccete ivaṇṇe pare <hi rend="bold">abbho ajjho</hi>itivuttarūpā naṃ honti vā.</p>

<p rend="bodytext">Abhicchitaṃ, adhīritaṃ.</p>

<p rend="bodytext"><hi rend="bold">Vā</hi>ti kasmā? Abbhīritaṃ, ajjhiṇamutto.</p>

<p rend="bodytext" n="47"><hi rend="paranum">47</hi>, 23<hi rend="dot">.</hi><hi rend="bold">Atissa cantassa</hi>.</p>

<p rend="bodytext"><hi rend="bold">Ati</hi>iccetassa antabhūtassa <hi rend="bold">ti</hi>saddassa ivaṇṇe pare ‘‘sabbo caṃ tī’’ti vuttarūpaṃ na hoti.</p>

<p rend="bodytext">Atīsigaṇo, atīritaṃ.</p>

<p rend="bodytext"><hi rend="bold">Ivaṇṇe</hi>ti kasmā? Accantaṃ.</p>

<p rend="bodytext" n="48"><hi rend="paranum">48</hi>, 43<hi rend="dot">.</hi><hi rend="bold">Kvaci paṭi patissa</hi>.</p>

<p rend="bodytext"><hi rend="bold">Pati</hi>iccetassa sare vā byañjane vā pare kvaci <hi rend="bold">paṭi</hi>ādeso hoti.</p>

<p rend="bodytext">Paṭaggi dātabbo, paṭihaññati.</p>

<p rend="bodytext"><hi rend="bold">Kvacī</hi>ti <pb ed="M" n="0.0058" /> kasmā? Paccantimesu janapadesu, patilīyati, patirūpadesavāso ca.</p>

<p rend="bodytext" n="49"><hi rend="paranum">49</hi>, 44<hi rend="dot">.</hi><hi rend="bold">Puthassu byañjane</hi>.</p>

<p rend="bodytext"><hi rend="bold">Putha</hi>iccetassa anto saro byañjane pare <hi rend="bold">u</hi>kāro hoti.</p>

<p rend="bodytext">Puthujjano, puthubhūtaṃ.</p>

<p rend="bodytext"><hi rend="bold">Antaggahaṇena</hi> aputhassāpi sare pare antassa <hi rend="bold">u</hi>kāro hoti, manuññaṃ.</p>

<p rend="bodytext" n="50"><hi rend="paranum">50</hi>, 45<hi rend="dot">.</hi><hi rend="bold">O avassa</hi>.</p>

<p rend="bodytext"><hi rend="bold">Ava</hi>iccetassa byañjane pare kvaci <hi rend="bold">o</hi>kāro hoti.</p>

<p rend="bodytext">Andhakārena onaddhā.</p>

<p rend="bodytext"><hi rend="bold">Kvacī</hi>ti kasmā? Avasussatu me sarīre maṃsalohitaṃ.</p>

<p rend="bodytext" n="51"><hi rend="paranum">51</hi>, 59<hi rend="dot">.</hi><hi rend="bold">Anupadiṭṭhānaṃ vuttayogato</hi>.</p>

<p rend="bodytext">Anupadiṭṭhānaṃ upasagganipātānaṃ sarasandhīhi byañjanasandhīhi vuttasandhīhi ca yathāyogaṃ yojetabbaṃ.</p>

<p rend="bodytext">Pāpanaṃ <pb ed="M" n="0.0059" />, parāyaṇaṃ, upāyanaṃ, upāhanaṃ, nyāyogo, nigupadhi, anubodho, duvūpasantaṃ, suvūpasantaṃ, dvālayo, svālayo, durākhyātaṃ, svākhyāto, udīritaṃ, samuddiṭṭhaṃ, viyaggaṃ, vijjhaggaṃ, byaggaṃ, avayāgamanaṃ, anveti, anupaghāto, anacchariyaṃ, pariyesanā, parāmāso, evaṃ sare ca honti.</p>

<p rend="bodytext">Pariggaho, paggaho, pakkamo, parakkamo, nikkamo, nikkasāvo, nillayanaṃ, dullayanaṃ, dumbhikkhaṃ, dubbuttaṃ, sandiṭṭhaṃ, duggaho, viggaho, niggato, abhikkamo, paṭikkamo, evaṃ <hi rend="bold">byañjane</hi> ca. Sesā sabbe yojetabbā.</p>

<p rend="centre">Iti sandhikappe pañcamo kaṇḍo.</p>

<p rend="centre">Sandhikappo niṭṭhito.</p>
</body>
<back></back>
</text>
</TEI.2>