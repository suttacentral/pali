<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Nāyakakathā</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Kassako <pb ed="M" n="0.0073" /> vāṇijomacco,</p>

<p rend="gatha2">Samaṇo sutasīlavā;</p>

<p rend="gatha3">Tesu vipulajātesu,</p>

<p rend="gathalast">Raṭṭhaṃpi vipulaṃ siyā.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Tesu dubbalajātesu,</p>

<p rend="gatha2">Raṭṭhaṃpi dubbalaṃ siyā;</p>

<p rend="gatha3">Tasmā raṭṭhaṃpi vipulaṃ,</p>

<p rend="gathalast">Dhāraye raṭṭhasāravā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Mahārukkhassa <pb ed="M" n="0.0074" /> phalino,</p>

<p rend="gatha2">Āmaṃ chindati yo phalaṃ;</p>

<p rend="gatha3">Rasañcassa najānāti,</p>

<p rend="gathalast">Bījañcassa vinassati.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Mahārukkhupamaṃ raṭṭhaṃ,</p>

<p rend="gatha2">Yo adhammena sāsati;</p>

<p rend="gatha3">Rasañcassa najānāti,</p>

<p rend="gathalast">Raṭṭhañcāpi vinassati.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Mahārukkhassa phalino,</p>

<p rend="gatha2">Pakkaṃ chindati yo phalaṃ;</p>

<p rend="gatha3">Rasañcassa vijānāti,</p>

<p rend="gathalast">Bījañcassa nanassati.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Mahārukkhupamaṃ <pb ed="M" n="0.0075" /> raṭṭhaṃ,</p>

<p rend="gatha2">Dhammena yo pasāsati;</p>

<p rend="gatha3">Rasañcassa vijānāti,</p>

<p rend="gathalast">Raṭṭhañcāpi nanassati.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> Janappadañca yorājā,</p>

<p rend="gatha2">Adhammena pasāsati;</p>

<p rend="gatha3">Sabbo sadhihi sorājā,</p>

<p rend="gathalast">Viruddho hoti khattiyo.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Tatheva <pb ed="M" n="0.0076" /> nigame hiṃsaṃ,</p>

<p rend="gatha2">Ye yuttā kayavikkaye;</p>

<p rend="gatha3">Suṅkadānabalīkāre,</p>

<p rend="gathalast">Sa kosena virujjhati.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Mahāravarakhettesu,</p>

<p rend="gatha2">Saṅga, me katanissame;</p>

<p rend="gatha3">Ussite hiṃsayaṃ rājā,</p>

<p rend="gathalast">Sabalena virujjhati.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Tatheva isayo hiṃso,</p>

<p rend="gatha2">Saṃyame brahmacāriyo;</p>

<p rend="gatha3">Adhammacāri khattīyo,</p>

<p rend="gathalast">So saggena virujjhati.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Sayaṃkatā <pb ed="M" n="0.0077" /> naparena,</p>

<p rend="gatha2">Mahānajjo juvakatā;</p>

<p rend="gatha3">Issarena tathā raññā,</p>

<p rend="gathalast">Saraṭṭhe adhipaccatā.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Pāpaṃvāpi hi puññaṃvā,</p>

<p rend="gatha2">Padhāno yaṃ karotice;</p>

<p rend="gatha3">Lokopevaṃ karotyeva,</p>

<p rend="gathalast">Taṃ vijāneyya paṇḍito.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Kacchapīnañca <pb ed="M" n="0.0078" /> macchīnaṃ,</p>

<p rend="gatha2">Kukkuṭīnañca dhenūnaṃ;</p>

<p rend="gatha3">Puttaposā yathāhoti,</p>

<p rend="gathalast">Tathā maccesu rājūnaṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Anāyakā vinassanti,</p>

<p rend="gatha2">Nassanti bahunāyakā;</p>

<p rend="gatha3">Thīnāyakā vinassanti,</p>

<p rend="gathalast">Nassanti susunāyakā.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Bahuvo <pb ed="M" n="0.0079" /> yattha netāro,</p>

<p rend="gatha2">Sabbe paṇḍitamānino;</p>

<p rend="gatha3">Sabbe mahattamicchanti,</p>

<p rend="gathalast">Kataṃ nesaṃ vinassati.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Nodayāya vināsāya,</p>

<p rend="gatha2">Bahunāyakatā bhūsaṃ;</p>

<p rend="gatha3">Nomilanti vinassanti,</p>

<p rend="gathalast">Padmā nyakkehisattahi.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Asantuṭṭho yatī naṭṭho,</p>

<p rend="gatha2">Santuṭṭhoca mahīpati;</p>

<p rend="gatha3">Salajjā gaṇikā naṭṭhā,</p>

<p rend="gathalast">Nilajjātu kulaṅganā.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Na <pb ed="M" n="0.0080" /> gaṇassa ggato gacche,</p>

<p rend="gatha2">Siddhe kamme samaṃphalaṃ;</p>

<p rend="gatha3">Kammavippatti cehoti,</p>

<p rend="gathalast">Mukharo tatra haññate.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Padhiro ca tapassīni,</p>

<p rend="gatha2">Sūro raṇavaṇo tathā;</p>

<p rend="gatha3">Majjapo patithī rājā,</p>

<p rend="gathalast">Ete nasaddahāmahaṃ.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Jāneyya <pb ed="M" n="0.0081" /> pesane bhaccaṃ,</p>

<p rend="gatha2">Bandhavāpi bhayāgate;</p>

<p rend="gatha3">Āpadāsu tathā mittaṃ,</p>

<p rend="gathalast">Dārañca vibhavakkhaye.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Raṇā paccāgataṃ sūraṃ,</p>

<p rend="gatha2">Dhanañca gharamāgataṃ;</p>

<p rend="gatha3">Jiṇṇa mannaṃ pasaṃseyya,</p>

<p rend="gathalast">Dārañca gatayobbanaṃ.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> Saddhāpemesu santesu,</p>

<p rend="gatha2">Nagaṇe māsakaṃ sataṃ;</p>

<p rend="gatha3">Saddhāvemesva santesu,</p>

<p rend="gathalast">Māsakaṃpi sataṃ gaṇe.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Adantadamanaṃ <pb ed="M" n="0.0082" /> dānaṃ,</p>

<p rend="gatha2">Dānaṃ sabbatthasādhakaṃ;</p>

<p rend="gatha3">Dānena piyavācena,</p>

<p rend="gathalast">Unnamanti namantica.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Dānaṃ sinehabhesajjaṃ,</p>

<p rend="gatha2">Maccheraṃ dussanosadhaṃ;</p>

<p rend="gatha3">Dānaṃ yasassabhosajjaṃ,</p>

<p rend="gathalast">Maccheraṃ kappanosadhaṃ.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Dubbhikkhe <pb ed="M" n="0.0083" /> annadātaṃca,</p>

<p rend="gatha2">Subhikkheca hiraññadaṃ;</p>

<p rend="gatha3">Bhayecābhayatādānaṃ,</p>

<p rend="gathalast">Saggepi bahu maññate.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Sataṃcakkhu sataṃkaṇṇā,</p>

<p rend="gatha2">Nāyakassa sutā sadā;</p>

<p rend="gatha3">Tathāpi andhapadhīro;</p>

<p rend="gathalast">Esā nāyakadhammatā.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Khamā jāgariyu ṭṭhānaṃ,</p>

<p rend="gatha2">Saṃvibhāgo dayikkhaṇā;</p>

<p rend="gatha3">Nāyakassa guṇāete,</p>

<p rend="gathalast">Icchitabbā hitatthinā.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Paribhūto <pb ed="M" n="0.0084" /> mudū hoti,</p>

<p rend="gatha2">Atitikkhoca veravā;</p>

<p rend="gatha3">Etañcaubhayaṃ ñatvā,</p>

<p rend="gathalast">Anumajjhaṃ samācare.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Nekantamudunā sakkā,</p>

<p rend="gatha2">Ekantatikhiṇenavā;</p>

<p rend="gatha3">Attaṃ mahante ṭhapetuṃ,</p>

<p rend="gathalast">Tasmā ubhaya mācare.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Piṭṭhito <pb ed="M" n="0.0085" /> kkaṃ niseveyya,</p>

<p rend="gatha2">Kucchinātu hutāsanaṃ;</p>

<p rend="gatha3">Sāmikaṃ sabbabhāvena,</p>

<p rend="gathalast">Paralokaṃ amāyāya.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Naseve pharusaṃsāmiṃ,</p>

<p rend="gatha2">Taṃpi sevena macchariṃ;</p>

<p rend="gatha3">Tato paggaṇhakaṃseve,</p>

<p rend="gathalast">Seve niggaṇhakaṃ tato;</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Na sā rājā yo ajeyyaṃ jināti,</p>

<p rend="gatha2">Na so sakhāyo sakhāraṃ jināti;</p>

<p rend="gatha3">Na sā bhariyā patino virodhati,</p>

<p rend="gathalast">Na te vuttā ye nabharanti jiṇṇakaṃ.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Na <pb ed="M" n="0.0086" /> sā sabhā yattha nasanti santo,</p>

<p rend="gatha2">Na te santo ye navadanti dhammaṃ;</p>

<p rend="gatha3">Rāgañca dosañca pahāya mohaṃ,</p>

<p rend="gathalast">Dhammaṃ bhaṇantāva bhavanti santo.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Sutassa rakkhā satatābhiyogo;</p>

<p rend="gatha2">Kulassa vattaṃ purisassa vijjā;</p>

<p rend="gatha3">Rañño pamādo pasamodhanassa,</p>

<p rend="gathalast">Thīnantu jānāmi na jātu rakkhaṃ.</p>
</body>
<back></back>
</text>
</TEI.2>