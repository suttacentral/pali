<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="book">Mahāvaṃsapāḷi</p>

<p rend="chapter">Pathamapariccheda</p>

<p rend="subhead">Mahiyaṅgaṇāgamanaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Namassitvāna <pb ed="M" n="0.0001" /> sambuddhaṃ, susuddhaṃ suddhavaṃsajaṃ;</p>

<p rend="gathalast">Mahāvaṃsaṃ pavakkhāmi, nānānūnādhikārikaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Porāṇehi kato’peso, ativitthārito kvaci;</p>

<p rend="gathalast">Atīva kvaci saṃkhitto, anekapunaruttako.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Vajjitaṃ tehi dosehi, sukhaggahaṇadhāraṇaṃ;</p>

<p rend="gathalast">Pasādasaṃvegakaraṃ, sutito ca upāgataṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Pasādajanake ṭhāne, tathā saṃvegakārake;</p>

<p rend="gathalast">Janayanto pasādañca, saṃvegañca suṇātha taṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Dīpaṅkarañhi sambuddhaṃ, passitvā no jino purā;</p>

<p rend="gathalast">Lokaṃ dukkhā pamocetuṃ, bodhāya paṇidhiṃ akā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato tañceva sambuddhaṃ, koṇḍaññaṃ maṅgalaṃ muniṃ;</p>

<p rend="gathalast">Sumanaṃ revataṃ buddhaṃ, sobhitañca mahāmuniṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Anomadassiṃ sambuddhaṃ, padumaṃ nāradaṃ jinaṃ;</p>

<p rend="gathalast">Padumuttarasambuddhaṃ, sumedhañca tathāgataṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sujātaṃ piyadassiñca, atthadassiñca nāyakaṃ;</p>

<p rend="gathalast">Dhammadassiñca siddhatthaṃ, tissaṃ phussajinaṃ tathā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Vipassiṃ sikhīsambuddhaṃ, sambuddhaṃ vessabhuṃ vibhuṃ;</p>

<p rend="gathalast">Kakusandhañca sambuddhaṃ, koṇāgamanameva ca.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Kassapaṃ sugatañca’me, sambuddhe catuvīsati;</p>

<p rend="gathalast">Ārādhetvā mahāvīro, tehi bodhāya byākato.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Puretvā <pb ed="M" n="0.0002" /> pāramī sabbā, patvā sambodhimuttamaṃ;</p>

<p rend="gathalast">Uttamo gotamo buddho, satte dukkhā pamocayi.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Magadhesu ruvelāyaṃ, bodhimūle mahāmuni;</p>

<p rend="gathalast">Visākhapuṇṇamāyaṃ so, patto sambodhimuttamaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sattāhāni tahiṃ satta, so vimuttisukhaṃ paraṃ;</p>

<p rend="gathalast">Vindantaṃ madhurattañca, dassayanto vasī vasi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tato bārāṇasiṃ gantvā, dhammacakkaṃ pagattayi;</p>

<p rend="gathalast">Tattha vassa vasanto’va, saṭṭhiṃ arahataṃ akā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Te dhammadesanatthāya, vissajjetvāna bhikkhavo;</p>

<p rend="gathalast">Vinetvā ca tato tiṃsa-sahā ye bhaddavaggiye.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sahassajaṭile nātho, vinetuṃ kassapādike;</p>

<p rend="gathalast">Hemante uruvelāyaṃ, vasite paripācayaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Uruvelakassapassa, mahāyaññe upaṭṭhite;</p>

<p rend="gathalast">Tassa’ttano nāgamane, icchācāraṃ vijāniya.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Uttarakuruto bhikkhaṃ, āharitvā rimaddano;</p>

<p rend="gathalast">Anotattadahe bhutvā, sāyanhasamaye sayaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Bodhito navame māse, phussapuṇṇamiyaṃ jino;</p>

<p rend="gathalast">Laṅkādīpaṃ visodhetuṃ, laṅkādīpamupāgami.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Sāsanujjotanaṃ ṭhānaṃ, laṃkā ñātā jinena hi;</p>

<p rend="gathalast">Yakkhapuṇṇāya laṅkāya, yakkhā nibbā siyāti ca.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Ñātova laṅkāmajjhamhi, gaṅgābhīre manorame;</p>

<p rend="gathalast">Tiyojanāya te ramme, ekayojanavitthate.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Mahānāgavanuyyāne, yakkhasaṅgāmabhūmiyā;</p>

<p rend="gathalast">Laṅkādīpaṭṭhayakkhānaṃ, mahāyakkhasamāgamo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Upāgato taṃ sugato, mahāyakkhasamāgamaṃ;</p>

<p rend="gathalast">Samāgamassa majjhamhi, tattha tesaṃ siropari.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Mahiyaṅgaṇathūpassa, ṭhāne vehāyasaṃ jino;</p>

<p rend="gathalast">Vuṭṭhivātandhakāresi, tesaṃ saṃvejanaṃ akā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Te bhayaṭṭhā’bhayaṃ yakkhā, ayācuṃ abhayaṃ jinaṃ;</p>

<p rend="gathalast">Jino abhayado āha, yakkhe te’ti bhayaddīte.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Yakkhā <pb ed="M" n="0.0003" /> bhayaṃ vo dukkhañca, harissāmi idaṃ ahaṃ;</p>

<p rend="gathalast">Tumhe nisajjaṭhānaṃ me, samaggā detha no idha.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Āhu te sugataṃ yakkhā, dema mārisa te idha;</p>

<p rend="gathalast">Sabbepi sakalaṃ dīpaṃ, dehi no abhayaṃ tuvaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Bhayaṃ sītaṃ tamaṃ tesaṃ, hantvā taṃ dinnabhūmiyaṃ;</p>

<p rend="gathalast">Cammakkhandhaṃ attharitvā, tatthā’ sīno jino tato.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Cammakkhaṇḍaṃ pasāresi, ādittaṃ taṃ samantato;</p>

<p rend="gathalast">Ghammābhibhūtā te bhītā, ṭhitā ante samantato.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Giridīpaṃ tato nātho, rammaṃ tesaṃ idhā’nayi;</p>

<p rend="gathalast">Tesu tattha paviṭṭhesu, yathāṭhāne ṭhapesi ca.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Nātho taṃ saṃkhipi dhammaṃ, tadā devā samāgamuṃ;</p>

<p rend="gathalast">Tasmiṃ samāgame tesaṃ, satthā dhamma madesayi.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Nekesaṃ pāṇakoṭīnaṃ, dhammābhisamayo ahu;</p>

<p rend="gathalast">Saraṇesu ca sīlesu, ṭhitā āsuṃ asaṃkhiyā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Sotāpattiphalaṃ patvā, sele sumanakūṭake;</p>

<p rend="gathalast">Mahāsumanadevindo, pūjiyaṃ yāci pūjiyaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Siraṃ parāmasitvāna, nīlāmalasiroruho;</p>

<p rend="gathalast">Pāṇimatteadā kese, tassa pāṇa hito jino.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> So taṃ suvaṇṇacaṅkoṭa-varenādāya satthuno;</p>

<p rend="gathalast">Nisinnaṭṭhānaracite, nānāratanasañcaye.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Sabbato sattaratane, te ṭhapetvā siroruhe;</p>

<p rend="gathalast">So indanīlathūpena, pidahesi namassi ca.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Parinibbutamhi sambuddhe, citakato ca iddhiyā;</p>

<p rend="gathalast">Ādāya jinagīvaṭṭhiṃ, thero sarabhūnāmako.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Therassa sāriputtassa, sisso ānīya cetiye;</p>

<p rend="gathalast">Tasmiṃyeva ṭhapetvāna, bhikkhūhi parivārito.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Chādāpetvā medavaṇṇa-pāsāṇehi mahiddhiko;</p>

<p rend="gathalast">Thūpaṃ dvādasahatthuccaṃ, kārāpetvāna pakkami.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Devānaṃpiyatissassa, rañño bhātukudhārako;</p>

<p rend="gathalast">Uddhacūḷābhayo nāma, disvā cetiya mabbhutaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Taṃ <pb ed="M" n="0.0004" /> chādayitvā kāresi, tiṃsahatthucca cetiyaṃ;</p>

<p rend="gathalast">Maddanto damiḷe rājā, tatraṭṭho dukkhagāmaṇi.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Asītihatthaṃ kāresi, tassa kañjukacetiyaṃ;</p>

<p rend="gathalast">Mahiyaṅgaṇathūpoya-meso evaṃ patiṭṭhito.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Evaṃ dīpamimaṃkatvā, manussārahamissaro;</p>

<p rend="gathalast">Uruvelamagā dhīro, uruvīra parakkamoti.</p>

<p rend="centre">Mahiyaṅgaṇāgamanaṃ niṭṭhitaṃ.</p>

<p rend="subhead">Nāgadīpāgamana</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Mahākāruṇiko satthā, sabbalokahite rato;</p>

<p rend="gathalast">Bodhito pañcame vasse, vasaṃ jetavane jino.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Mahodarassa nāgassa, tathā cūḷodarassa ca;</p>

<p rend="gathalast">Mātulabhāgineyyānaṃ, maṇipallaṅkahetukaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Disvā sapārisajjānaṃ, saṅgāmaṃ paccupaṭṭhitaṃ;</p>

<p rend="gathalast">Sambuddho cittamāsassa, kāḷapakkhe uposathe.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Pātoyeva samādāya, pavaraṃ pattacīvaraṃ;</p>

<p rend="gathalast">Anukampāya nāgānaṃ, nāgadīpamupāgami.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Mahādaro’piso nāgo, tadā rājā ahiddhiko;</p>

<p rend="gathalast">Samudde nāgabhavane, dasaddhasatayojane.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Kaṇiṭṭhikā tassa kaṇhā, vaḍḍhamānamhi pabbate;</p>

<p rend="gathalast">Nāgarājassa dinnā’si, tassa cūḷodaro suto.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Tassa mātā mahāmātu, maṇipallaṅkamuttamaṃ;</p>

<p rend="gathalast">Datvā kālakatā nāgī, mātulena tathā hi so.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Ahosi bhāgineyyassa, saṅgāmo paccupaṭṭhito;</p>

<p rend="gathalast">Pabbateyyā’pi nāgā te, ahesuñhi mahiddhikā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Samiddhisumano nāma, devo jetavane ṭhitaṃ;</p>

<p rend="gathalast">Rājāyatanamādāya, attano bhavanaṃ subhaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Buddhānumatiyāyeva, chattākāraṃ jinopari;</p>

<p rend="gathalast">Dhārayanto upāgañchi, ṭhānaṃ taṃ pubbavuṭṭhakaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Devo <pb ed="M" n="0.0005" /> hi so nāgadīpe, manusso’nantare bhave;</p>

<p rend="gathalast">Ahosi rājāyatana-ṭhitaṭhāne sa addasa.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Paccekabuddha bhuñjante, disvā cittaṃ pasādiya;</p>

<p rend="gathalast">Pattasodhanasākhāyo, tesaṃ pādāsi tena so.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Nibbattitasmiṃ rukkhasmiṃ, jetuyyāne manorame;</p>

<p rend="gathalast">Dvārakoṭṭhakapassamhi, pacchā bahi ahosi so.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Devātidevo devassa, tassa vuddhiñca passiya;</p>

<p rend="gathalast">Idaṃ ṭhāna hitatthañca, taṃ sarukkhaṃ idhānayi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Saṅgāmamajjhe ākāse, nisinno tattha nāyako;</p>

<p rend="gathalast">Tamaṃ tamonudo tesaṃ, nāgānaṃ hiṃsanaṃ akā.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Assāsento bhayaṭṭe te, ālokaṃ paviddhaṃsayi;</p>

<p rend="gathalast">Te disvā sugataṃ tuṭṭhā, pāde vandiṃsu satthuno.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Tesaṃ dhammamadesesi, sāmaggikaraṇaṃ jino;</p>

<p rend="gathalast">Ubho’pi te patītā taṃ, pallaṅkaṃ munino aduṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Satthā bhūmigato tattha, pasīdisvāna āsane;</p>

<p rend="gathalast">Tehi dibbannapānehi, nāgarājehi tappito.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Te jalaṭṭhe talaṭṭhe ca, bhujage’sītikoṭiyo;</p>

<p rend="gathalast">Saraṇesu ca sīlesu, patiṭṭhāpesi nāyako.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Mahodarassa nāgassa, mātulo maṇiakkhiko;</p>

<p rend="gathalast">Kalyāṇiyaṃ nāgarājā, yuddhaṃ kātuṃ tahiṃ gato.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Buddhagāmamhi paṭhame, sutvā saddhammadesanaṃ;</p>

<p rend="gathalast">Ṭhito saraṇasīlesu, tatthā’yāci tathāgataṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Mahatī anukampāno, katā nātha tayā ayaṃ;</p>

<p rend="gathalast">Tavānāgamane sabbe, mayaṃ bhasmī bhavāmahe.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Anukampā mahī pite, visuṃ hotu mahodaya;</p>

<p rend="gathalast">Punarāgamanenettha, vāsabhūmiṃ mamā mama.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Adhivāsayitvā bhagavā, tuṇhibhāve nidhāgamaṃ;</p>

<p rend="gathalast">Patiṭṭhāpesi tattheva, rājāyatanacetiyaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Tañcapi <pb ed="M" n="0.0006" /> rājāyatanaṃ, pallañcaṅka mahārahaṃ;</p>

<p rend="gathalast">Appesi nāgarājūnaṃ, lokanātho namassituṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Paribhogacetiyaṃ mayhaṃ, nāgarājā namassatha;</p>

<p rend="gathalast">Taṃ bhavissati votātā, hitāya ca sukhāya ca.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Iccevamādiṃ sugato, nāgānaṃ anusāsanaṃ;</p>

<p rend="gathalast">Katvā jetavanaṃ eva, gato lokānukampakoti.</p>

<p rend="centre">Nāgadīpāgamanaṃ</p>

<p rend="subhead">Kalyāṇāgamanaṃ</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Tato so tatiye vasse,</p>

<p rend="gatha2">Nāgindo maṇiakkhiko;</p>

<p rend="gatha3">Upasaṅkamma sambuddhaṃ,</p>

<p rend="gathalast">Satasaṅghaṃ nimantayi.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Bodhito aṭṭhame vasse, vasaṃ jetavane jino;</p>

<p rend="gathalast">Nātho pañcahi bhikkhūnaṃ, satehi parivārito.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Dutiye divase bhatta-kāle ārocite jino;</p>

<p rend="gathalast">Ramme vesākhamāsamhi, puṇṇamāyaṃ munissaro.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Tattheva pārupitvāna, saṅghāṭiṃ pattamādiya;</p>

<p rend="gathalast">Āgā kalyāṇidesaṃ taṃ, maṇiakkhinivesanaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Kalyāṇi cetiyaṭhāne, kate ratanamaṇḍape;</p>

<p rend="gathalast">Mahārahamhi pallaṅke, sahasaṅghenu’pāvisi.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Dibbehi khajjabhojjehi, sagaṇo sagaṇaṃ jinaṃ;</p>

<p rend="gathalast">Nāgarājā dhammarājaṃ, santappesi sumānaso.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Tattha dhammaṃ desayitvā, satthā lonukampako;</p>

<p rend="gathalast">Uggantvā sumane kūṭe, padaṃ dassesi nāyako.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Tasmiṃ pabbatapādamhi, sahasaṅgho yathāsukhaṃ;</p>

<p rend="gathalast">Divā vihāraṃ katvāna, dīghavāpi mupāgami.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Tattha <pb ed="M" n="0.0007" /> cetiyaṭhānamhi, sasaṅghova nisīdiya;</p>

<p rend="gathalast">Samādhiṃ appayī nātho, ṭhānāgāravapattiyā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Tato vuṭṭhāya ṭhānamhā, ṭhānāṭhānesu kovido;</p>

<p rend="gathalast">Mahāmeghavanārāma-ṭhānamāga mahāmuni.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Mahābodhiṭhitaṭhāne, nisīditvā sasāvako;</p>

<p rend="gathalast">Samādhiṃ appayī nātho, mahāthūpaṭhite tathā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Thūpārāmamhi thūpassa, ṭhitaṭhāne tatheva ca;</p>

<p rend="gathalast">Samādhito’tha vuṭṭhāya, silācetiyaṭhānago.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Sahāgate devagaṇo, gaṇī samanusāsiya;</p>

<p rend="gathalast">Tato jetavanaṃ buddho, buddhasabbatthako agā.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Evaṃ laṅkāya nātho, hitamamitamatī āyatiṃ pekkhamāno;</p>

<p rend="gatha2">Tasmiṃ kālamhi laṃkāsurabhujagagaṇādīnamatthañca passaṃ;</p>

<p rend="gatha3">Āgā tikkhattumetaṃ ativipuladayo lokadīpo sudīpaṃ;</p>

<p rend="gathalast">Dīpo tenāyamāsi sujanabahumano dhammadīpāva bhāsīti.</p>

<p rend="centre">Kalyāṇāgamanaṃ</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Tathāgatābhigamanaṃ nāma</p>

<p rend="centre">Paṭhamo paricchedo.</p>
</body>
<back></back>
</text>
</TEI.2>