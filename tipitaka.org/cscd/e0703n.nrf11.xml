<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dvādasama pariccheda</p>

<p rend="subhead">Nānādesapasādo</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Thero moggaliputto so, jinasāsana jotako;</p>

<p rend="gathalast">Niṭṭhāpetvāna saṃgītiṃ, pekkhamāno anāgataṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sāsanassa patiṭṭhānaṃ, paccantesu avekkhiya;</p>

<p rend="gathalast">Pesesi kattike māse, tete there tahiṃ tahiṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Theraṃ kasmīragandhāraṃ, majjhantikamapesayi;</p>

<p rend="gathalast">Apesayī mahādeva-ttheraṃ mahisamaṇḍalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vanavāsiṃ apesayi, theraṃ rakkhitanāmakaṃ;</p>

<p rend="gathalast">Tathā’parantakaṃ yona-dhammarakkhitanāmakaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mahāraṭṭhaṃ mahādhamma-rakkhitatthera nāmakaṃ;</p>

<p rend="gathalast">Mahārakkhita theraṃ taṃ, yona lokamapesayi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Pesesi majjhimaṃ theraṃ, himavantapadesakaṃ;</p>

<p rend="gathalast">Suvaṇṇabhūmiṃ there dve, soṇamuttara meva ca.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Mahāmahindattheraṃ taṃ, thera iṭṭiyamuttiyaṃ;</p>

<p rend="gathalast">Sambalaṃ bhaddasālañca, sake saddhivihārike.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Laṃkādīpe <pb ed="M" n="0.0069" /> manuññamhi, manuññaṃ jinasāsanaṃ;</p>

<p rend="gathalast">Patiṭṭhāpetha tumhe’ti, pañca there apesayi.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tadā kasmīragandhāre, pakkaṃ sassaṃ mahiddhiko;</p>

<p rend="gathalast">Aravālo nāgarājā, vassaṃ karakasaññitaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Vassā petvā samuddasmiṃ, sabbaṃ khipatidāruṇo;</p>

<p rend="gathalast">Tatra majjhantikatthero, khippaṃ gantvā vihāyasā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Aravāladahevāri-piṭṭhe caṅkamanādike;</p>

<p rend="gathalast">Akāsi disvā taṃnāgā, ruṭṭhārañño nivedayuṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Nāgarājā’tharuṭṭho so, vividhā bhisikā’kari;</p>

<p rend="gathalast">Vātā mahantā vāyanti, megho gajjati vassati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Phalantya’saniyo vijju, niccharanti tato tato;</p>

<p rend="gathalast">Mahiruhā pabbatānaṃ, kūṭāni papatanti ca.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Virūparūpā nāgā ca, bhiṃsāpenti samantato;</p>

<p rend="gathalast">Sayaṃ dhupāyati jalati, akkosanto anekadhā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sabbaṃ taṃ iddhiyā thero, paṭibāhiya bhiṃsanaṃ;</p>

<p rend="gathalast">Avoca nāgarājaṃ taṃ, dassento balamuttamaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sadeva kopi ce loko, āgantvā tāsayeyya maṃ;</p>

<p rend="gathalast">Na me paṭibalo assa, janetuṃ bhayabheravaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Sace’pi tvaṃ mahiṃ sabbaṃ, sasamuddaṃ sapabbataṃ;</p>

<p rend="gathalast">Ukkhipitvā mahānāga, khipeyyāsi mamo’pari.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Neva me sakkuṇeyyāsi, janetuṃ bhayabheravaṃ;</p>

<p rend="gathalast">Aññadatthu tave‘va’ssa, vighāto uragādhipa.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Taṃsutvā nimmadassa’ssa, thero dhammamadesayi;</p>

<p rend="gathalast">Tato saraṇasīlesu, nāgarājā patiṭṭhahi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tatheva caturāsīti-sahassāni bhujaṅgamā;</p>

<p rend="gathalast">Himavanteva gandhabbā, yakkhā kumbhaṇḍakā bahū.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Paṇḍako nāma yakkho tu, saddhiṃhārita yakkhiyā;</p>

<p rend="gathalast">Pañcasatehi puttehi, phalaṃ pāpuṇi ādikaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Mā’’dāni <pb ed="M" n="0.0070" /> kodhaṃ janiyittha, ito uddhaṃ yathāpure;</p>

<p rend="gathalast">Sasaghātañca mā’kattha, sukhakāmāhi pāṇino.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Karotha mettaṃ sattesu, vasantu manujā sukhaṃ;</p>

<p rend="gathalast">Iti tenā’nusiṭṭhā te, tatheva paṭipajjisuṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tato ratanapallaṅke, theraṃ so uragādhipo;</p>

<p rend="gathalast">Nisīdāpiya aṭṭhāsi, bījamāno tadantike.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tadā kasmīragandhāra-vāsino manujā’gatā;</p>

<p rend="gathalast">Nāgarājassa pūjatthaṃ, mantvā theraṃ mahiddhikaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Theramevā’bhi vādetvā, ekamantaṃ nisīdisuṃ;</p>

<p rend="gathalast">Tesaṃ dhammamadesesi, thero āsivisopamaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Asītiyā sahassānaṃ, dhammābhisamayo ahu;</p>

<p rend="gathalast">Satasahassa purisā, pabbajuṃ therasantike.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Tatoppabhupati kasmira-gandhāraṃ te idānipi;</p>

<p rend="gathalast">Āsuṃ kāsāva pajjotā, vatthuttayaparāyanā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Gantvā mahādevatthero, desaṃ mahisamaṇḍalaṃ;</p>

<p rend="gathalast">Suttantaṃ devadūtaṃ so, kathesi janamajjhago.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Cattālīsa sahassāni, dhammacakkhuṃ visodhayuṃ;</p>

<p rend="gathalast">Cattālīsa sahassāni, pabbajiṃsu tadantike.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Gantvā’tha rakkhitatthero, vanavāsiṃ nabhe ṭhito;</p>

<p rend="gathalast">Saṃyuttamanamataggaṃ, kathesi janamajjhago.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Saṭṭhi narasahassānaṃ, dhammābhisamayo ahu;</p>

<p rend="gathalast">Sattatiṃsa sahassāni, pabbajiṃsu tadantike.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Vihārānaṃ pañcasataṃ, tasmiṃdese patiṭṭhahi;</p>

<p rend="gathalast">Patiṭṭhāpesi tatthevaṃ, thero so jinasāsanaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Gantvā’parantakaṃ thero, yonako dhammarakkhito;</p>

<p rend="gathalast">Aggikkhandhopamaṃ suttaṃ, kathetvā janamajjhago.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Sattatiṃsa sahassāni, pāṇe tattha samāgate;</p>

<p rend="gathalast">Dhammāmatamapāyesi, dhammā dhammesu kovido.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Purisānañca sahassañca, itthiyo ca tato’dhikā;</p>

<p rend="gathalast">Khattiyānaṃ kulāyeva, nikkhamitvāna pabbajuṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Mahāraṭṭhamisī <pb ed="M" n="0.0071" /> gantvā, so mahādhammarakkhito;</p>

<p rend="gathalast">Mahānāradakassapavhaṃ, jātakaṃ kathayī tahiṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Maggaphalaṃ pāpuṇiṃsu, caturāsīti sahassakā;</p>

<p rend="gathalast">Terasantu sahassāni, pabbajiṃsu tadantike.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Gantvāna yonavisayaṃ, so mahādhammarakkhito isi;</p>

<p rend="gathalast">Kāḷakārāma suttantaṃ, kathesi janamajjhago.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Pāṇasata sahassāni, sahassāni ca sattati;</p>

<p rend="gathalast">Maggaphalaṃ pāpuṇiṃsu, dasa sahassāni pabbajuṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Gantvā catūhi therehi, desesi majjhimo isi;</p>

<p rend="gathalast">Himavantapadesasmiṃ, dhammacakkapavattanaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Maggaphalapāpuṇiṃsu, asītipāṇa koṭiyo;</p>

<p rend="gathalast">Visuṃ te pañcaraṭṭhāni, pañcatherā pasādayuṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Purisasatasahassāni, ekekasseva santike;</p>

<p rend="gathalast">Pabbajiṃsu pasādena, sammāsambuddha sāsane.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Saddhiṃ uttaratherena, soṇatthero mahiddhiko;</p>

<p rend="gathalast">Suvaṇṇabhūmiṃ agamā, tasmiṃ tu samaye pana.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Jāte jāte rājagehe, dārake ruddarakkhasī;</p>

<p rend="gathalast">Samuddato nikkhamitvā, bhakkhitvā pana gacchati.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Tasmiṃ khaṇe rājagehe,</p>

<p rend="gatha2">Jāto hoti kumārako;</p>

<p rend="gatha3">There manussā passitvā,</p>

<p rend="gathalast">Rakkhasānaṃ sahāyakā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Iti cintiya māretuṃ, sā yuvā upasaṅkamuṃ;</p>

<p rend="gathalast">‘‘Kimetanti’’ca pucchitvā, theraṃ te eva māhute.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Samaṇā mayaṃ himavantā, na rakkhasi sahāyakā;</p>

<p rend="gathalast">Rakkhasī sā saparisā, nikkhantā hoti sāgarā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Taṃ disvāna mahārāvaṃ, viraviṃsu mahājanā;</p>

<p rend="gathalast">Diguṇe rakkhase thero, māpayitvā bhayānake.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Taṃ <pb ed="M" n="0.0072" /> rakkhasiṃ saparisaṃ, parikkhipi samantato;</p>

<p rend="gathalast">Idaṃ imehi uddhanti, mantvā bhītā palāyisā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Tassa desassa ārakkhaṃ, ṭhapetvāna samantato;</p>

<p rend="gathalast">Tasmiṃ samāgame thero, brahmajālamadesayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Saraṇesu ca sīlesu, aṭṭhaṃsu bahavo janā;</p>

<p rend="gathalast">Saṭṭhiyā tu sahassānaṃ, dhammābhisamayo ahu.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Aḍḍhuḍḍhāni sahassāni, pabbajuṃ kuladārakā;</p>

<p rend="gathalast">Pabbajiṃsu diyaḍḍhantu, sahassaṃ kuladhītaro.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Tatoppabhuti sañjāte, rājagehe kumārake;</p>

<p rend="gathalast">Nāmaṃ kariṃsu rājāno, soṇuttara sanāmake.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Mahājanassāpi jinassa kaḍḍhanaṃ;</p>

<p rend="gatha2">Vihāya pattaṃ amataṃ sukhampite;</p>

<p rend="gatha3">Kariṃsu lokassa hitaṃ tahiṃ tahiṃ;</p>

<p rend="gathalast">Bhaveyya yo lokahite pamādavāti.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Nānādesapasādo nāma dvādasamo paricchedo.</p>
</body>
<back></back>
</text>
</TEI.2>