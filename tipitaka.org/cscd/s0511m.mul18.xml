<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">19. Tissabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Siddhatthassa aparena, asamo appaṭipuggalo;</p>

<p rend="gathalast">Anantatejo amitayaso, tisso lokagganāyako.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tamandhakāraṃ vidhamitvā, obhāsetvā sadevakaṃ;</p>

<p rend="gathalast">Anukampako mahāvīro, loke uppajji cakkhumā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tassāpi atulā iddhi, atulaṃ sīlaṃ samādhi ca;</p>

<p rend="gathalast">Sabbattha pāramiṃ gantvā, dhammacakkaṃ pavattayi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> So buddho dasasahassimhi, viññāpesi giraṃ suciṃ;</p>

<p rend="gathalast">Koṭisatāni abhisamiṃsu, paṭhame dhammadesane.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Dutiyo navutikoṭīnaṃ, tatiyo saṭṭhikoṭiyo;</p>

<p rend="gathalast">Bandhanāto pamocesi, satte <note>sampatte (ka.)</note> naramarū tadā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sannipātā tayo āsuṃ, tisse lokagganāyake;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Khīṇāsavasatasahassānaṃ, paṭhamo āsi samāgamo;</p>

<p rend="gathalast">Navutisatasahassānaṃ, dutiyo āsi samāgamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Asītisatasahassānaṃ <pb ed="T" n="2.0508" /><pb ed="M" n="2.0360" /><pb ed="P" n="0.0049" />, tatiyo āsi samāgamo;</p>

<p rend="gathalast">Khīṇāsavānaṃ vimalānaṃ, pupphitānaṃ vimuttiyā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, sujāto nāma khattiyo;</p>

<p rend="gathalast">Mahābhogaṃ chaḍḍayitvā, pabbajiṃ isipabbajaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Mayi <pb ed="V" n="2.0345" /> pabbajite sante, uppajji lokanāyako;</p>

<p rend="gathalast">Buddhoti saddaṃ sutvāna, pīti me upapajjatha.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Dibbaṃ mandāravaṃ pupphaṃ, padumaṃ pārichattakaṃ;</p>

<p rend="gathalast">Ubho hatthehi paggayha, dhunamāno upāgamiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Catuvaṇṇaparivutaṃ, tissaṃ lokagganāyakaṃ;</p>

<p rend="gathalast">Tamahaṃ pupphaṃ gahetvā, matthake dhārayiṃ jinaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sopi maṃ buddho byākāsi, janamajjhe nisīdiya;</p>

<p rend="gathalast">‘‘Dvenavute ito kappe, ayaṃ buddho bhavissati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="T" n="2.0509" /> padahitvāna…pe… hessāma sammukhā imaṃ’’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Khemakaṃ nāma nagaraṃ, janasandho nāma khattiyo;</p>

<p rend="gathalast">Padumā nāma janikā, tissassa ca mahesino.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Sattavassasahassāni, agāraṃ ajjha so vasi;</p>

<p rend="gathalast">Guhāsela nārisaya nisabhā <note>kumudo nāḷiyo padumo (ka.)</note>, tayo pāsādamuttamā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Samatiṃsasahassāni, nāriyo samalaṅkatā;</p>

<p rend="gathalast">Subhaddānāmikā nārī, ānando nāma atrajo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nimitte caturo disvā, assayānena nikkhami;</p>

<p rend="gathalast">Anūnaaṭṭhamāsāni, padhānaṃ padahī jino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Brahmunā yācito santo, tisso lokagganāyako;</p>

<p rend="gathalast">Vatti cakkaṃ mahāvīro, yasavatiyamuttame.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Brahmadevo udayo ca, ahesuṃ aggasāvakā;</p>

<p rend="gathalast">Samaṅgo nāmupaṭṭhāko, tissassa ca mahesino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Phussā <pb ed="M" n="2.0361" /> ceva sudattā ca, ahesuṃ aggasāvikā;</p>

<p rend="gathalast">Bodhi tassa bhagavato, asanoti pavuccati.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sambalo ca sirimā ceva, ahesuṃ aggupaṭṭhakā;</p>

<p rend="gathalast">Kisāgotamī upasenā, ahesuṃ aggupaṭṭhikā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> So <pb ed="T" n="2.0511" /> buddho saṭṭhiratano, ahu uccattane jino;</p>

<p rend="gathalast">Anūpamo asadiso, himavā viya dissati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Tassāpi atulatejassa, āyu āsi anuttaro;</p>

<p rend="gathalast">Vassasatasahassāni, loke aṭṭhāsi cakkhumā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Uttamaṃ <pb ed="V" n="2.0346" /> pavaraṃ seṭṭhaṃ, anubhotvā mahāyasaṃ;</p>

<p rend="gathalast">Jalitvā aggikkhandhova, nibbuto so sasāvako.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Valāhakova <pb ed="P" n="0.0050" /> anilena, sūriyena viya ussavo;</p>

<p rend="gathalast">Andhakārova padīpena, nibbuto so sasāvako.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Tisso jinavaro buddho, nandārāmamhi nibbuto;</p>

<p rend="gathalast">Tatthevassa jinathūpo, tīṇiyojanamuggatoti.</p>

<p rend="centre">Tissassa bhagavato vaṃso sattarasamo.</p>
</body>
<back></back>
</text>
</TEI.2>