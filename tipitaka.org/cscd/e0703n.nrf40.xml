<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekacattālīsatima pariccheda</p>

<p rend="subhead">Dvirājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahānāganarindassa <pb ed="M" n="0.0266" />, bhāgineyyo subhāgiyo;</p>

<p rend="gathalast">So aggabodhirājāsi, aggabodhigatāsayo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tejena bāhuṃ sommena, candaṃ sampuṇṇamaṇḍalaṃ;</p>

<p rend="gathalast">Sumerumacalantena, gambhirena mahodadhiṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Vasundharā pakampena, mārutaṃ sampavuttiyā;</p>

<p rend="gathalast">Buddhiyāmaramantāraṃ, suddhiyā saradambaraṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kāmabhogena devinda, matthena ca narissaraṃ;</p>

<p rend="gathalast">Dhammena suddhavāseṭṭhaṃ, vikkamena migādhipaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Rājadhammehi rajjehi, cakkavattinarissaraṃ;</p>

<p rend="gathalast">Vessantarañca dānena, anugantvā jane suto.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Mātulaṃ uparājavhe, bhātaraṃ yuvarājake;</p>

<p rend="gathalast">Bhāgineyyañca malaya-rājaṭhāne ṭhapesi so.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Ṭhānantare yathāyogaṃ-seṭṭhāmacce ṭhapesi ca;</p>

<p rend="gathalast">Janaṃ saṅgahavatthūhī, rājadhammehi caggahi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Desaṃ sayoggaṃ pādāsi, yuvarājassa dakkhiṇaṃ;</p>

<p rend="gathalast">Vasaṃ tattha sirīvaḍḍha-mānavāpiṃ sagāhayi.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Katvā girivihārañca, saṅghikaṃ tassa dāpayi;</p>

<p rend="gathalast">Khettānaṃ dvisataṃ saṅgha-bhogatthāya mahāmati.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Adā malayarājassa, dāṭhānāmaṃ sadhītaraṃ;</p>

<p rend="gathalast">Pariveṇaṃ sīrisaṅgha-bodhināmañca kārayi.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Mahāsivassa kāresi, pariveṇaṃ sanāmakaṃ;</p>

<p rend="gathalast">Parivāro’pi tassāsi, evaṃ puññaparāyano.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Katvā sādhupacārena, porāṇaṃ saṅgahaṃ vidhiṃ;</p>

<p rend="gathalast">Antarāyaṃ visodhetuṃ, jiṇṇañca paṭisaṅkhari.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Kavayo <pb ed="M" n="0.0267" /> tassa rajjamhi, sīhaḷāya niruttiyā;</p>

<p rend="gathalast">Kāveyye bahuke’kāsuṃ, vicitranayāsālino.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Vihāre dakkhiṇe kāsi, pāsādaṃ sumanoharaṃ;</p>

<p rend="gathalast">Akā navahi vassehi, dipe kaṇṭakasodhanaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Kurundanāmaṃ kāretvā, vihāraṃ sabbasaṅghikaṃ;</p>

<p rend="gathalast">Vāpiṃ tannāmakaṃ nāḷi-kerārāmaṃ tiyojanaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Mahāsivavhaye ceva, sassaṃ kārayituṃ adā;</p>

<p rend="gathalast">Lābhasakkārasammāna-mārāmikasataṃ tadā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Vihāraṃ taṃ samīpamhi, katvā ambilapassavaṃ;</p>

<p rend="gathalast">Gāmaṃ tannāmakaṃ cādā, theriyānaṃ tapassīnaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Uttaravallivihārassa, ratanaṃ dīghavaṇṇitaṃ;</p>

<p rend="gathalast">Datvā gāmaṃ patiṭṭhesi, satthubimbaṃ silāmayaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Keḷivāte ca kāresi, sumanaṃ nāma pabbataṃ;</p>

<p rend="gathalast">Mahātelavaṭaṃbodhi-ghare pāsāṇavedikaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Kāretvā lohapāsādaṃ, pāsādamahane adā;</p>

<p rend="gathalast">Chattiṃsānaṃ sahassānaṃ, bhikkhūnaṃ so ticīvaraṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Gāmaṃ datvā niyojesi, ārakkhaṃ dhītu nāmakaṃ;</p>

<p rend="gathalast">Hatthikucchivihārepi, pāsādaṃ kāsi buddhimā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Dāṭhā sivassa ṭhatvāna, ovāde sādhu bhikkhuno;</p>

<p rend="gathalast">Samācaranto dhammena, sakkaccaṃ tamupaṭṭhahi.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Mūgasenāpatiṃ cākā, vihāraṃ so visālakaṃ;</p>

<p rend="gathalast">Gāmaṃ lajjikametassa, dāsa bhogāya’dāsi ca.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Mahānāgassa puññatthaṃ, rañño taṃnāmakaṃ akā;</p>

<p rend="gathalast">Mahātherassa tañcā’dā, rājā tepiṭakassa so.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Attano sadisānañca, yogīnaṃ vigatālayo;</p>

<p rend="gathalast">Bhikkhūnaṃ catusaṭṭhīnaṃ, vihāraṃ taṃ tadā adā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Katvā tasseva mahā-pariveṇanivāsino;</p>

<p rend="gathalast">Bhinnorudīpaṃ datvāna, vaṭṭakākārapiṭṭhito.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Dakkhiṇagīridaḷhavhe, mahānāge ca pabbate;</p>

<p rend="gathalast">Kāḷavāpādike cā’kā, vihāre posathālaye.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Vihāre <pb ed="M" n="0.0268" /> abhaye’kāsi, mahāpokkharaṇiṃ tathā;</p>

<p rend="gathalast">Cetiyapabbate cākā, nāgasoṇḍiṃ thirodikaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Mahindataṭavāviñca, kārāpetvāna sādhukaṃ;</p>

<p rend="gathalast">Etissā mariyādāya, theraṃ netuṃ niyojayi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahāmahinda theramhi, taṃṭhānasamupāgato;</p>

<p rend="gathalast">Taracchā eva netunti, katikañceva kārayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Chattaṃ soṇṇañca kāresi, nikāyesupi tīsu so;</p>

<p rend="gathalast">Sattāṭṭhanava vāresu, mahaggharatanehi ca.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Mahātūpe catubbīsa-bhāraṃ chattaṃ suvaṇṇayaṃ;</p>

<p rend="gathalast">Tattha tattha ca pūjesi, mahagghaṃ ratanuttamaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Dāṭhādhātugharaṃ katvā, vicitraratanujjalaṃ;</p>

<p rend="gathalast">Kāsi hemakaraṇḍañca, lohanāvañca pāḷiyaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Maṇimekhalanāmañca, bandhāpesi sabandhanaṃ;</p>

<p rend="gathalast">Mahāmātiñca gaṇhesi, maṇihīrakavāpiyaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tadā eko mahāthero, jotipālakanāmako;</p>

<p rend="gathalast">Parājesi vivādena, dīpe vetullavādino.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Dāṭhāpabhutināmo’tha, ādipādo’tilajjito;</p>

<p rend="gathalast">Hatthamukkhippi taṃ hantuṃ, gaṇḍo sañjāyi taṃkhaṇe.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Rājā tasmiṃ pasīditvā, vihāreyeva vāsayi;</p>

<p rend="gathalast">Mānena taṃ anāgamma, dāṭhāpabhūmato kira.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Datvā mahādipādattaṃ, bhāgineyyaggabodhino;</p>

<p rend="gathalast">Rakkhituṃ taṃ niyojesi, theraṃ sopi tamācari.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Nīlagehaparicchedaṃ, katvā tasseva so adā;</p>

<p rend="gathalast">Katvevaṃ bahudhā puññaṃ, catuttiṃse same mato.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Aggabodhi tato āsi, rājā pubbassa rājino;</p>

<p rend="gathalast">Mahallakattānaṃ khudda-nāmena paridīpayuṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> So dīpaṃ paripālesi, pubbacārittakovido;</p>

<p rend="gathalast">Akāsi ca mahesiṃ so, mātuladhītumattano.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Saṅghabhaddaṃ asiggāhaṃ, kāsi bandhuṃ mahesiyā;</p>

<p rend="gathalast">Yathārahamadā ceva, ṭhānantaramanālayo.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Katvā <pb ed="M" n="0.0269" /> veḷuvanaṃ rājā, sāgalīnaṃ niyojayī;</p>

<p rend="gathalast">Jamburantaragallañca, kāsi mātikapiṭṭhikaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Rañño tasse’va rajjamhi, kāliṅgesu mahīpati;</p>

<p rend="gathalast">Sattānaṃ maraṇaṃ yuddhe, disvā saṃviggamānaso.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Imaṃ dīpamupāgamma, pabbajjā katanicchayo;</p>

<p rend="gathalast">Jotipālamhi pabbaji, rājā sakkāsi taṃ ciraṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Padhānaṭhānaṃ tassa’kā, vihāre mattapabbate;</p>

<p rend="gathalast">Tassāmacco mahesī ca, tathevā’gamma pabbajuṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Rañño mahesī sutvāna, tassa pabbajjamuttamaṃ;</p>

<p rend="gathalast">Sakkaccaṃ tamupaṭṭhāsi, ratanavhañca kārayi.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Adā rājā amaccassa, pācīnakaṇḍarājiyaṃ;</p>

<p rend="gathalast">Vettavāsavihārañca, so’dā saṅghassa taṃ yati.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Rājattheremate rājā, socitvā parideviya;</p>

<p rend="gathalast">Padhānaṭhānaṃ kāresi, cūḷagallavihārake.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Palaṃnagaragañceva, tassa ṭhānañhi kārayi;</p>

<p rend="gathalast">Evaṃ tadatthaṃ puññāni, bahūni’pi mahīpati.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Jotipālita theramhi, tūpārāmamhi cetiyaṃ;</p>

<p rend="gathalast">Vandamāne pabhijjitvā, bhāgo taṃ purato pati.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Pakkositvāna rājānaṃ, thero dassesi dukkhito;</p>

<p rend="gathalast">Rājā disvāva saṃviggo, kammaṃ paṭṭhapi taṃkhaṇe.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Dakkhiṇakkhakadhātuṃ so, lohapāsādakucchiyaṃ;</p>

<p rend="gathalast">Sārakkhaṃ ṭhapayitvāna, rattindivamapūjayi.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Navakamme cirāyante, thūpārāmamhi devatā;</p>

<p rend="gathalast">Supinaṃ tassa dassesuṃ, rattimārāmikā viya.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Sace rājā papañceti, kātuṃ dhātugharaṃ mayaṃ;</p>

<p rend="gathalast">Dhātuṃ gahetvā gacchāma, yatthatatthā’ti taṃkhaṇe.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Rājā pabuddho saṃviggo, na cireneva kārayi;</p>

<p rend="gathalast">Kammaṃ dhātugharesabbaṃ, cittakammādisaññuttaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Catasso paṭimāyo ca, pallaṅke ca silāmaye;</p>

<p rend="gathalast">Hemacchattaṃ silādanta-kammaṃ gehamhi sabbaso.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Mahāmaccādayo’kaṃsu <pb ed="M" n="0.0270" />, karaṇḍānaṃ sataṃ nava;</p>

<p rend="gathalast">Devānaṃpiyatissassa, kammañca nikhilaṃ navaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Sabbussāhena kāretvā, mahāpūjaṃ yathārahaṃ;</p>

<p rend="gathalast">Ānetvā lohapāsādā, dhātuṃ sabbādarena so.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Jotipālaṃ mahātheraṃ, sasaṅghaṃ parivāriya;</p>

<p rend="gathalast">Parihārena vaḍḍhesi, dhātuṃ dhātukaraṇḍake.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Dhātugehassa pādāsi, laṅkādīpaṃ sahattanā;</p>

<p rend="gathalast">Lābhaggāma-madā tassā, rakkhakānaṃ mahesiyā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Nāgadīpamhi gehañca, rājāyatanadhātuyā;</p>

<p rend="gathalast">Uṇṇalomagharañceva, chattamāmalacetiye.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tattha gāmaṃ vihārassa, yāgudānāya’dāsi ca;</p>

<p rend="gathalast">Vihārassa’bhayassā’dā, gāmamaṅgaṇasālakaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Nāmaṃ katvāna so’kāsi, attano ca mahesiyā;</p>

<p rend="gathalast">Dāṭhaggabodhimāvāsaṃ, vihāre atayuttare.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Devī kapālanāgaṃ sā, vihāraṃ sādhukāriya;</p>

<p rend="gathalast">Tasse’vādā vihārassa, sampannacatupaccayaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Gehaṃ jetavane kāsi, rājā rājatacumbaṭaṃ;</p>

<p rend="gathalast">Udapānaṃ maṇāpesi, sova bodhigharantike.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Gaṅgātaṭaṃ valāhassaṃ, vāpiṃ giritaṭañcakā;</p>

<p rend="gathalast">Mahāpāḷiṃpi vaḍḍhesi, bhatanāvañca kārayi.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Bhikkhūnīnaṃ mahesī ca, bhattavaṃsaṃ samādisi;</p>

<p rend="gathalast">Evaṃ puññāni katvā so, divaṃ’gā dasame same.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Evaṃ puññaratā narādhipatayo sampannabhogā gamuṃ;</p>

<p rend="gatha2">Maccusseva vasaṃ tatohi matimā sammā bhavassīdisaṃ;</p>

<p rend="gatha2">Passanto niyamaṃ vihāya vidhinā sabbaṃ bhave saṅgatiṃ;</p>

<p rend="gathalast">Nibbānābhimukho careyya dhitimā pabbajjamajjhūpago.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dvirājako nāma</p>

<p rend="centre">Ekacattālīsatimo paricchedo.</p>
</body>
<back></back>
</text>
</TEI.2>