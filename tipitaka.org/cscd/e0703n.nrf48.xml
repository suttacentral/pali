<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Ekūnapaññāsatima pariccheda</p>

<p rend="subhead">Rājadvayadīpano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Evaṃ tasmiṃ mate tassa, kātabbaṃ sādhukāriya;</p>

<p rend="gathalast">Mahādīpādo senavho, ādāya balavāhanaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Āgamma nagaraṃ rājā, ahosi dharaṇī tale;</p>

<p rend="gathalast">Ādikappamhi rājūnaṃ, dassanto cariyaṃ piya.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Saddho mahādhano sūro, muttacāgī nirālayo;</p>

<p rend="gathalast">Yācayogo mahābhogo, sampannabalavāhano.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kittiyā’malabhūtāya, tathā tejo guṇena ca;</p>

<p rend="gathalast">Sannipātaṃva so canda-sūriyānaṃ nidassayi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Asaṅkiṇṇa guṇākiṇṇo, suviciṇṇa guṇāguṇo;</p>

<p rend="gathalast">Nitthiṇṇapāpo nibbiṇṇa-saṃsāro sāradassano.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Bhariyā tassa yā āsi, saṅghātaṃ so bhisecayi;</p>

<p rend="gathalast">Mahesībhāve datvāna, parihāraṃ yathābhataṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Mahindaṃ nāma sappaññaṃ, kaṇiṭṭhaṃ bhātaraṃ sakaṃ;</p>

<p rend="gathalast">Datvā dakkhiṇabhāgaṃ so, oparajje’bhisecayi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Antepure’parajjhitvā, so raññā avadhārite;</p>

<p rend="gathalast">Saputtadāro vuṭṭhāya, aññāto malayaṃ agā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Uppajjittha <pb ed="M" n="0.0321" /> tadā putto, rañño saṅghāya deviyā;</p>

<p rend="gathalast">Dassento’va panādassa, kumāra rūpamattano.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Rājā taṃ jātamattaṃ’va, disvā santhuṭṭhamānuso;</p>

<p rend="gathalast">Siddhatthaṃ lumbinījātaṃ, rājā suddhodano viya.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Dhaññapuññaguṇūpeto, ṭhapetvā dīpamekakaṃ;</p>

<p rend="gathalast">Jambudīpe’pi kasiṇe, rajjayoggoti me suto.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Nāmadāna dineyeva, parihārena sabbaso;</p>

<p rend="gathalast">Oparajje bhisiñcitvā, dakkhiṇaṃ desamassa’dā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Yuvarājāpi malaye, vasanto’va mahīpatiṃ;</p>

<p rend="gathalast">Ārādhetvā upāyena, anuññato sabhātarā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Nikāyattaya vā sīhi, saddhiṃ bhikkhūhi āgato;</p>

<p rend="gathalast">Disvā rājānamettheva, sandhīṃ’kāsi akuppiyaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Yā tassa yuvarājassa, bhariyā tissā nāmikā;</p>

<p rend="gathalast">Rājinī sā vijāyittha, dhītaraṃ saṅghanāmikaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Kittināmā’parāyā ca, bhariyā sāpi kho pana;</p>

<p rend="gathalast">Vijāyi putte cattāro, tathā ekañca dhītaraṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tadā rājāpi cintetvā, evaṃ sati kaṇiṭṭhako;</p>

<p rend="gathalast">Nissaṅko mayi hotīti, sammā mantīhi mantiya.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Dhītaraṃ yuvarājassa, surūpiṃ rūpanāmikaṃ;</p>

<p rend="gathalast">Kassapassa’tta puttassa, vivāhaṃ kārayi budho.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Dakkhiṇaṃ desamasseva, kaṇiṭṭhassa sadāpayi;</p>

<p rend="gathalast">Rājaputtassa pādāpi, paccekaṃ bhogamattano.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rajjamhi sabbaṃ tasseva, paribhogāya dāpayi;</p>

<p rend="gathalast">Kevalantu vicāresi, dīpaṃ dīpa hitāvaho.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Tesaṃ saṃvāsamanvāya, ubhinnaṃ puññakamminaṃ;</p>

<p rend="gathalast">Dhaññapuññaguṇūpetā, vijātā puttadhītaro.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Katvā sabbopahārena, dāṭhādhātu mahāmahaṃ;</p>

<p rend="gathalast">Āruyha varapāsādaṃ, ratanavhaṃ mahīpati.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tadā sovaṇṇayassāpi, sambuddhassa purā ṭhitaṃ;</p>

<p rend="gathalast">Suññaṃ piṭṭhaṃ sayaṃ disvā, kasmā evanti saṃvadi.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tato <pb ed="M" n="0.0322" /> amaccā āhaṃsu, nājānāsi mahīpati;</p>

<p rend="gathalast">Mahāpitunarindassa, kāle tava narissaraṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Paṇḍurājā idhāgamma, dīpametaṃ vināsiya;</p>

<p rend="gathalast">Sabbaṃ sāragataṃ dīpe, samādāya gato iti.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Taṃ sutvā lajjito rājā, sayaṃ viya parājito;</p>

<p rend="gathalast">Tadaheva niyojesi, amacce balasaṅgahe.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tadā’va kira āgañchi, paṇḍurājakumārako;</p>

<p rend="gathalast">Paribhūto sarājena, rajjatthaṃ kata nicchayo.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Rājā disvā’ti santuṭṭho, kattabbaṃ tassa kāriya;</p>

<p rend="gathalast">Mahātittha mupāgamma, paṭṭanaṃ sematraso.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Mahantaṃ balakāyañca, tassopakaraṇāni ca;</p>

<p rend="gathalast">Anunaṃ paṭiyādetvā, devasenaṃva sajjitaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Paṇḍurājakumārena, saddhiṃ senāpati sakaṃ;</p>

<p rend="gathalast">Gantvā taṃ paṇḍurājānaṃ, hantvānikamito purā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Ratanaṃ sabbamādāya, datvā rajjaṃ imassa ca;</p>

<p rend="gathalast">Na cireneva ehītī, uyyojesi mahāyaso.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sopi evaṃ karomīti, paṭissutvā mahīpatiṃ;</p>

<p rend="gathalast">Vinditvā balamādāya, nāmamāruyha taṃ khaṇe.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Paratīraṃ tato gantvā, saṃvuḷaha balavāhano;</p>

<p rend="gathalast">Vināsayanto paccantaṃ, vāresi madhuraṃ puraṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Dvārāni pidahitvāna, pacchindittha gatāgataṃ;</p>

<p rend="gathalast">Tato aggiṃ khipāpesi, gopuraṭṭāla koṭṭhake.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Evaṃ sīhaḷasenāya, paviṭṭhāya sakaṃ puraṃ;</p>

<p rend="gathalast">Sabbaṃ vilumpamānāya, senaṅgaṃ ghātayantiyā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Paṇḍurājā nisammetaṃ, samādāya sakaṃ balaṃ;</p>

<p rend="gathalast">Vegasā taṃ samāgamma, yuddhaṃ kātuṃ samārabhi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Asampuṇṇa balattā so, viddho sallena bhūpati;</p>

<p rend="gathalast">Hatthikkhandhagatoyeva, vihāya puramattano.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Palāyitvā gataṭhāne, jīvitaṃ nijamessaji;</p>

<p rend="gathalast">Bhariyāva’ssa tenāsi, sampattā jīvitakkhayaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tato <pb ed="M" n="0.0323" /> sīhaḷasenāsā, paviṭṭhā nibbhayā puraṃ;</p>

<p rend="gathalast">Tattha sabbaṃ vilumpittha, devā’sirapuraṃ yathā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Senāpati tato rāja-gehe bhattaṃ samekkhiya;</p>

<p rend="gathalast">Dīpānitamimamhā ca, tatraṭṭhañca mahārahaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sāraṃ sabbaṃsamādāya, dese ca nagare ṭhitaṃ;</p>

<p rend="gathalast">Katvā issariyaṃ tattha, vasevattiya attano.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Paṇḍurāja kumāraṃ tu, tattha rajje’bhi siñciya;</p>

<p rend="gathalast">Kāretvā parihārañca, desaṃ tassa samappiya.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Yathāruciṃ gahetvāna, hatthiasse nare’pi ca;</p>

<p rend="gathalast">Tattha tattha yathā kāmaṃ, vasanto akuto bhayo.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Samudda taṭamāgamma, ṭhatvā tattha yathāsukhaṃ;</p>

<p rend="gathalast">Kīḷanto viya nāvaṃ so, samāruyha visārado.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Mahātittha mupāgamma, vanditvā dharaṇī patiṃ;</p>

<p rend="gathalast">Taṃ sāsanaṃ nivedetvā, sāraṃ dassesi āhaṭaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Rājā sādhūti vatvāna, kāretvā tassa saṅgahaṃ;</p>

<p rend="gathalast">Saddhiṃ senāya āgantvā, pakaṭṭhāya sakaṃ puraṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Jayapānaṃ pivitvāna, katvā vijayamaṅgalaṃ;</p>

<p rend="gathalast">Mahādhāgaṃ pavattetvā, yācakānaṃ yathā ruciṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Sabbaṃ pākatikaṃ kāsi, sāraṃ dīpe nirālayo;</p>

<p rend="gathalast">Sovaṇṇa paṭimāyo ca, yathāṭhāne ṭhapāpayi.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Suññaṃ ratanapāsāde, piṭṭhaṃ pūresi satthuno;</p>

<p rend="gathalast">Kāsi rakkhapidhānena, nibbhayaṃ dharaṇītalaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Tato paṭṭhāya dīpaṃso, arīnaṃ duppadhaṃsiyaṃ;</p>

<p rend="gathalast">Katvā vaḍḍhesi bhogehi, uttarādikuruṃ piya.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Khinnā pubbassa rājassa, kāle dīpamhi pāṇino;</p>

<p rend="gathalast">Nibbutā taṃ samāgamma, ghammā viya valāhakā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Tassa vīsatime vasse, vihāre abhayuttare;</p>

<p rend="gathalast">Nikkhamitvā gatā hesuṃ, paṃsukūlika bhikkhavo.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Yuvarājā mahindo so, dhumarājassa satthuno;</p>

<p rend="gathalast">Kārāpayi gharaṃ rammaṃ, dassaneyyaṃ manoramaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Bodhigehaṃ <pb ed="M" n="0.0324" /> karonto taṃ, disvā vaḍḍhakīno tadā;</p>

<p rend="gathalast">Vaṃsena sākhaṃ āhacca, bhijjantaṃ varabodhiyā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Kintu kātabbametthāti, yuvarājaṃ nivedayuṃ;</p>

<p rend="gathalast">So taṃ taṃ mupasaṃkamma, mahāpūjāya pūjiya.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Sace satthā, hitatthāya, sambhūto sabbapāṇinaṃ;</p>

<p rend="gathalast">Laddhuṃ puññassa’nagghassa, gharassa karaṇeti’dha.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sākhā gacchaṃ tu uddhaṃva, kātuṃ sakkā yathāgharaṃ;</p>

<p rend="gathalast">Evamārādhayitvāna, vanditvā saṅgharaṃ gato.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Tadā sākhā dumindassa, rattiyaṃ uddhamuggami;</p>

<p rend="gathalast">Tato kammakarā sabbaṃ, ārocesuṃ sasāmino.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Yuvarājā’ti santuṭṭho, bhāturañño nivediya;</p>

<p rend="gathalast">Mahāpūjāya pūjesi, vissajjiya bahudhanaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Tathā mahindasenavhaṃ, pariveṇañca kāriya;</p>

<p rend="gathalast">Saṅghassā’dā sabhogaṃ so, puññā puññānicācīni.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Adā saparisaṃ bhattaṃ, vatthaṃ chattamupāhanaṃ;</p>

<p rend="gathalast">Tathā gamiyabhattañca, nahānañca sabhattakaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Evaṃ khuddānu khuddāni, katvā puññāni so vibhū;</p>

<p rend="gathalast">Rañño tettiṃsavassamhi, yathākammamupāgami.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Atha rājā matetasmiṃ, kaṇiṭṭhamudayaṃ sakaṃ;</p>

<p rend="gathalast">Tassa ṭhāne ṭhapetvāna, sabbaṃ tasseva tassadā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Tulābhārassa dānena, dīnānāthe satappayi;</p>

<p rend="gathalast">Dhammakammena sodhesi, nikāyattayamekato.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Soṇṇathālīsahassaṃ so, muttāhi paripūriya;</p>

<p rend="gathalast">Ṭhapetvā maṇimekekaṃ, tassopari mahārahaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Brāhmaṇānaṃ sahassassa, suddhe ratanabhājane;</p>

<p rend="gathalast">Bhojetvā khīrapāyāsaṃ, dāpetvā hemasuttakaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Tathā navehi vatthehi, acchādetvā yathāruciṃ;</p>

<p rend="gathalast">Santappesi mahantena, parihārena puññavā.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Bhikkhūnaṃ dīpavāsīnaṃ, adāsi ca ticīvaraṃ;</p>

<p rend="gathalast">Adā sabbāsamitthīnaṃ, vatthañca sumanoharaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Kāretvā <pb ed="M" n="0.0325" /> lohapāsādaṃ, vejayantasarikkhakaṃ;</p>

<p rend="gathalast">Vaḍḍhesi paṭimaṃ tattha, suvaṇṇaghaṭakoṭṭimaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Sutvā uposathāgāra-bhāvaṃ sabba mahesīnaṃ;</p>

<p rend="gathalast">Tuccho yaṃ neva hotūti, vāsaṃ saṅghassa taṃ akā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Bhogagāme ca tassadā, rakkhake ca niyojayi;</p>

<p rend="gathalast">Bhikkhū dvattiṃsamattāhi, vasantūti niyāmayi.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Gaṅgāya mariyādaṃ so, kāresi maṇimekhalaṃ;</p>

<p rend="gathalast">Toyaniddhamanañcākā, maṇihīrakavāpiyā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Kaṭṭhuntanagare ceva, kāṇavāpiṃca bandhayi;</p>

<p rend="gathalast">Vejjasālañca kāresi, cetiyamhi girimhi so.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Buddhagāmavihārañca, vihāraṃ mahiyaṅgaṇaṃ;</p>

<p rend="gathalast">Kūṭatissa vihārañca, bhogagāme na vaḍḍhayi.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Maṇḍalassa girissā’dā, vihārassa sagāmake;</p>

<p rend="gathalast">Uttarāḷhe ca kāresi, pāsādaṃ pariveṇake.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Mahāsenassa buddhassa, gāmaṃ datvāna rakkhake;</p>

<p rend="gathalast">Dāsi sobbhavihāre ca, kāresi paṭimāgharaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Bodhisatte ca vaḍḍhesi, pāsāde maṇimekhale;</p>

<p rend="gathalast">Sīlāmayamunindassa, jiṇṇagehampi kārayi.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Rāja taṃ bodhisattañca, sagharaṃ tattha sannahi;</p>

<p rend="gathalast">Ālavālaṃ dumindassa, gandhitvā kā mahāmahaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Likhitvā hemapaṭṭamhi, sabbaratanasuttakaṃ;</p>

<p rend="gathalast">Mahāpūjamakā tassa, abhidhammaṃ kathāpayi.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Ānandapaṭimaṃ netvā, puraṃ katvā padakkhiṇaṃ;</p>

<p rend="gathalast">Parittaṃ bhikkhusaṅghena, bhaṇāpetvā yathāvidhiṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Parittodakasekena, janaṃ katvā nirāturaṃ;</p>

<p rend="gathalast">Rājā rogabhayaṃ pevaṃ, nīharittha sadesato.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Abhisekaṃ gahetvāna, hemavāluka cetiye;</p>

<p rend="gathalast">Anusaṃvaccharaṃ kātuṃ, taṃ cārittaṃ likhāpayi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Adā māsassa catūsu, uposathadinesu so;</p>

<p rend="gathalast">Catunnañca sahassānaṃ, vatthadānaṃ sabhattakaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Vesākhakīḷaṃ <pb ed="M" n="0.0326" /> kīḷittha, saddhiṃ duggatakehi so;</p>

<p rend="gathalast">Annaṃ pānañca vatthañca, tesaṃ datvā yathāruciṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Bhikkhusaṅghassa dīpamhi, niccadānaṃ pavattayi;</p>

<p rend="gathalast">Santappesi ca dānena, kapaṇaddhikavaṇibbake.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Tassa rañño mahesī ca, saṅghanāmā akārayi;</p>

<p rend="gathalast">Pabbataṃ saṅghasenavhaṃ, sabhogamabhayuttare.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Nīlacūḷāmaṇiñcākā, silāmaya mahesino;</p>

<p rend="gathalast">Pūjaṃ sabbopahārehi, kāsi satthussa sabbadā.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Tassa senāpaticā’kā, senasenāpativhayaṃ;</p>

<p rend="gathalast">Pariveṇaṃ mahābhogaṃ, sūro tuṭṭhakanāmako.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Evaṃ sapariso katvā, sapuññāni mahāyaso;</p>

<p rend="gathalast">Pañcatiṃsatime vasse, devalokamupāgami.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Tato tassā’nujo āsi, udayo nāma khattiyo;</p>

<p rend="gathalast">Rājā sabbappayogehi, hitesī dīpavāsīnaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Hutvā so sayaṃ rājā, kaṇiṭṭhaṃ sakabhātaraṃ;</p>

<p rend="gathalast">Mahādīpādaṭhānamhi, ṭhapi kassapanāmakaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Rājā cintiya ñātīnaṃ, kātabbo saṅgaho iti;</p>

<p rend="gathalast">Evaṃ kassapanāmassa, bhātuputtassa dhītaraṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Yuvarājassa tassā’kā, bhariyaṃ senanāmikaṃ;</p>

<p rend="gathalast">Dhāresica sayaṃ rājā, aparaṃ tissasavhayaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Mahindassuparājassa, rājadhītāya kittiyā;</p>

<p rend="gathalast">Putto kittaggabodhīti, ādipādo vibuddhiko.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Coro hutvā mahārañño, nikkhamitvāna rattiyaṃ;</p>

<p rend="gathalast">Eko aññātavesena, samupāgammarohaṇaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Janaṃ hattagataṃ katvā, desaṃ sabbaṃ vināsiya;</p>

<p rend="gathalast">Ghātāpayittha tatraṭṭhaṃ, so taṃ mātulamattano.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Taṃ sutvā dharaṇīpālo, tasmiṃ’tīva pakuppiya;</p>

<p rend="gathalast">Ānetuṃ tamupāyaṃ so, gavesanto tathā tathā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Bhātuputtaṃ tamāhuya, yuvarājaṃ sakassapaṃ;</p>

<p rend="gathalast">Āmantesi mahāpuñña, sahāyo hoti me iti.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Kiṃ <pb ed="M" n="0.0327" /> me kattabba’miccāha, paccāha dharaṇīpati;</p>

<p rend="gathalast">Putto tava mahindo so, vuddhippatto mahābalo.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Lābhī rohaṇadesassa, mātito pitito’pi ca;</p>

<p rend="gathalast">Sūro sabbasaho vīro, kusalo katūpāsano.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Saṅgāmayoggo matimā, nipuṇo nayakovido;</p>

<p rend="gathalast">Taṃ pesetvā nayissāma, pāpaṃ mātulaghātakaṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Taṃ sutvā vacanaṃ rañño, kassapo bhāsi sādaro;</p>

<p rend="gathalast">Deva devena vutto’haṃ, gaccheyyaṃ kintu me suto.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Vaṃso me pālito hoti, pasādo ca tavādhipa;</p>

<p rend="gathalast">Tasmā kālamahāpetvā, yaṃ icchasi tathā kuru.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Sutvā atīvasantuṭṭho, narindo tassa taṃ vaco;</p>

<p rend="gathalast">Mahanthaṃ balakāyaṃ so, sabbaso paṭiyādiya.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Mahatā parihārena, mahindaṃ rājapotakaṃ;</p>

<p rend="gathalast">Rakkhituṃ taṃ niyojetvā, vajiraggañca nāyakaṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Tucchaṃ viya puraṃ katvā, sabbañca balavāhanaṃ;</p>

<p rend="gathalast">Sabbopakaraṇañceva, anūnaṃ tassa dāpiya.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Sayaṃ tamanugacchanto, padasā’va narissaro;</p>

<p rend="gathalast">Uyyojesi mahāpuñña, gaccha rukkhāti mediniṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Mahindo so mahindo’va, devasenā purakkhato;</p>

<p rend="gathalast">Gacchanto suvīrocittha, devāsuramahāhavaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Tato gantvā na cirena, guttasālamupāgami;</p>

<p rend="gathalast">Tato jānapadā sabbe, maṇḍalikā ca raṭṭhiyā.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Tena mātulaghātena, pāpakena upaddutā;</p>

<p rend="gathalast">Gantvā taṃ parivāresuṃ, laddho no sāmiko iti.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Patanto sopi kho coro, ṭhitova girimaṇḍale;</p>

<p rend="gathalast">Sabbaṃ hatthagataṃ katvā, rājabhaṇḍaṃ mahagghiyaṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Hatthī asseca ādāya, gantvā malayamāruhi;</p>

<p rend="gathalast">Mahindasenā ghātentī, tassa senaṃ tahiṃ tahiṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Padānupadamasse’va, gacchanti hatthiassake;</p>

<p rend="gathalast">Disvā malayapādamhi, gahetvā ettha so iti.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Tattha <pb ed="M" n="0.0328" /> pāvisimaddantī, sabbaṃ malayakānanaṃ;</p>

<p rend="gathalast">Nadīyo pallale ceva, karonti maggasādise.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Bālakova janaṃ disvā, sabbaṃ ratanamattano;</p>

<p rend="gathalast">Kodhābhibhūto chaḍḍesi, nadī sobbhataṭādīsu.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Ekakova nilīyittha, vane pabbatakandare;</p>

<p rend="gathalast">Gavesanto jano disvā, tamaggahi narādhammaṃ.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Tamādāya’ti tuṭṭho so, jano āgamma sajjukaṃ;</p>

<p rend="gathalast">Mahindamupadassesi, nisinnaṃ guttasālake.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> So taṃ disvā hasitvāna,</p>

<p rend="gatha2">Bhutto kiṃ rohaṇo’’iti;</p>

<p rend="gatha3">Nāyakassa niyyātetvā,</p>

<p rend="gathalast">Vajiraggassa rājino.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Sayaṃ senaṃ samādāya, mahāgāmamupāgato;</p>

<p rend="gathalast">Rohaṇā dhipati hutvā, karonto lokasaṅgahaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Janaṃ pākatikaṃ katvā, bālakena vibādhitaṃ;</p>

<p rend="gathalast">Sāsanañca yathāṭhāne, ṭhapetvā tena nāsitaṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Pupphārāme phalārāme, kārayitvā tahiṃ tahiṃ;</p>

<p rend="gathalast">Vāpiyo’pi ca gaṇhitvā, bandhāpetvā mahānadiṃ.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Sabbattha sulabhaṃ katvā, saṅghassa catupaccayaṃ;</p>

<p rend="gathalast">Duṭṭhe ca paṭibāhetvā, maṇḍalīke ca raṭṭhiye.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Core ca parisodhetvā, katvā vigatakaṇṭakaṃ;</p>

<p rend="gathalast">Tosayanto’khilaṃ lokaṃ, cāgabhogasamappito.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Upāsaniyo viññūhi, sevanīyo dhanatthīhi;</p>

<p rend="gathalast">Kapparukkhūpamo sabba-yācakānaṃ hitāvaho.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Hitvā dubbinayaṃ dese, pubbakehi pavattitaṃ;</p>

<p rend="gathalast">Samācaranto dhammañca, vāsaṃ tattheva kappayi.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Ādipādaṃ gahetvāna, vajiraggo vināyako;</p>

<p rend="gathalast">Anurādhamupāgamma, rājānamabhidassayi.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Rājāpi disvā taṃ kuddho, khippaṃ pakkhippa cārake;</p>

<p rend="gathalast">Rakkhāvaraṇamassādā, viheṭhesi ca sabbāso.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Adāsi <pb ed="M" n="0.0329" /> ca tulābhāraṃ, tikkhattuṃ so mahāyaso;</p>

<p rend="gathalast">Thūpārāmamhi thūpañca, hemapaṭṭena chādayi.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Katvā tattheva pāsādaṃ, bhikkhusaṅghaṃ nivāsiya;</p>

<p rend="gathalast">Vihāre nagare ceva, paṭisaṅkhāsi jiṇṇakaṃ.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Kadambanadīyā’kāsi, nijjharaṃ thirabandhanaṃ;</p>

<p rend="gathalast">Mariyādaṃ pavaḍḍhesi, vāpiyaṃ so mayettiyaṃ.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Tattha niddhamanaṃcā’kā, anuvassampi bhūmipo;</p>

<p rend="gathalast">Cīvaratthaṃ suvatthāni, susaṇhāni ca dāpayi.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Dubbhikkhe dānasālāyo, kāretvā sabbapāṇinaṃ;</p>

<p rend="gathalast">Mahādānaṃ pavattesi, mahāpāḷiñca vaḍḍhayi.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Dadhibhattañca dāpesi, nikāyattayavāsinaṃ;</p>

<p rend="gathalast">Niccaṃ duggatabhattañca, yāguñceva sakhajjakaṃ.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Evamādīni puññāni, katvā sovaggiyāni so;</p>

<p rend="gathalast">Ekādasahi vassehi, gato devasahabyataṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Tassekādasavassesu, vissaṭṭhaṃ soṇṇameva tu;</p>

<p rend="gathalast">Ahu satasahassānaṃ, tayo dasahi sammitaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Sudujjayaṃ paṇḍunarādhirāja,</p>

<p rend="gatha2">Mekoparo rohaṇamuggaduggaṃ;</p>

<p rend="gatha3">Katvā’pi ete savase narindā,</p>

<p rend="gathalast">Sayaṃ vasaṃ maccumupāgamiṃsu.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Rājadvayadīpano nāma</p>

<p rend="centre">Ekūnapaññāsatimo paricchedo.</p>
</body>
<back></back>
</text>
</TEI.2>