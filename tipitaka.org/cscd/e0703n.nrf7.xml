<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Aṭṭhama pariccheda</p>

<p rend="subhead">Paṇḍuvāsudevābhiseko</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Vijayo <pb ed="M" n="0.0052" /> so mahārājā, vasse antimake ṭhito;</p>

<p rend="gathalast">Iti cintayi ‘‘vuddho’haṃ, na ca vijjati me suto.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Kicchena vāsitaṃ raṭṭhaṃ, nasseyya mama accaye;</p>

<p rend="gathalast">Āṇāpeyyaṃ rajjahetu-sumittaṃ bhātaraṃ mama.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Athā’maccehi mantetvā, lekhaṃ tattha visajjayi;</p>

<p rend="gathalast">Lekhaṃ datvāna vijayo, na cirena divaṅgato.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tasmiṃ mate amaccā te, pekkhantā khattiyāgamaṃ;</p>

<p rend="gathalast">Upatissagāme ṭhatvāna, raṭṭhaṃ samunusāsisuṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mate vijayarājamhi, khattiyāgamanā purā;</p>

<p rend="gathalast">Ekaṃ vassaṃ ayaṃ laṃkā-dīpo āsi arājako.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tasmiṃ sīhapure tassa, sīhabāhussa rājino;</p>

<p rend="gathalast">Accayena sumitto so, rājā tassa suto ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tassa puttā tayo āsuṃ, maddarājassa dhītuyā;</p>

<p rend="gathalast">Dūtā sīhapuraṃ gantvā, rañño lekhaṃ adaṃsu te.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Lekhaṃ sutvāna so rājā, putte āmantayī tayo;</p>

<p rend="gathalast">Ahaṃ mahallako tātā, eko tumhesu gacchatu.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Laṃkaṃ nekaguṇaṃ kantaṃ, mama bhātussa santakaṃ;</p>

<p rend="gathalast">Tassa’cca yena tattheva, rajjaṃ kāretu sobhanaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Kaṇiṭṭhako paṇḍuvāsu-devo rājakumārako;</p>

<p rend="gathalast">‘‘Gamissāmīti cintetvā, ñatvā sotthi gatampi ca.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Pitarā samanuññāto, dvattiṃsāmacca dārake;</p>

<p rend="gathalast">Ādāya āruhī nāvaṃ, paribbājakaliṅgavā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Mahākandaranajjā te, mukhadvāramhi otaraṃ;</p>

<p rend="gathalast">Te paribbājake disvā, jano sakkari sādhukaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Pucchitvā <pb ed="M" n="0.0053" /> nagaraṃ ettha, upayantaṃ kamena te;</p>

<p rend="gathalast">Upatissa gāmaṃ sampattā, devatā paripālitā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Amaccā’numato’macco, pucchi nemittakā tahiṃ;</p>

<p rend="gathalast">Khattiyā’gamanaṃ tassa, so byākāsi paraṃpi ca.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sattame dīvaseyeva, āgamissati khattiyo;</p>

<p rend="gathalast">Buddhasāsana metassa, vaṃsajo’va ṭhapessati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sattame divaseyeva, te paribbājake tahiṃ;</p>

<p rend="gathalast">Patte disvāna pucchitvā, amaccā te vijāniya.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Taṃ paṇṇuvāsudevaṃ te, laṃkārajjena appayuṃ;</p>

<p rend="gathalast">Mahesiyā abhāvāso, na tāva abhisecayi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Amitodanasakkassa, paṇḍusakko suto ahu;</p>

<p rend="gathalast">Ñatvā vināsaṃ sakyānaṃ, so ādāya sakaṃ janaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Gantvā aññāpadesena, gaṅgāpāraṃ tahiṃ puraṃ;</p>

<p rend="gathalast">Māpetvā tattha kāresi, rajjaṃ tassa sute labhi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Dhītā kaṇiṭṭhitā āsi, bhaddakaccāna nāmikā;</p>

<p rend="gathalast">Sabbalakkhaṇasampannā, surūpā abhipatthitā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Tadatthaṃ sattarājāno, paṇṇākāre mahārahe;</p>

<p rend="gathalast">Pesesuṃ rājino tassa, bhīto rājūhi so pana.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Ñatvāna sotthigamanaṃ, abhisekaphalampi ca;</p>

<p rend="gathalast">Sahadvattiṃsa itthīhi, nāvaṃ āropiyā’sutaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Gaṅgāya khipi gaṇhātu, pahu me dhītaraṃ iti;</p>

<p rend="gathalast">Gahetuṃ te na sakkhiṃsu, nāvāsāpana sīghagā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dutiye divaseyeva, goṇāgāmaka paṭṭanaṃ;</p>

<p rend="gathalast">Pattāpabbajitā kārā, sabbā tā tattha otaruṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Pucchitvā nagaraṃ ettha, tā kamenopayantiyo;</p>

<p rend="gathalast">Upatissagāmaṃ sampattā, devatā paripālitā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Nemittakassa vacanaṃ, sutvā tatthā’gatā tu tā;</p>

<p rend="gathalast">Disvā amacco pucchitvā, ñatvā rañño samappayi.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Taṃ paṇḍuvāsudevaṃ te, amaccā suddhabuddhino;</p>

<p rend="gathalast">Rajje samabhisiñciṃsu, puṇṇasabbamanorathaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Subhaddakaccāna <pb ed="M" n="0.0054" /> manomarūpiniṃ;</p>

<p rend="gatha2">Mahesībhāve abhisiñciya’ttano;</p>

<p rend="gatha3">Sahagatā tāya padāsi attanā;</p>

<p rend="gathalast">Sahāgatānaṃ vasi bhūmipo sukhantī.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Paṇḍuvāsudevābhiseko nāma</p>

<p rend="centre">Aṭṭhamo paricchedo.</p>
</body>
<back></back>
</text>
</TEI.2>