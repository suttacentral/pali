<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Nigama paramatthadīpanī</p>

<p rend="bodytext" n="172"><hi rend="paranum">172</hi><hi rend="dot">.</hi> Cārittena kulācārena sobhite ñāti mitta dhana bhogasampattiyā visāle kule udayo vaḍḍhi yassa soti <hi rend="bold">cārittasobhitavisālakulodayo</hi>. Tena. Saddhāya abhivuḍḍhānaṃ parisuddhānañca attano sīlasutacāgādiguṇānaṃ udayo vaḍḍhi etasminti <hi rend="bold">saddhātivuḍḍhaparisuddhaguṇodayo</hi>. Tena. <hi rend="bold">Nampavhayenā</hi>ti nampanāmakena upāsakena. <hi rend="bold">Paṇidhāyā</hi>ti bhusaṃ nidhāya hadaye thapetvā upādāya paṭicca. <hi rend="bold">Parānukampa</hi>nti paresaṃ attano mandabuddhīnaṃ pacchimajanānaṃ anukampaṃ anudayaṃ kāruññaṃ paṇidhāyāti sambandho. <hi rend="bold">Patthita</hi>nti abhiyācitaṃ. <hi rend="bold">Puññena tena vipulenā</hi>ti tena vipulena abhidhammattha saṅgahapakaraṇassa karaṇapuññena. <hi rend="bold">Tumūlasoma</hi>nti evaṃ nāmakaṃ vihāraṃ. Vuttañhi khuddasikkhāṭīkāyaṃsīhaḷadīpe tumūlasomavihāre saṅghassa pākavattaṃpi tāla paṇṇaṃ vikkiṇitvā karīyati. Na hi tattha paṇṇena attho atthi. Sabbepi iṭṭhakacchannā pāsādādayoti. Eso kira vihāro ādito abhayagirirañño aggamahesibhūtāya somadeviyā kārāpitattā yāvajjatanāpi somavihārotveva paññāyittha. Tumūlasaddo pana vipulasaddapariyāyo.</p>

<p rend="gatha1">Athettha <pb ed="M" n="0.0456" /> vattati saddo, tumūlo bheravo mahā;</p>

<p rend="gathalast">Hatthināge padinnamhi, sivīnaṃ raṭṭhavaḍḍhaneti.</p>

<p rend="bodytext">Ādīsu</p>

<p rend="bodytext">Viya. Soca vihāro saṭṭhimattehi mahāpariveṇehi saṇṭhito hotīti ativiya vipulo mahanto vitthiṇṇo hoti. Tasmā so vipulattā mahantattā vitthiṇṇattā tumūla somoti vuccati. Taṃ tumūlasomaṃ. Atthato mahāsoma vihāranti vuttaṃ hoti. Etena thero attano ācariyavaṃsassa vasana vihāraṃ kitteti. Attano vasanaṭṭhānaṃ pana nāmarūpaparicchede kittitaṃ. <hi rend="bold">Dhaññādhivāsa</hi>nti tasmiṃ vihāre ādikammikabhūta mahindattherādīnaṃ puññavantattherānaṃ ajjhāvuṭṭhabhūtaṃ. Dīpapasādaka mahāmahindattherassa hi vaṃse jātattā tasmiṃ vihāre ādikammikabhūto mahātheropi mahindattheronāmāti dhātuvaṃse vutto. <hi rend="bold">Uditodita</hi>nti ativiya uditaṃ. Nabhamajjhe puṇṇacandamaṇḍalaṃ viya sakalasīhaḷadīpe ativiya uggatanti attho. Ariyamaggapaññāvasena pariyattivesārajjādi paññāvasenavā avadātehi pariyodātehi guṇehi sotitāti <hi rend="bold">paññāvadātaguṇasotitā</hi>. Te eva lajjīpāpagarahino. <hi rend="bold">Maññantū</hi>ti anussarantu. <hi rend="bold">Puññavibhāvodaya maṅgalāyā</hi>ti vipulānaṃ puññānaṃ vaḍḍhisaṅkhāta maṅgalatthāya. Tatrāyaṃ yojanā, puññena tena vipulena dhaññādhivāsaṃ uditoditaṃ tumūlasoma vihārañca tattha nipāsino mahindattherādike paññāvadāta guṇasobhite lajjibhūte bhikkhūca puññavibhavodayamaṅgalāya āyukantaṃ maññantu pacchimā janāti. Athavā, taṃvihāraṃ aññe paññāvadāta guṇasobhita lajjī bhikkhū maññantūti yojanā. Etena thero pacchimajanānaṃ chasu anuttariyadhammesu anussatānuttariyasaṅkhātaṃ puññavisesañca mayaṃpi tādisaguṇabhāgino bhavissāmāti ussāhanupāyañca paṭipādesīti.</p>

<p rend="subhead">Paramatthadīpanī nigamakathā</p>

<p rend="bodytext">Ettāvatāca –</p>

<p rend="gatha1">Nagare <hi rend="bold">dīparaṅga</hi>mhi, gāme ti nāmake;</p>

<p rend="gathalast">Aṭṭhasuññadvayekamhi, sāke jātena yā mayā.</p>

<p rend="gatha1"><hi rend="bold">Muṃrvā</hi>gāme araññamhi, <hi rend="bold">laṅghatī</hi>ti vissutālaye;</p>

<p rend="gathalast">Vasatā mahato bhikkhu, gaṇassa hitakārinā.</p>

<p rend="gatha1"><hi rend="bold">Paramatthadīpanī</hi>nāma, saṅkhatā sāradassinā;</p>

<p rend="gathalast">Sāresīnaṃ hitatthāya, sārāsāravivekinaṃ.</p>

<p rend="gatha1">Suniṭṭhitā ayaṃ ṭīkā, nibbhayā nirupaddavā;</p>

<p rend="gathalast">Navapañcadvayekamhi, sāke komudasārade.</p>

<p rend="gatha1">Tathā kalyāṇasaṅkappā, sādhūnaṃ amatapphalā;</p>

<p rend="gathalast">Niṭṭhaṃ gacchantu sabbepi, nibbhayā nirupaddavā.</p>

<p rend="gatha1">Yathā lokamhi jotanti, ubho candimasūriyā;</p>

<p rend="gathalast">Tatheva paramatthesu, ayaṃ <hi rend="bold">paramatthadīpanī</hi>.</p>

<p rend="gatha1">Pāḷiyattesu sā subhā, <hi rend="bold">saddaniruttidīpanī</hi>;</p>

<p rend="gathalast">Ubho lokamhi jotantu, saddhammo yāva tiṭṭhatīti.</p>

<p rend="bodytext">Tattha nagare dīparaṅgamhīti dīpavāsimahājanaṃ rañjetīti dīparaṅganti laddhanāme nagare. Gāme nāmaketi rohitamigānaṃ nivāsabhūmitale patiṭṭhitattā evaṃnāmake mahāgāme. Sāketi kaliyuge. Yā mayāti paramatthadīpanīnāma yāṭīkā mayā saṅkhatāti sambandho. Laṅghatīti vissutālayeti evaṃvissute araññavihāre. Sāresīnanti sāragavesīnaṃ. Sārāsāravivekinanti ayaṃ sāro ayaṃ asāroti evaṃ sārañca asārañcavive cetvā jānituṃ samatthānaṃ. Sāketi kaliyuge. Komudasāra deti kumudapupphayutte saradautu pariyāpannepacchi makattikamāse. Amatapphalāti nibbānapayojanā. Subhāti atthabyañjanasampattiyā sobhaṇā. Saddhammoti tividhaṃ satthusāsanaṃ vuccatīti.</p>

<p rend="centre">Iti abhidhammatthasaṅgahapakaraṇassa catutthasaṃvaṇṇanā</p>

<p rend="centre">Bhūtā paramatthadīpanīnāmā yaṃṭīkā</p>

<p rend="centre">Sabbākārena niṭṭhitā.</p>
</body>
<back></back>
</text>
</TEI.2>