<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="chapter">Cāṇakyanītipāḷi</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Nānāsattho <pb ed="M" n="0.0001" /> ddhataṃ vakkhe,</p>

<p rend="gatha2">Rāja nīti samuccayaṃ;</p>

<p rend="gatha3">Sabba bīja midaṃ satthaṃ,</p>

<p rend="gathalast">Cāṇakyaṃ sārasaṅgahaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mūlasuttaṃ pavakkhāmi,</p>

<p rend="gatha2">Cāṇakyena yathoditaṃ;</p>

<p rend="gatha3">Yassa viññāna mattena,</p>

<p rend="gathalast">Mūḷho bhavati paṇḍito.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Viduttaṃ <pb ed="M" n="0.0002" /> narapaccañca,</p>

<p rend="gatha2">Nevatulyaṃ kudācanaṃ;</p>

<p rend="gatha3">Sadese pujjate rājā,</p>

<p rend="gathalast">Vidū sabbattha pujjate.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Paṇḍite <pb ed="M" n="0.0003" /> ca guṇā sabbe,</p>

<p rend="gatha2">Mūḷhe dosā hi kevalaṃ;</p>

<p rend="gatha3">Tasmā mūḷhasahassesu,</p>

<p rend="gathalast">Pañño eko visisyate.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mātariva <pb ed="M" n="0.0004" /> paradāresu,</p>

<p rend="gatha2">Paradabbesu leṭṭuva;</p>

<p rend="gatha3">Attaniva sabbabhūtesu,</p>

<p rend="gathalast">Yo passati sapaṇḍito.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Kiṃkulena visālena,</p>

<p rend="gatha2">Guṇahīno tu yonaro;</p>

<p rend="gatha3">Akulinopi satthañño,</p>

<p rend="gathalast">Devatāhipi pujjate.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Rūpayobbanasampannā <pb ed="M" n="0.0005" />,</p>

<p rend="gatha2">Visālakulasambhavā;</p>

<p rend="gatha3">Vijjāhīnā nasobhante,</p>

<p rend="gathalast">Niggandhā iva kiṃsukā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tārānaṃ <pb ed="M" n="0.0006" /> bhūsaṇaṃ cando,</p>

<p rend="gatha2">Nārīnaṃ bhūsaṇaṃ pati;</p>

<p rend="gatha3">Puthabyā bhūsaṇaṃ rājā,</p>

<p rend="gathalast">Vijjā sabbassa bhūsaṇaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Mātā sattu pitā verī,</p>

<p rend="gatha2">Yena bālo napāṭṭhito;</p>

<p rend="gatha3">Na sobhate sabhāmajjhe,</p>

<p rend="gathalast">Haṃsamajjhe bakoyathā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Varameko <pb ed="M" n="0.0007" /> guṇī putto,</p>

<p rend="gatha2">Na ca mūḷhasatehipi;</p>

<p rend="gatha3">Eko cando tamo hanti,</p>

<p rend="gathalast">Na ca tāragaṇehipi.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Lālaye <pb ed="M" n="0.0008" /> pañcavassāni,</p>

<p rend="gatha2">Dasavassāni tālaye;</p>

<p rend="gatha3">Patte tu soḷase vasse,</p>

<p rend="gathalast">Puttaṃ mittaṃva ācare.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Lālane <pb ed="M" n="0.0009" /> bahavo dosā,</p>

<p rend="gatha2">Tālane bahavo guṇā;</p>

<p rend="gatha3">Tasmā puttañca sissañca,</p>

<p rend="gathalast">Tālaye na tu lālaye.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ekenāpi <pb ed="M" n="0.0010" /> suvakkhena,</p>

<p rend="gatha2">Pupphitena sugandhinā;</p>

<p rend="gatha3">Vāsitassa vanaṃ sabbaṃ,</p>

<p rend="gathalast">Suputtena kulaṃyathā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Ekassāpi <pb ed="M" n="0.0011" /> kuvakkhassa,</p>

<p rend="gatha2">Koṭaraṭṭhena agginā;</p>

<p rend="gatha3">Dayhate hi vanaṃ sabbaṃ,</p>

<p rend="gathalast">Kuputtena kulaṃ yathā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Dūrato sobhate mūḷho,</p>

<p rend="gatha2">Lambamāna paṭāvuto;</p>

<p rend="gatha3">Tāvañca sobhate mūḷho,</p>

<p rend="gathalast">Yāva kiñci nabhāsate.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Visato <pb ed="M" n="0.0012" /> amataṃ gāyhaṃ,</p>

<p rend="gatha2">Amejjhāapi kañcanaṃ;</p>

<p rend="gatha3">Nīcato uttamā vijjā,</p>

<p rend="gathalast">Thīratnaṃ dukkulāapi.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Ussave <pb ed="M" n="0.0013" /> byasaneceva,</p>

<p rend="gatha2">Dubbhikkhe sattuviggahe;</p>

<p rend="gatha3">Rājadvāre susāneca,</p>

<p rend="gathalast">Yo tiṭṭhati sabandhavo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Parokkhe kiccahantāraṃ,</p>

<p rend="gatha2">Paccakkhe piyavādinaṃ;</p>

<p rend="gatha3">Vajjaye tādisaṃ mittaṃ,</p>

<p rend="gathalast">Visakumbhaṃ payomukhaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Sakiṃ <pb ed="M" n="0.0014" /> duṭṭhañca mittaṃ yo,</p>

<p rend="gatha2">Puna sandhātu micchati;</p>

<p rend="gatha3">Samaccu mupagaṇhāti,</p>

<p rend="gathalast">Gabbha massatarī yathā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Na <pb ed="M" n="0.0015" /> vissase avissatthaṃ,</p>

<p rend="gatha2">Mittañcāpi na vissase;</p>

<p rend="gatha3">Kadāci kupitaṃ mittaṃ,</p>

<p rend="gathalast">Sabbadosaṃ pakāsaye.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Jāniyā <pb ed="M" n="0.0016" /> pesane bhacce,</p>

<p rend="gatha2">Bandhave byasanāgame;</p>

<p rend="gatha3">Mittañcā padikāleca,</p>

<p rend="gathalast">Bhariyañca vibhavakkhaye.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Upakāraggahitena,</p>

<p rend="gatha2">Sattunāsattumuddhare;</p>

<p rend="gatha3">Pādalaggaṃ karaṭṭhena,</p>

<p rend="gathalast">Kaṇṭakeneva kaṇṭakaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Na <pb ed="M" n="0.0017" /> mittaṃ koci kassaci,</p>

<p rend="gatha2">Na koci ripu kassaci;</p>

<p rend="gatha3">Kāraṇena hi ñāyati,</p>

<p rend="gathalast">Mittāni ca ripū tathā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dujjano <pb ed="M" n="0.0018" /> piyavādī ca,</p>

<p rend="gatha2">Netaṃ vissāsakāraṇaṃ;</p>

<p rend="gatha3">Madhu tiṭṭhati jivhagge,</p>

<p rend="gathalast">Hadaye tu halāhalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Dujjano parihantabbo,</p>

<p rend="gatha2">Vijjāyā laṅkatopi saṃ;</p>

<p rend="gatha3">Maṇinā bhūsito sappo,</p>

<p rend="gathalast">Kime so nabhayaṃ karo.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sappo <pb ed="M" n="0.0019" /> kūro khalo kūro,</p>

<p rend="gatha2">Sappā kūrataro khalo;</p>

<p rend="gatha3">Manto sadhivaso sappo,</p>

<p rend="gathalast">Khalo kena nivāyyate.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Nakhīnañca <pb ed="M" n="0.0020" /> nadīnañca,</p>

<p rend="gatha2">Siṅgīnaṃ satthapāṇinaṃ;</p>

<p rend="gatha3">Vissāso nevakātabbo,</p>

<p rend="gathalast">Thīsu rājakulesu ca.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Hatthī <pb ed="M" n="0.0021" /> hatthasahassena,</p>

<p rend="gatha2">Satahatthena vājino;</p>

<p rend="gatha3">Siṅgino dasahatthena,</p>

<p rend="gathalast">Ṭhānacāgena dujjano.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Āpadatthaṃ <pb ed="M" n="0.0022" /> dhanaṃ rakkhe,</p>

<p rend="gatha2">Dāraṃ rakkhe dhanehipi;</p>

<p rend="gatha3">Attānaṃ satataṃ rakkhe,</p>

<p rend="gathalast">Dārehipi dhanehipi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Paradāraṃ paradabbaṃ,</p>

<p rend="gatha2">Parivādaṃ parassa ca;</p>

<p rend="gatha3">Parihāsaṃ guruṭṭhāne,</p>

<p rend="gathalast">Cāpalyañca vivajjaye.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Caje <pb ed="M" n="0.0023" /> ekaṃ kulassatthe,</p>

<p rend="gatha2">Gāmassatthe kulaṃ caje;</p>

<p rend="gatha3">Gāma janapadassatthe,</p>

<p rend="gathalast">Attatthe pathaviṃ caje.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Calatyekena <pb ed="M" n="0.0024" /> pādena,</p>

<p rend="gatha2">Tiṭṭha tyekena buddhimā;</p>

<p rend="gatha3">Nāsamikkhya paraṃ ṭhānaṃ,</p>

<p rend="gathalast">Pubbamāyatanaṃ caje.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Luddha matthena gaṇheyya,</p>

<p rend="gatha2">Thaddha mañjalī kammunā;</p>

<p rend="gatha3">Mūḷhaṃ chando nuvattena,</p>

<p rend="gathalast">Tathā tathena paṇḍitaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Atthanāsaṃ <pb ed="M" n="0.0025" /> manotāpaṃ,</p>

<p rend="gatha2">Gehe duccaritāni ca;</p>

<p rend="gatha3">Vañcanañca pamāṇañca,</p>

<p rend="gathalast">Matimā na pakāsaye.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Dhanadhaññappayogesu <pb ed="M" n="0.0026" />,</p>

<p rend="gatha2">Tathā vijjāgamesu ca;</p>

<p rend="gatha3">Āhāre byavahāre ca,</p>

<p rend="gathalast">Cattalajjo sadā bhave.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Dhanino sotthiyo rājā,</p>

<p rend="gatha2">Nadī vejjo tu pañcamo;</p>

<p rend="gatha3">Pañca yatra navijjante,</p>

<p rend="gathalast">Tatra vāsaṃ nakāraye.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Yasmiṃdese <pb ed="M" n="0.0027" /> na sammānaṃ,</p>

<p rend="gatha2">Na pīti naca bandhavā;</p>

<p rend="gatha3">Na ca vijjāgamo koci,</p>

<p rend="gathalast">Taṃdesaṃ parivajjaye.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Manasā <pb ed="M" n="0.0028" /> cintitaṃ kammaṃ,</p>

<p rend="gatha2">Vacasā napakāsaye;</p>

<p rend="gatha3">Aññalakkhita kāriyassa,</p>

<p rend="gathalast">Yato siddhi najāyate.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Kudesañca <pb ed="M" n="0.0029" /> kuvuttiñca,</p>

<p rend="gatha2">Kubhariyaṃ kunadiṃ tathā;</p>

<p rend="gatha3">Kudabbañca kubhojjañca,</p>

<p rend="gathalast">Vajjaye tu vicakkhaṇo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Iṇasesoggi seso ca,</p>

<p rend="gatha2">Byādhiseso tatheva ca;</p>

<p rend="gatha3">Puna ca vaḍḍhate yasmā,</p>

<p rend="gathalast">Tasmā sesaṃ nakāraye.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Cintā <pb ed="M" n="0.0030" /> jaro manussānaṃ,</p>

<p rend="gatha2">Vatthānaṃ ātapo jaro;</p>

<p rend="gatha3">Asobhagyaṃ jaro thīnaṃ,</p>

<p rend="gathalast">Assānaṃ methunaṃ jaro.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Atthi <pb ed="M" n="0.0031" /> putto vase yassa,</p>

<p rend="gatha2">Bhacco bhariyā tatheva ca;</p>

<p rend="gatha3">Abhāve pyatisantoso,</p>

<p rend="gathalast">Saggaṭṭho so mahītale.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Duṭṭhā bhariyā saṭhaṃ mittaṃ,</p>

<p rend="gatha2">Bhacco cuttaradāyako;</p>

<p rend="gatha3">Sa sappeca gahe vāso,</p>

<p rend="gathalast">Maccureva nasaṃsayo.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Mātā <pb ed="M" n="0.0032" /> yassa gehe natthi,</p>

<p rend="gatha2">Bhariyācā piyavādinī;</p>

<p rend="gatha3">Araññaṃ tena gantabbaṃ,</p>

<p rend="gathalast">Yathā raññaṃ tathāgahaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Iṇakattā <pb ed="M" n="0.0033" /> pitā sattu,</p>

<p rend="gatha2">Mātā ca byabhicārinī;</p>

<p rend="gatha3">Bhariyā rūpavatī sattu,</p>

<p rend="gathalast">Putto sattu apaṇḍito.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Kokilānaṃ <pb ed="M" n="0.0034" /> saro rūpaṃ,</p>

<p rend="gatha2">Nārī rūpaṃ patibbatā;</p>

<p rend="gatha3">Vijjā rūpaṃ kurūpānaṃ,</p>

<p rend="gathalast">Khamā rūpaṃ tapassinaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Avijjaṃ jīvanaṃ suññaṃ,</p>

<p rend="gatha2">Disā suññā abandhavā;</p>

<p rend="gatha3">Puttahīnaṃ gahaṃ suññaṃ,</p>

<p rend="gathalast">Sabbasuññā daliddatā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Adātā<pb ed="M" n="0.0035" /> vaṃsadosena,</p>

<p rend="gatha2">Kammadosā daliddatā;</p>

<p rend="gatha3">Ummādā mātudosena,</p>

<p rend="gathalast">Pitudosena mūḷhatā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Guru <pb ed="M" n="0.0036" /> aggi dvijādīnaṃ,</p>

<p rend="gatha2">Vaṇṇānaṃ brāhmaṇo guru;</p>

<p rend="gatha3">Pati reko gurutthīnaṃ,</p>

<p rend="gathalast">Sabbassābhyāgato guru.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Atidabbe <pb ed="M" n="0.0037" /> hatā laṅkā,</p>

<p rend="gatha2">Atimāne ca koravā;</p>

<p rend="gatha3">Atidāne balībaddho,</p>

<p rend="gathalast">Sabbamaccanta gahitaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Vatthahīno <pb ed="M" n="0.0038" /> tvalaṅkāro,</p>

<p rend="gatha2">Ghatahīnañca bhojanaṃ;</p>

<p rend="gatha3">Thanahīnā ca yānārī,</p>

<p rend="gathalast">Vijjāhīnañca jīvanaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Bhojjaṃ bhojanasatti ca,</p>

<p rend="gatha2">Ratisatti varā thiyo;</p>

<p rend="gatha3">Vibhavo dānasatti ca,</p>

<p rend="gathalast">Nāppassa tapaso phalaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Puttappayojanā <pb ed="M" n="0.0039" /> dārā,</p>

<p rend="gatha2">Putto piṇḍappayojano;</p>

<p rend="gatha3">Hitappayojanaṃ mittaṃ,</p>

<p rend="gathalast">Dhanaṃ sabbappayojanaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Dullabhaṃ <pb ed="M" n="0.0040" /> pākatikaṃ vākyaṃ,</p>

<p rend="gatha2">Dullabho khemakaro suto;</p>

<p rend="gatha3">Dullabhā sadisī jāyā,</p>

<p rend="gathalast">Dullabho sajano piyo.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Selesele <pb ed="M" n="0.0041" /> namāṇikkaṃ,</p>

<p rend="gatha2">Muttikaṃ na gajegaje;</p>

<p rend="gatha3">Sādhavo na hi sabbatra,</p>

<p rend="gathalast">Candanaṃ na vanevane.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Asoco <pb ed="M" n="0.0042" /> niddhano pañño,</p>

<p rend="gatha2">Asoco paṇḍitabandhavo;</p>

<p rend="gatha3">Asocā vidhavā nārī,</p>

<p rend="gathalast">Puttanatta patiṭṭhitā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Avijjo puriso soco,</p>

<p rend="gatha2">Socaṃ methuna mappajaṃ;</p>

<p rend="gatha3">Nirāhārā pajā socā,</p>

<p rend="gathalast">Socaṃ rajja marājakaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Kulehi <pb ed="M" n="0.0043" /> saha sampakkaṃ,</p>

<p rend="gatha2">Paṇḍitehi ca mittataṃ;</p>

<p rend="gatha3">Ñātībhi ca samaṃ melaṃ,</p>

<p rend="gathalast">Kubbāno navinassati.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Kaṭṭhā <pb ed="M" n="0.0044" /> vutti parādhinā,</p>

<p rend="gatha2">Kaṭṭho vāso nirāsayo;</p>

<p rend="gatha3">Niddhano byavasāyo ca,</p>

<p rend="gathalast">Sabbakaṭṭhā daliddatā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Takkarassa kuto dhammo,</p>

<p rend="gatha2">Dujjanassa kuto khamā;</p>

<p rend="gatha3">Vesiyā ca kuto sneho,</p>

<p rend="gathalast">Kuto saccañca kāminaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Pesitassa <pb ed="M" n="0.0045" /> kuto mānaṃ,</p>

<p rend="gatha2">Kopanassa kuto sukhaṃ;</p>

<p rend="gatha3">Thīnaṃ kuto satittañca,</p>

<p rend="gathalast">Kuto mettī khalassa ca.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Dubbalassa <pb ed="M" n="0.0046" /> balaṃ rājā,</p>

<p rend="gatha2">Bālānaṃ rodanaṃ balaṃ;</p>

<p rend="gatha3">Balaṃmūḷhassa monittaṃ,</p>

<p rend="gathalast">Corānaṃ atathaṃ balaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Yo <pb ed="M" n="0.0047" /> dhuvāni pariccajja,</p>

<p rend="gatha2">Adhuvaṃ parisevati;</p>

<p rend="gatha3">Dhuvāni tassa nassanti,</p>

<p rend="gathalast">Adhuvaṃ naṭṭhameva ca.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Sukkaṃ maṃsaṃ thiyo vuddhā,</p>

<p rend="gatha2">Bālakka taruṇaṃ dadhi;</p>

<p rend="gatha3">Pabhāte methunaṃ niddā,</p>

<p rend="gathalast">Sajju pāṇaharāni cha;</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Sajju <pb ed="M" n="0.0048" /> maṃsaṃ navannañca,</p>

<p rend="gatha2">Bālā thī khīrabhojanaṃ;</p>

<p rend="gatha3">Ghatamuṇhodakañceva,</p>

<p rend="gathalast">Sajju pāṇakarāni cha.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Sīhādekaṃ <pb ed="M" n="0.0049" /> bakādekaṃ,</p>

<p rend="gatha2">Cha sunā tīṇi gadrabhā;</p>

<p rend="gatha3">Vāyasā catu sikkhetha,</p>

<p rend="gathalast">Cattāri kukkuṭādapi.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Pabhūtamappakiccaṃ <pb ed="M" n="0.0050" /> vā,</p>

<p rend="gatha2">Yonaro kattumicchati;</p>

<p rend="gatha3">Saṃyatanena kattabbaṃ,</p>

<p rend="gathalast">Sīhādekaṃ pakittitaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Sabbindriyāni saṃyama,</p>

<p rend="gatha2">Bakova patito jano;</p>

<p rend="gatha3">Kāladesopapannāni,</p>

<p rend="gathalast">Sabbakiccāni sādhaye.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Bahvāsī <pb ed="M" n="0.0051" /> sāppasantuṭṭho,</p>

<p rend="gatha2">Suniddo sīghacetano;</p>

<p rend="gatha3">Pabhubhatto ca sūro ca,</p>

<p rend="gathalast">Ñātabbā cha sunā guṇā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Avissāmaṃ <pb ed="M" n="0.0052" /> vahe bhāraṃ,</p>

<p rend="gatha2">Sītuṇhañca navindati;</p>

<p rend="gatha3">Sa santoso tathā niccaṃ,</p>

<p rend="gathalast">Tīṇi sikkhetha gadrabhā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Guḷhamethunadhammañca,</p>

<p rend="gatha2">Kālekāle ca saṅgahaṃ;</p>

<p rend="gatha3">Appamādamanālasyaṃ,</p>

<p rend="gathalast">Catu sikkhetha vāyasā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Yuddhañca <pb ed="M" n="0.0053" /> pātaruṭṭhānaṃ,</p>

<p rend="gatha2">Bhojanaṃ saha bandhuhi;</p>

<p rend="gatha3">Thiyaṃ āpadaggataṃ rakkhe,</p>

<p rend="gathalast">Catu sikkhetha kukkuṭā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Kotibhāro <pb ed="M" n="0.0054" /> samatthānaṃ,</p>

<p rend="gatha2">Kiṃdūraṃ byavasāyinaṃ;</p>

<p rend="gatha3">Ko videso savijjānaṃ,</p>

<p rend="gathalast">Ko paro piyavādinaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Bhayassa kathito pantho,</p>

<p rend="gatha2">Indriyānamasaṃyamo;</p>

<p rend="gatha3">Tajjayo sampadāmaggo,</p>

<p rend="gathalast">Yeniṭṭhaṃ tena gamyate.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Na <pb ed="M" n="0.0055" /> ca vijjāsamo bandhu,</p>

<p rend="gatha2">Na ca byādhisamo ripu;</p>

<p rend="gatha3">Nacāpaccasamo sneho,</p>

<p rend="gathalast">Na ca devā paraṃ balaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Samuddāvaraṇā <pb ed="M" n="0.0056" /> bhūmi,</p>

<p rend="gatha2">Pākārāvaraṇaṃ gahaṃ;</p>

<p rend="gatha3">Narindāvaraṇā desā,</p>

<p rend="gathalast">Cārittāvaraṇā thiyo.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Ghatakumbhasamā nārī,</p>

<p rend="gatha2">Tattaṅgāra samo pumā;</p>

<p rend="gatha3">Tasmā ghatañca aggiñca,</p>

<p rend="gathalast">Nekatra thapaye budho.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Āhāro <pb ed="M" n="0.0057" /> dviguṇo thīnaṃ,</p>

<p rend="gatha2">Buddhi tāsaṃ catugguṇo;</p>

<p rend="gatha3">Chaguṇo byavasāyo ca,</p>

<p rend="gathalast">Kāmocaṭṭhaguṇo mato.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Jiṇṇamannaṃ <pb ed="M" n="0.0058" /> pasaṃseyya,</p>

<p rend="gatha2">Bhariyaṃ gatayobbanaṃ;</p>

<p rend="gatha3">Raṇā paccāgataṃ sūraṃ,</p>

<p rend="gathalast">Sassañca gehamāgataṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Asantuṭṭhā <pb ed="M" n="0.0059" /> dvijā naṭṭhā,</p>

<p rend="gatha2">Santuṭṭhāiva pāthivā;</p>

<p rend="gatha3">Salajjā gaṇikā naṭṭhā,</p>

<p rend="gathalast">Nillajjā ca kulitthiyo.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Avaṃsapatito rājā,</p>

<p rend="gatha2">Mūḷhaputto ca paṇḍito;</p>

<p rend="gatha3">Adhanena dhanaṃ pāpya,</p>

<p rend="gathalast">Tiṇaṃva maññate janaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Brahmahāpi <pb ed="M" n="0.0060" /> naro pujjo,</p>

<p rend="gatha2">Yassatthi vipulaṃ dhanaṃ;</p>

<p rend="gatha3">Sasino tulyavaṃsopi,</p>

<p rend="gathalast">Niddhano paribhūyate.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Potthakaṭṭhā <pb ed="M" n="0.0061" /> tu yāvijjā,</p>

<p rend="gatha2">Parahatthagataṃ dhanaṃ;</p>

<p rend="gatha3">Kiccakāle samuppanne,</p>

<p rend="gathalast">Na sāvijjā na taddhanaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Pādapānaṃ bhayaṃ vātā,</p>

<p rend="gatha2">Padmānaṃ sisirā bhayaṃ;</p>

<p rend="gatha3">Pabbatānaṃ vajīramhā,</p>

<p rend="gathalast">Sādhūnaṃ dujjanā bhayaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Paññe <pb ed="M" n="0.0062" /> niyujjamāne tu,</p>

<p rend="gatha2">Santi rañño tayoguṇā;</p>

<p rend="gatha3">Yaso sagganivāso ca,</p>

<p rend="gathalast">Vipulo ca dhanāgamo.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Mūḷhe <pb ed="M" n="0.0063" /> niyujjamānetu,</p>

<p rend="gatha2">Khattiyassāguṇā tayo;</p>

<p rend="gatha3">Ayaso catthanāso ca,</p>

<p rend="gathalast">Narake gamanaṃ tathā.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Bahūmūḷhasaṅghātehi,</p>

<p rend="gatha2">Aññoññapasuvuttibhi;</p>

<p rend="gatha3">Pacchādyante guṇā sabbe,</p>

<p rend="gathalast">Meghehiva divākaro.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Yassa khettaṃ nadītīre,</p>

<p rend="gatha2">Bhariyāpi parappiyā;</p>

<p rend="gatha3">Puttassa vinayo natthi,</p>

<p rend="gathalast">Maccureva nasaṃsayo.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Asambhābyaṃ <pb ed="M" n="0.0065" /> navattabbaṃ,</p>

<p rend="gatha2">Paccakkhamapi dissate;</p>

<p rend="gatha3">Silā tarati pānīyaṃ,</p>

<p rend="gathalast">Gītaṃ gāyati vānaro.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Subhikkhaṃ <pb ed="M" n="0.0066" /> kasake niccaṃ,</p>

<p rend="gatha2">Niccaṃ sukha marogike;</p>

<p rend="gatha3">Bhariyā bhattu piyā yassa,</p>

<p rend="gathalast">Tassa niccossavaṃ gahaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Helassa kammanāsāya,</p>

<p rend="gatha2">Buddhināsāya niddhanaṃ;</p>

<p rend="gatha3">Yācanā mānanāsāya,</p>

<p rend="gathalast">Kulanāsāya bhojanaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Sevitabbo <pb ed="M" n="0.0067" /> mahāvakkho,</p>

<p rend="gatha2">Phalacchāyā samanvito;</p>

<p rend="gatha3">Yadi devā phalaṃ natthi,</p>

<p rend="gathalast">Chāyā kena nivāraye.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Paṭhame <pb ed="M" n="0.0068" /> najjitā vijjā,</p>

<p rend="gatha2">Dutīye najjitaṃ dhanaṃ;</p>

<p rend="gatha3">Tatīye najjitaṃ puññaṃ,</p>

<p rend="gathalast">Catutthe kiṃkarissati.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Nadīkūleca ye vakkhā,</p>

<p rend="gatha2">Parahatthagataṃ dhanaṃ;</p>

<p rend="gatha3">Kiccaṃ thīgocaraṃ yassa,</p>

<p rend="gathalast">Sabbaṃ taṃ viphalaṃ bhave.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Kudesamāsajja <pb ed="M" n="0.0069" /> kutotthasañcayo,</p>

<p rend="gatha2">Kuputtamāsajja kuto jalañjalī;</p>

<p rend="gatha3">Kugehiniṃ pāpya gahe kuto sukhaṃ,</p>

<p rend="gathalast">Kusissamajjhāpayato kuto yaso.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Kūpodakaṃ <pb ed="M" n="0.0070" /> vaṭacchāyā,</p>

<p rend="gatha2">Sāmā thīciṭṭhakālayaṃ;</p>

<p rend="gatha3">Sītakāle bhave uṇhaṃ,</p>

<p rend="gathalast">Gimhakāle ca sītalaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Visaṃ <pb ed="M" n="0.0071" /> caṅkamanaṃ rattiṃ,</p>

<p rend="gatha2">Visaṃ raññonukulatā;</p>

<p rend="gatha3">Visaṃ thīpi aññāsattā,</p>

<p rend="gathalast">Visaṃ byādhi avekkhito.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Duradhītā <pb ed="M" n="0.0072" /> visaṃ vijjā,</p>

<p rend="gatha2">Ajiṇṇe bhojanaṃ visaṃ;</p>

<p rend="gatha3">Visaṃ goṭṭhī daliddassa,</p>

<p rend="gathalast">Vuddhassa taruṇī visaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Padose <pb ed="M" n="0.0073" /> nihato pantho,</p>

<p rend="gatha2">Patitā nihatā thiyo;</p>

<p rend="gatha3">Appabījaṃ hataṃ khettaṃ,</p>

<p rend="gathalast">Bhaccadosā hato pabhū.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Hatamasottiyaṃ saddhaṃ,</p>

<p rend="gatha2">Hato yañño tvadakkhiṇo;</p>

<p rend="gatha3">Hatā rūpavatī vañjhā,</p>

<p rend="gathalast">Hataṃ senamanāyakaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Vedavedaṅga <pb ed="M" n="0.0074" /> tattañño,</p>

<p rend="gatha2">Japahomaparāyano;</p>

<p rend="gatha3">Āsīvādavacoyutto,</p>

<p rend="gathalast">Esa rājapurohito.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Kulasīlaguṇopeto,</p>

<p rend="gatha2">Sabbadhammaparāyano;</p>

<p rend="gatha3">Pavīṇo pesanādyakkho,</p>

<p rend="gathalast">Dhammādyakkho vidhīyate.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Ayubbedakatābhyāso,</p>

<p rend="gatha2">Sabbesaṃ piyadassano;</p>

<p rend="gatha3">Ariyasīlaguṇopeto,</p>

<p rend="gathalast">Esa vajjo vidhīyate.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Sakiṃdutta <pb ed="M" n="0.0076" /> gahitattho,</p>

<p rend="gatha2">Lahuhattho jitakkharo;</p>

<p rend="gatha3">Sabbasattha samālokī,</p>

<p rend="gathalast">Pakaṭṭho nāma lekhako.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Samattanītisattañño,</p>

<p rend="gatha2">Vāhane pūjitassamo;</p>

<p rend="gatha3">Sūravīraguṇopeto,</p>

<p rend="gathalast">Senādhyakkho vidhīyate.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Sucī <pb ed="M" n="0.0078" /> vākyapaṭuppañño,</p>

<p rend="gatha2">Paracittopalakkhako;</p>

<p rend="gatha3">Dhīro yathāttha vādī ca,</p>

<p rend="gathalast">Esa dūto vidhīyate.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Puttanatta guṇopeto,</p>

<p rend="gatha2">Satthañño piṭṭhapācako;</p>

<p rend="gatha3">Sūro ca kathinoceva,</p>

<p rend="gathalast">Sūpakāro sa uccate.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Iṅgitā <pb ed="M" n="0.0079" /> kāratattañño,</p>

<p rend="gatha2">Balavā piyadassano;</p>

<p rend="gatha3">Appamādī sadā dakkho,</p>

<p rend="gathalast">Patihāro sa uccate.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Yassa <pb ed="M" n="0.0080" /> natthi sayaṃ paññā,</p>

<p rend="gatha2">Satthaṃ tassa karoti kiṃ;</p>

<p rend="gatha3">Locanehi vihīnassa,</p>

<p rend="gathalast">Dappaṇo kiṃkarissati.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Kiṃkarissanti vattāro,</p>

<p rend="gatha2">Sotaṃ yattha navijjate;</p>

<p rend="gatha3">Naggakapaṇake dese,</p>

<p rend="gathalast">Rajaṇo kiṃkarissati.</p>
</body>
<back></back>
</text>
</TEI.2>