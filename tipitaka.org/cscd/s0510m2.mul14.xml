<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">1. Sumedhāvaggo</p>

<p rend="subhead">1. Sumedhātherīapadānaṃ</p>

<p rend="bodytext">Atha therikāpadānāni suṇātha –</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Bhagavati <pb ed="T" n="2.0254" /><pb ed="M" n="2.0187" /><pb ed="V" n="2.0179" /><pb ed="P" n="2.0512" /> koṇāgamane, saṅghārāmamhi navanivesanamhi <note>nivesamhi (syā.)</note>;</p>

<p rend="gathalast">Sakhiyo tisso janiyo, vihāradānaṃ adāsimha.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Dasakkhattuṃ satakkhattuṃ, dasasatakkhattuṃ satānañca satakkhattuṃ <note>satāni ca sattakkhattuṃ (sī. ka.)</note>;</p>

<p rend="gathalast">Devesu upapajjimha, ko vādo mānuse bhave.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Deve <pb ed="V" n="2.0180" /> mahiddhikā ahumha, mānusakamhi ko vādo;</p>

<p rend="gathalast">Sattaratanamahesī <note>sattaratanassa mahesī (sī. pī.)</note>, itthiratanaṃ ahaṃ bhaviṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Idha sañcitakusalā <note>tattha sañcitaṃ kusalaṃ (syā.)</note>, susamiddhakulappajā;</p>

<p rend="gathalast">Dhanañjānī ca khemā ca, ahampi ca tayo janā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Ārāmaṃ sukataṃ katvā, sabbāvayavamaṇḍitaṃ;</p>

<p rend="gathalast">Buddhappamukhasaṅghassa, niyyādetvā samoditā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Yattha <pb ed="M" n="2.0188" /> yatthūpapajjāmi, tassa kammassa vāhasā;</p>

<p rend="gathalast">Devesu aggataṃ pattā, manussesu tatheva ca.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, brahmabandhu mahāyaso;</p>

<p rend="gathalast">Kassapo nāma gottena, uppajji vadataṃ varo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Upaṭṭhāko <pb ed="T" n="2.0255" /> mahesissa, tadā āsi narissaro;</p>

<p rend="gathalast">Kāsirājā kikī nāma, bārāṇasipuruttame.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tassāsuṃ satta dhītaro, rājakaññā sukhedhitā <note>sukhethitā (syā.)</note>;</p>

<p rend="gathalast">Buddhopaṭṭhānaniratā, brahmacariyaṃ cariṃsu tā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tāsaṃ sahāyikā hutvā, sīlesu susamāhitā;</p>

<p rend="gathalast">Datvā dānāni sakkaccaṃ, agāreva vataṃ <note>agāreva vattaṃ (syā.)</note> cariṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsūpagā ahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Tato cutā yāmamagaṃ <note>yāmasaggaṃ (syā.)</note>, tatohaṃ tusitaṃ gatā;</p>

<p rend="gathalast">Tato ca nimmānaratiṃ, vasavattipuraṃ tato.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Yattha yatthūpapajjāmi, puññakammasamohitā;</p>

<p rend="gathalast">Tattha tattheva rājūnaṃ, mahesittamakārayiṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Tato <pb ed="P" n="2.0513" /> cutā manussatte, rājūnaṃ cakkavattinaṃ;</p>

<p rend="gathalast">Maṇḍalīnañca rājūnaṃ, mahesittamakārayiṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Sampattimanubhotvāna, devesu mānusesu ca;</p>

<p rend="gathalast">Sabbattha sukhitā hutvā, nekajātīsu saṃsariṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘So hetu ca so pabhavo, tammūlaṃ sāsane khamaṃ <note>tammūlaṃ sā ca sāsane khanti (sī. pī. ka.)</note>;</p>

<p rend="gathalast">Paṭhamaṃ taṃ samodhānaṃ, taṃ dhammaratāya nibbānaṃ <note>nibbutaṃ (syā.)</note>.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0181" /> jhāpitā mayhaṃ, bhavā sabbe samūhatā;</p>

<p rend="gathalast">Nāgīva bandhanaṃ chetvā, viharāmi anāsavā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0256" /> vata me āsi, mama buddhassa <note>buddhaseṭṭhassa (sī. syā. ka.)</note> santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0189" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ sumedhā bhikkhunī imā gāthāyo abhāsitthāti.</p>

<p rend="centre">Sumedhātheriyāpadānaṃ paṭhamaṃ.</p>

<p rend="subhead">2. Mekhalādāyikātherīapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Siddhatthassa bhagavato, thūpakārāpikā ahuṃ <note>thūpakāra makāsahaṃ (syā.)</note>;</p>

<p rend="gathalast">Mekhalikā mayā dinnā, navakammāya satthuno.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Niṭṭhite ca mahāthūpe, mekhalaṃ punadāsahaṃ;</p>

<p rend="gathalast">Lokanāthassa munino, pasannā sehi pāṇibhi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ mekhalamadaṃ tadā;</p>

<p rend="gathalast">Duggatiṃ nābhijānāmi, thūpakārassidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="P" n="2.0514" /> vata me āsi…pe… kataṃ buddhassa sāsanaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="2.0257" /> sudaṃ mekhalādāyikā bhikkhunī imā gāthāyo abhāsitthāti.</p>

<p rend="centre">Mekhalādāyikātheriyāpadānaṃ dutiyaṃ.</p>

<p rend="subhead">3. Maṇḍapadāyikātherīapadānaṃ</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Koṇāgamanabuddhassa <pb ed="V" n="2.0182" />, maṇḍapo kārito mayā;</p>

<p rend="gathalast">Dhuvaṃ ticīvaraṃdāsiṃ <note>thūpañca pavaramadaṃ (syā.), dhuvañca cīvaraṃ adaṃ (pī.)</note>, buddhassa lokabandhuno.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Yaṃ yaṃ janapadaṃ yāmi, nigame rājadhāniyo;</p>

<p rend="gathalast">Sabbattha pūjito homi, puññakammassidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0190" /> vata me āsi…pe… kataṃ buddhassa sāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ maṇḍapadāyikā bhikkhunī imā gāthāyo abhāsitthāti.</p>

<p rend="centre">Maṇḍapadāyikātheriyāpadānaṃ tatiyaṃ.</p>

<p rend="subhead">4. Saṅkamanatthātherīapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Vipassissa bhagavato <note>koṇḍaññassa bhagavato (syā. pī.)</note>, lokajeṭṭhassa tādino;</p>

<p rend="gathalast">Rathiyaṃ paṭipannassa, tārayantassa pāṇino.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Gharato <pb ed="T" n="2.0258" /> nikkhamitvāna, avakujjā nipajjahaṃ;</p>

<p rend="gathalast">Anukampako lokanātho, sirasi <note>sīsante (sī. ka.)</note> akkamī mama <note>tadā (syā. pī.)</note>.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Akkamitvāna sirasi <note>sambuddho (ka.)</note>, agamā lokanāyako;</p>

<p rend="gathalast">Tena cittappasādena, tusitaṃ agamāsahaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="P" n="2.0515" /> vata me āsi…pe… kataṃ buddhassa sāsanaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ saṅkamanatthā <note>saṅkamanadā (syā.)</note> bhikkhunī imā gāthāyo abhāsitthāti.</p>

<p rend="centre">Saṅkamanatthātheriyāpadānaṃ catutthaṃ.</p>

<p rend="subhead">5. Naḷamālikātherīapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="V" n="2.0183" />, ahosiṃ kinnarī tadā;</p>

<p rend="gathalast">Addasaṃ virajaṃ buddhaṃ, sayambhuṃ aparājitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Pasannacittā sumanā, vedajātā katañjalī;</p>

<p rend="gathalast">Naḷamālaṃ gahetvāna, sayambhuṃ abhipūjayiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Tena <pb ed="M" n="2.0191" /> kammena sukatena, cetanāpaṇidhīhi ca;</p>

<p rend="gathalast">Jahitvā kinnarīdehaṃ, agacchiṃ tidasaṃ gatiṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Chattiṃsadevarājūnaṃ <pb ed="T" n="2.0259" />, mahesittamakārayiṃ;</p>

<p rend="gatha2">Dasannaṃ cakkavattīnaṃ, mahesittamakārayiṃ;</p>

<p rend="gathalast">Saṃvejetvāna me cittaṃ <note>vedayitvāna kusalaṃ (syā.), saṃvedayitvā kusalaṃ (pī.)</note>, pabbajiṃ anagāriyaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā <note>bhavā saṃghātitā mama (ka.)</note>;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, pupphapūjāyidaṃ phalaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ naḷamālikā therī imā gāthāyo abhāsitthāti.</p>

<p rend="centre">Naḷamālikātheriyāpadānaṃ pañcamaṃ.</p>

<p rend="subhead">6. Ekapiṇḍapātadāyikātherīapadānaṃ</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Nagare bandhumatiyā, bandhumā nāma khattiyo;</p>

<p rend="gathalast">Tassa rañño ahuṃ bhariyā, ekajjhaṃ cārayāmahaṃ <note>ekaccaṃ vādayāmahaṃ (syā.)</note>.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Rahogatā <pb ed="T" n="2.0260" /><pb ed="V" n="2.0184" /> nisīditvā, evaṃ cintesahaṃ tadā;</p>

<p rend="gathalast">‘Ādāya gamanīyañhi, kusalaṃ natthi me kataṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘‘Mahābhitāpaṃ <pb ed="P" n="2.0516" /> kaṭukaṃ, ghorarūpaṃ sudāruṇaṃ;</p>

<p rend="gathalast">Nirayaṃ nūna gacchāmi, ettha me natthi saṃsayo’.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Rājānaṃ upasaṅkamma, idaṃ vacanamabraviṃ;</p>

<p rend="gathalast">‘Ekaṃ me samaṇaṃ dehi, bhojayissāmi khattiya’.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Adāsi me mahārājā, samaṇaṃ bhāvitindriyaṃ;</p>

<p rend="gathalast">Tassa pattaṃ gahetvāna, paramannena pūrayiṃ <note>tappayiṃ (sī.)</note>.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Pūrayitvā <pb ed="M" n="2.0192" /> paramannaṃ, gandhālepaṃ akāsahaṃ;</p>

<p rend="gathalast">Jālena pidahitvāna, vatthayugena <note>pītacoḷena (syā.), mahānelena (pī.)</note> chādayiṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Ārammaṇaṃ mamaṃ etaṃ, sarāmi yāvajīvihaṃ;</p>

<p rend="gathalast">Tattha cittaṃ pasādetvā, tāvatiṃsamagacchahaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Tiṃsānaṃ devarājūnaṃ, mahesittamakārayiṃ;</p>

<p rend="gathalast">Manasā patthitaṃ mayhaṃ, nibbattati yathicchitaṃ <note>yaticchakaṃ (syā.), yadicchakaṃ (pī. ka.)</note>.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Vīsānaṃ cakkavattīnaṃ, mahesittamakārayiṃ;</p>

<p rend="gathalast">Ocitattāva <note>upacitattā (syā.)</note> hutvāna, saṃsarāmi bhavesvahaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Sabbabandhanamuttāhaṃ, apetā me upādikā;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ dānamadadiṃ tadā;</p>

<p rend="gathalast">Duggatiṃ <pb ed="T" n="2.0261" /> nābhijānāmi, piṇḍapātassidaṃ phalaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ ekapiṇḍapātadāyikā bhikkhunī imā gāthāyo abhāsitthāti.</p>

<p rend="centre">Ekapiṇḍapātadāyikātheriyāpadānaṃ chaṭṭhaṃ.</p>

<p rend="subhead">7. Kaṭacchubhikkhādāyikātherīapadānaṃ</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Piṇḍacāraṃ <pb ed="V" n="2.0185" /> carantassa, tissanāmassa satthuno;</p>

<p rend="gathalast">Kaṭacchubhikkhaṃ paggayha, buddhaseṭṭhassa dāsahaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Paṭiggahetvā <pb ed="P" n="2.0517" /> sambuddho, tisso lokagganāyako;</p>

<p rend="gathalast">Vīthiyā saṇṭhito satthā, akā me anumodanaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘‘Kaṭacchubhikkhaṃ <pb ed="M" n="2.0193" /> datvāna, tāvatiṃsaṃ gamissasi;</p>

<p rend="gathalast">Chattiṃsadevarājūnaṃ, mahesittaṃ karissasi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘‘Paññāsaṃ cakkavattīnaṃ, mahesittaṃ karissasi;</p>

<p rend="gathalast">Manasā patthitaṃ sabbaṃ, paṭilacchasi sabbadā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘‘Sampattiṃ <pb ed="T" n="2.0262" /> anubhotvāna, pabbajissasikiñcanā;</p>

<p rend="gathalast">Sabbāsave pariññāya, nibbāyissasināsavā’.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Idaṃ vatvāna sambuddho, tisso lokagganāyako;</p>

<p rend="gathalast">Nabhaṃ abbhuggamī vīro, haṃsarājāva ambare.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Sudinnaṃ me dānavaraṃ <note>sudinnameva me dānaṃ (syā.)</note>, suyiṭṭhā yāgasampadā;</p>

<p rend="gathalast">Kaṭacchubhikkhaṃ datvāna, pattāhaṃ acalaṃ padaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, bhikkhādānassidaṃ phalaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ kaṭacchubhikkhādāyikā bhikkhunī imā gāthāyo abhāsitthāti.</p>

<p rend="centre">Kaṭacchubhikkhādāyikātheriyāpadānaṃ sattamaṃ.</p>

<p rend="subhead">8. Sattuppalamālikātherīapadānaṃ</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Nagare <pb ed="V" n="2.0186" /> aruṇavatiyā, aruṇo nāma <note>aruṇavā nāma (sī. pī.)</note> ttiyo;</p>

<p rend="gathalast">Tassa rañño ahuṃ bhariyā, vāritaṃ vārayāmahaṃ <note>cārikaṃ cārayāmahaṃ (sī.), na gulaṃ pādayāmahaṃ (syā.), na mālaṃ pādayāmahaṃ (pī.)</note>.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Sattamālaṃ <pb ed="T" n="2.0263" /> gahetvāna, uppalā devagandhikā;</p>

<p rend="gathalast">Nisajja pāsādavare, evaṃ cintesi tāvade.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘‘Kiṃ <pb ed="M" n="2.0194" /> me imāhi mālāhi, sirasāropitāhi me;</p>

<p rend="gathalast">Varaṃ me buddhaseṭṭhassa, ñāṇamhi abhiropitaṃ’.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Sambuddhaṃ <pb ed="P" n="2.0518" /> paṭimānentī, dvārāsanne nisīdahaṃ;</p>

<p rend="gathalast">‘Yadā ehiti sambuddho, pūjayissaṃ mahāmuniṃ’.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Kakudho vilasantova, migarājāva kesarī;</p>

<p rend="gathalast">Bhikkhusaṅghena sahito, āgacchi vīthiyā jino.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Buddhassa raṃsiṃ disvāna, haṭṭhā saṃviggamānasā;</p>

<p rend="gathalast">Dvāraṃ avāpuritvāna <note>apāpuṇitvā (syā.)</note>, buddhaseṭṭhamapūjayiṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Satta uppalapupphāni, parikiṇṇāni <note>suvitthiṇṇāni (syā.)</note> ambare;</p>

<p rend="gathalast">Chadiṃ karonto buddhassa, matthake dhārayanti te.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Udaggacittā sumanā, vedajātā katañjalī;</p>

<p rend="gathalast">Tattha cittaṃ pasādetvā, tāvatiṃsamagacchahaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Mahānelassa chādanaṃ, dhārenti mama muddhani;</p>

<p rend="gathalast">Dibbagandhaṃ pavāyāmi, sattuppalassidaṃ phalaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Kadāci nīyamānāya, ñātisaṅghena me tadā;</p>

<p rend="gathalast">Yāvatā parisā mayhaṃ, mahānelaṃ dharīyati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Sattati devarājūnaṃ, mahesittamakārayiṃ;</p>

<p rend="gathalast">Sabbattha issarā hutvā, saṃsarāmi bhavābhave.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Tesaṭṭhi <pb ed="T" n="2.0264" /> cakkavattīnaṃ, mahesittamakārayiṃ;</p>

<p rend="gathalast">Sabbe mamanuvattanti, ādeyyavacanā ahuṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Uppalasseva me vaṇṇo, gandho ceva pavāyati;</p>

<p rend="gathalast">Dubbaṇṇiyaṃ na jānāmi <note>duggatiṃ nābhijānāmi (syā. pī.)</note>, buddhapūjāyidaṃ phalaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Iddhipādesu <pb ed="V" n="2.0187" /> kusalā, bojjhaṅgabhāvanā ratā;</p>

<p rend="gathalast">Abhiññāpāramippattā, buddhapūjāyidaṃ phalaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Satipaṭṭhānakusalā, samādhijhānagocarā;</p>

<p rend="gathalast">Sammappadhānamanuyuttā, buddhapūjāyidaṃ phalaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Vīriyaṃ <pb ed="M" n="2.0195" /> me dhuradhorayhaṃ, yogakkhemādhivāhanaṃ;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="P" n="2.0519" /> ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ sattuppalamālikā bhikkhunī imā gāthāyo abhāsitthāti.</p>

<p rend="centre">Sattuppalamālikātheriyāpadānaṃ aṭṭhamaṃ.</p>

<p rend="subhead">9. Pañcadīpikātherīapadānaṃ</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Nagare <pb ed="T" n="2.0265" /> haṃsavatiyā, cārikī <note>cāriniṃ (syā.)</note> āsahaṃ tadā;</p>

<p rend="gathalast">Ārāmena ca ārāmaṃ, carāmi kusalatthikā.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Kāḷapakkhamhi divase, addasaṃ bodhimuttamaṃ;</p>

<p rend="gathalast">Tattha cittaṃ pasādetvā, bodhimūle nisīdahaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Garucittaṃ upaṭṭhetvā, sire katvāna añjaliṃ;</p>

<p rend="gathalast">Somanassaṃ pavedetvā, evaṃ cintesi tāvade.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘‘Yadi buddho amitaguṇo, asamappaṭipuggalo;</p>

<p rend="gathalast">Dassetu pāṭihīraṃ me, bodhi obhāsatu ayaṃ’.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Saha āvajjite mayhaṃ, bodhi pajjali tāvade;</p>

<p rend="gathalast">Sabbasoṇṇamayā āsi, disā sabbā virocati.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Sattarattindivaṃ <pb ed="V" n="2.0188" /><note>sattarattidivaṃ (pī. ka.)</note> tattha, bodhimūle nisīdahaṃ;</p>

<p rend="gathalast">Sattame divase patte, dīpapūjaṃ akāsahaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Āsanaṃ parivāretvā, pañcadīpāni pajjaluṃ;</p>

<p rend="gathalast">Yāva udeti sūriyo, dīpā me pajjaluṃ tadā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Tena <pb ed="M" n="2.0196" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Tattha me sukataṃ byamhaṃ, pañcadīpāti vuccati;</p>

<p rend="gathalast">Saṭṭhiyojanamubbedhaṃ <note>satayojanamubbedhaṃ (sī. syā. pī.)</note>, tiṃsayojanavitthataṃ <note>saṭṭhi… (syā. pī.)</note>.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Asaṅkhiyāni <pb ed="T" n="2.0266" /> dīpāni, parivāre jalanti me;</p>

<p rend="gathalast">Yāvatā devabhavanaṃ, dīpālokena jotati.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Parammukhā <pb ed="P" n="2.0520" /> nisīditvā <note>puratthābhimukhā santi (syā.), puratthābhimukhā thitā (pī.)</note>, yadi icchāmi passituṃ;</p>

<p rend="gathalast">Uddhaṃ adho ca tiriyaṃ, sabbaṃ passāmi cakkhunā.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Yāvatā abhikaṅkhāmi, daṭṭhuṃ sugataduggate <note>sukatadukkate (pī.</note>;</p>

<p rend="gathalast">Tattha āvaraṇaṃ natthi, rukkhesu pabbatesu vā.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Asīti devarājūnaṃ, mahesittamakārayiṃ;</p>

<p rend="gathalast">Satānaṃ cakkavattīnaṃ, mahesittamakārayiṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Dīpasatasahassāni, parivāre jalanti me.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Devalokā cavitvāna, uppajjiṃ mātukucchiyaṃ;</p>

<p rend="gathalast">Mātukucchigatā santī <note>mātukucchigataṃ santiṃ (sī.)</note>, akkhi me na nimīlati.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Dīpasatasahassāni, puññakammasamaṅgitā;</p>

<p rend="gathalast">Jalanti sūtikāgehe <note>sūtighare pajjalanti (sabbattha)</note>, pañcadīpānidaṃ phalaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Pacchime bhave sampatte, mānasaṃ vinivattayiṃ;</p>

<p rend="gathalast">Ajarāmataṃ sītibhāvaṃ, nibbānaṃ phassayiṃ ahaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Jātiyā sattavassāhaṃ, arahattamapāpuṇiṃ;</p>

<p rend="gathalast">Upasampādayī buddho, guṇamaññāya gotamo.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Maṇḍape rukkhamūle vā, pāsādesu guhāsu vā;</p>

<p rend="gathalast">Suññāgāre <pb ed="T" n="2.0267" /> vasantiyā <note>ca jhāyante (sī.), ca jhāyantā (pī.), pajjhāyantā (syā.)</note>, pañcadīpā jalanti me.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Dibbacakkhu <pb ed="M" n="2.0197" /><pb ed="V" n="2.0189" /> visuddhaṃ me, samādhikusalā ahaṃ;</p>

<p rend="gathalast">Abhiññāpāramippattā, pañcadīpānidaṃ phalaṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Sabbavositavosānā, katakiccā anāsavā;</p>

<p rend="gathalast">Pañcadīpā mahāvīra, pāde vandāmi <note>vandati (sī. ka.)</note> cakkhuma.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ dīpamadadiṃ tadā;</p>

<p rend="gathalast">Duggatiṃ nābhijānāmi, pañcadīpānidaṃ phalaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="P" n="2.0521" /> vata me āsi…pe… kataṃ buddhassa sāsanaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ pañcadīpikā bhikkhunī imā gāthāyo abhāsitthāti.</p>

<p rend="centre">Pañcadīpikātheriyāpadānaṃ navamaṃ.</p>

<p rend="subhead">10. Udakadāyikātherīapadānaṃ</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Nagare bandhumatiyā, ahosiṃ udahārikā;</p>

<p rend="gathalast">Udahārena jīvāmi, tena posemi dārake.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Deyyadhammo ca me natthi, puññakkhette anuttare;</p>

<p rend="gathalast">Koṭṭhakaṃ upasaṅkamma, udakaṃ paṭṭhapesahaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Tena <pb ed="T" n="2.0268" /> kammena sukatena, tāvatiṃsamagacchahaṃ;</p>

<p rend="gathalast">Tattha me sukataṃ byamhaṃ, udahārena nimmitaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Accharānaṃ sahassassa, ahañhi pavarā tadā;</p>

<p rend="gathalast">Dasaṭṭhānehi tā sabbā, abhibhomi sadā ahaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Paññāsaṃ devarājūnaṃ, mahesittamakārayiṃ;</p>

<p rend="gathalast">Vīsaticakkavattīnaṃ, mahesittamakārayiṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Duve bhave saṃsarāmi, devatte atha mānuse;</p>

<p rend="gathalast">Duggatiṃ nābhijānāmi, dakadānassidaṃ phalaṃ.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Pabbatagge <pb ed="M" n="2.0198" /><pb ed="V" n="2.0190" /> dumagge vā, antalikkhe ca bhūmiyaṃ;</p>

<p rend="gathalast">Yadā udakamicchāmi, khippaṃ paṭilabhāmahaṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Avuṭṭhikā disā natthi, santattā kuthitāpi <note>santattā kuthitā na ca (sī. pī.), santattā khuppitā hi me (syā.)</note> ca;</p>

<p rend="gathalast">Mama saṅkappamaññāya, mahāmegho pavassati.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Kadāci nīyamānāya, ñātisaṅghena me tadā;</p>

<p rend="gathalast">Yadā icchāmahaṃ vassaṃ, mahāmegho ajāyatha.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Uṇhaṃ vā pariḷāho vā, sarīre me na vijjati;</p>

<p rend="gathalast">Kāye ca me rajo natthi, dakadānassidaṃ phalaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Visuddhamanasā <pb ed="P" n="2.0522" /> ajja, apetamanapāpikā;</p>

<p rend="gathalast">Sabbāsavaparikkhīṇā, natthi dāni punabbhavo.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ dakaṃ adadiṃ tadā;</p>

<p rend="gathalast">Duggatiṃ <pb ed="T" n="2.0269" /> nābhijānāmi, dakadānassidaṃ phalaṃ.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavā.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ udakadāyikā bhikkhunī imā gāthāyo abhāsitthāti.</p>

<p rend="centre">Udakadāyikātheriyāpadānaṃ dasamaṃ.</p>

<p rend="centre">Sumedhāvaggo paṭhamo.</p>

<p rend="bodytext">Tassuddānaṃ –</p>

<p rend="gatha1">Sumedhā mekhalādāyī, maṇḍapaṃ saṅkamaṃ dadā;</p>

<p rend="gathalast">Naḷamālī piṇḍadadā, kaṭacchu uppalappadā.</p>

<p rend="gatha1">Dīpadā dakadā ceva, gāthāyo gaṇitā iha;</p>

<p rend="gathalast">Ekagāthāsatañceva, tiṃsati ca taduttari <note>sattarasaṃ taduttari (syā.), sattādasa taduttariṃ (pī.)</note>.</p>
</body>
<back></back>
</text>
</TEI.2>