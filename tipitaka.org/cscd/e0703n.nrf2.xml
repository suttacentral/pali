<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Tatiya pariccheda</p>

<p rend="subhead">Paṭhamadhammasaṃgīti</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Pañcanetto <pb ed="M" n="0.0011" /> jino pañca-cattālīsasamā’samo;</p>

<p rend="gathalast">Ṭhatvā sabbāni kiccāni, katvā lokassa sabbathā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Kusinārāyayamaka-sālānamantare vare;</p>

<p rend="gathalast">Vesākhapuṇṇamāyaṃ so, dīpo lokassa nibbuto.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Saṅkhyāpathamatikkantā, bhikkhū tattha samāgatā;</p>

<p rend="gathalast">Khattiyā brāhmaṇā vassā, suddhā devā tatheva ca.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Sattasatasahassāni, tesu pāmokkhabhikkhavo;</p>

<p rend="gathalast">Thero mahākassapova, saṅghatthero tadā ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Satthusarīrasārīra-dhātukiccāni kāriya;</p>

<p rend="gathalast">Icchanto so mahāthero, satthu dhammaciraṭṭhitiṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Lokanāthe dasabale, sattāhaparinibbute;</p>

<p rend="gathalast">Dubbhāsitaṃ subhaddassa, buddhassa vacanaṃ saraṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Saraṃ cīvaradānañca, samatte ṭhapanaṃ tathā;</p>

<p rend="gathalast">Saddhammaṭhapanatthāya, muninā’nuggahaṃ kataṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Kātuṃ saddhammasaṃgītiṃ, sambuddhānamate yati;</p>

<p rend="gathalast">Navaṅgasāsanadhare, sabbaṅgasamupāgate.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Bhikkhū pañcasateyeva, mahākhīṇāsave vare;</p>

<p rend="gathalast">Sammanni ekenūne tu, ānandattherakāraṇā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Puna ānandattherā’pi, bhikkhūhi abhiyācito;</p>

<p rend="gathalast">Sammanni kātuṃ saṃgītiṃ, sā na sakkā hi taṃ vinā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sādhukīḷanasattāhaṃ, sattāhaṃ dhātubhājanaṃ;</p>

<p rend="gathalast">Iccaddhamāsaṃ khepetvā, sabbalokānukampakā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Vassaṃ vasaṃ rājagahe, kassāma dhammasaṅgahaṃ;</p>

<p rend="gathalast">Nāññehi tatta vatthabba-miti katvāna nicchayaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sokāturaṃ <pb ed="M" n="0.0012" /> tattha tattha, assāsento mahājanaṃ;</p>

<p rend="gathalast">Jambudīpamhi te therā, vicaritvāna cārikaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Āsaḷhisukkapakkhamhi, sukkapakkhaṭhitatthikā;</p>

<p rend="gathalast">Upāgamuṃ rājagahaṃ, sampannacatupaccayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tattheva vassūpagatā, te mahākassapādayo;</p>

<p rend="gathalast">Therā thiraguṇūpetā, sambuddhamatakovidā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Vassānaṃ paṭhamaṃ māsaṃ, sabbasenāsanesu’pi;</p>

<p rend="gathalast">Kāresuṃ paṭisaṅkhāraṃ, vatvānā’jātasattuno.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Vihārapaṭisaṅkhāre, niṭṭhite ahu bhūpati;</p>

<p rend="gathalast">Idāni dhammasaṃgītiṃ, karissāmi mayaṃ iti.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Kattabbaṃ kintipuṭṭhassa, nisajjaṭhānamādisuṃ;</p>

<p rend="gathalast">Rājā katthāti pucchitvā, vuttaṭhānamhi tehi so.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Sīghaṃ vebhāraselassa, passe kāresi maṇḍapaṃ;</p>

<p rend="gathalast">Sattapaṇṇiguhādvāre, rammaṃ devasabhopamaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Sabbathā maṇḍayitvā taṃ, attharāpesi tattha so;</p>

<p rend="gathalast">Bhikkhūnaṃ gaṇanāyeva, anagghattharaṇāni ca.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nissāya dakkhiṇaṃ bhāgaṃ, uttarāmukhamuttamaṃ;</p>

<p rend="gathalast">Therāsanaṃ supaññattaṃ, āsi tattha mahārahaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tasmiṃ maṇḍapamajjhasmiṃ, puratthamukhamuttamaṃ;</p>

<p rend="gathalast">Dhammāsanaṃ supaññattaṃ, ahosi sugatārahaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Rājā’rocayi therānaṃ, kammaṃ no niṭṭhitaṃ iti;</p>

<p rend="gathalast">Te therā theramānanda-mānandakaramabravuṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Sve sannipāto ānanda, sekhena gamanaṃ tahiṃ;</p>

<p rend="gathalast">Na yuttante sadatthe tvaṃ, appamatto tato bhava.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Iccevaṃ codito thero, katvāna vīriyaṃ samaṃ;</p>

<p rend="gathalast">Iriyāpathato muttaṃ, arahattamapāpuṇi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Vassānaṃ dutiye māse, dutiye divase pana;</p>

<p rend="gathalast">Rucire maṇḍape tasmiṃ, therā sannipatiṃsu te.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Ṭhapetvā’nandattherassa, anucchavikamāsanaṃ;</p>

<p rend="gathalast">Āsanesu nisīdiṃsu, arahanto yathārahaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Thero’rahattapattiṃ <pb ed="M" n="0.0013" /> so, ñāpetuṃ tehi nāgamā;</p>

<p rend="gathalast">Kuhiṃ ānandatthero’ti, vuccamāne tu kehici.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Nimmujjitvā pathaviyā, gantvā jotipathena vā;</p>

<p rend="gathalast">Nisīdi thero ānando, attano ṭhapitāsane.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Upālithero vinaye, sesadhamme asesake;</p>

<p rend="gathalast">Ānandattheramakaruṃ, sabbe therā dhurandhare.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Mahāthero sakattānaṃ, vinayaṃ pucchituṃ sayaṃ;</p>

<p rend="gathalast">Sammannu’pālithero ca, vissajjetuṃ tameva tu.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Therāsane nisīditvā, vinayaṃ tamapucchi so;</p>

<p rend="gathalast">Dhammāsane nisīditvā, vissajjesi tameva so.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Vinayaññūnamaggena, vissajjitakamena te;</p>

<p rend="gathalast">Sabbe sajjhāyamakaruṃ, vinayaṃ nayakovidā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Aggaṃ bahussutādīnaṃ, kosārakkhaṃ mahesino;</p>

<p rend="gathalast">Sammannitvāna attānaṃ, thero dhammamapucchi so.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tathā sammanniya’ttānaṃ, dhammāsanāgato sayaṃ;</p>

<p rend="gathalast">Vissajjesi tamānanda-tthero dhammamasesato.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Vedehamuninā tena, vissajjitakamena te;</p>

<p rend="gathalast">Sabbe sajjhāyamakaruṃ, dhammaṃ dhammatthakovidā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Evaṃ sattahi māsehi, dhammasaṃgīti niṭṭhitā;</p>

<p rend="gathalast">Sabbalokahitatthāya, sabbalokahi tehi sā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Mahākassapatherena, idaṃ sugatasāsanaṃ;</p>

<p rend="gathalast">Pañcavassasahassāni, samatthaṃ vattane kataṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Atīva jātapāmojjā, sandhārakajalantikā;</p>

<p rend="gathalast">Saṃgītipariyosāne, chaddhākampi mahāmahī.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Acchariyāni cā’hesuṃ, lokenekāninekadhā;</p>

<p rend="gathalast">Thereheva katattā ca, theriyāyaṃ paramparā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Paṭhamaṃ saṅgahaṃ katvā, sabbalokahitaṃ bahuṃ;</p>

<p rend="gathalast">Te yāvatāyukaṃ ṭhatvā, therā sabbepi nibbutā.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Therā’pi <pb ed="M" n="0.0014" /> te matipadīpahatandhakārā,</p>

<p rend="gatha2">Lokandhakārahananamhi mahāpadīpā;</p>

<p rend="gatha3">Nibbāpitā maraṇaghoramahānilena,</p>

<p rend="gathalast">Tenāpi jīvitamadaṃ matimā jaheyyāti.</p>

<p rend="centre">Sujanappasādaṃsaṃvegatthāya kate mahāvaṃse</p>

<p rend="centre">Paṭhamadhammasaṃgītināma</p>

<p rend="centre">Tatiyo paricchedo.</p>
</body>
<back></back>
</text>
</TEI.2>