<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">37. Mandāravapupphiyavaggo</p>

<p rend="subhead">1. Mandāravapupphiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Tāvatiṃsā <pb ed="T" n="1.0446" /><pb ed="M" n="1.0330" /><pb ed="V" n="1.0312" /><pb ed="P" n="1.0286" /> idhāgantvā, maṅgalo nāma māṇavo;</p>

<p rend="gathalast">Mandāravaṃ gahetvāna, vipassissa mahesino.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Samādhinā nisinnassa, matthake dhārayiṃ ahaṃ;</p>

<p rend="gathalast">Sattāhaṃ dhārayitvāna, devalokaṃ punāgamiṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā mandāravapupphiyo thero imā gāthāyo abhāsitthāti.</p>

<p rend="centre">Mandāravapupphiyattherassāpadānaṃ paṭhamaṃ.</p>

<p rend="subhead">2. Kakkārupupphiyattheraapadānaṃ</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Yāmā devā idhāgantvā, gotamaṃ sirivacchasaṃ;</p>

<p rend="gathalast">Kakkārumālaṃ <note>gokkhanumālaṃ (sī.)</note> paggayha, buddhassa abhiropayiṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0447" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kakkārupupphiyo <note>gokkhanupupphiyo (ka.)</note> thero imā gāthāyo abhāsitthāti.</p>

<p rend="centre">Kakkārupupphiyattherassāpadānaṃ dutiyaṃ.</p>

<p rend="subhead">3. Bhisamuḷāladāyakattheraapadānaṃ</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Phusso <pb ed="M" n="1.0331" /><pb ed="V" n="1.0313" /> nāmāsi sambuddho, sabbadhammāna pāragū;</p>

<p rend="gathalast">Vivekakāmo sabbaññū <note>sappañño (sī. syā.)</note>, āgañchi mama santike.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tasmiṃ cittaṃ pasādetvā, mahākāruṇike jine;</p>

<p rend="gathalast">Bhisamuḷālaṃ paggayha, buddhaseṭṭhassadāsahaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Dvenavute <pb ed="P" n="1.0287" /> ito kappe, yaṃ bhisamadadiṃ tadā;</p>

<p rend="gathalast">Duggatiṃ nābhijānāmi, bhisadānassidaṃ phalaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā bhisamuḷāladāyako thero imā gāthāyo abhāsitthāti.</p>

<p rend="centre">Bhisamuḷāladāyakattherassāpadānaṃ tatiyaṃ.</p>

<p rend="subhead">4. Kesarapupphiyattheraapadānaṃ</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Vijjādharo <pb ed="T" n="1.0448" /> tadā āsiṃ, himavantamhi pabbate;</p>

<p rend="gathalast">Addasaṃ virajaṃ buddhaṃ, caṅkamantaṃ mahāyasaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Tīṇi kesarapupphāni <note>kesaripupphāni (sī.)</note>, sīse katvānahaṃ tadā;</p>

<p rend="gathalast">Upasaṅkamma sambuddhaṃ, vessabhuṃ abhipūjayiṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kesarapupphiyo thero imā gāthāyo abhāsitthāti.</p>

<p rend="centre">Kesarapupphiyattherassāpadānaṃ catutthaṃ.</p>

<p rend="subhead">5. Aṅkolapupphiyattheraapadānaṃ</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Padumo nāma sambuddho, cittakūṭe vasī tadā;</p>

<p rend="gathalast">Disvāna taṃ ahaṃ buddhaṃ, sayambhuṃ aparājitaṃ <note>upagacchihaṃ (sī. syā.)</note>.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Aṅkolaṃ <pb ed="M" n="1.0332" /><pb ed="V" n="1.0314" /> pupphitaṃ disvā, ocinitvānahaṃ tadā;</p>

<p rend="gathalast">Upagantvāna sambuddhaṃ, pūjayiṃ padumaṃ jinaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0449" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā aṅkolapupphiyo thero imā gāthāyo abhāsitthāti.</p>

<p rend="centre">Aṅkolapupphiyattherassāpadānaṃ pañcamaṃ.</p>

<p rend="subhead">6. Kadambapupphiyattheraapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, gacchantaṃ antarāpaṇe;</p>

<p rend="gathalast">Kañcanagghiyasaṅkāsaṃ, bāttiṃsavaralakkhaṇaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Nisajja pāsādavare, addasaṃ lokanāyakaṃ;</p>

<p rend="gathalast">Kadambapupphaṃ paggayha, vipassiṃ abhipūjayiṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ekanavutito <pb ed="P" n="1.0288" /> kappe, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kadambapupphiyo thero imā gāthāyo abhāsitthāti.</p>

<p rend="centre">Kadambapupphiyattherassāpadānaṃ chaṭṭhaṃ.</p>

<p rend="subhead">7. Uddālakapupphiyattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Anomo <pb ed="T" n="1.0450" /><note>sujāto (syā.), anumo (ka.)</note> nāma sambuddho, gaṅgākūle vasī tadā;</p>

<p rend="gathalast">Uddālakaṃ gahetvāna, pūjayiṃ aparājitaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Ekattiṃse <pb ed="M" n="1.0333" /> ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā uddālakapupphiyo thero imā gāthāyo abhāsitthāti.</p>

<p rend="centre">Uddālakapupphiyattherassāpadānaṃ sattamaṃ.</p>

<p rend="subhead">8. Ekacampakapupphiyattheraapadānaṃ</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Upasanto <pb ed="V" n="1.0315" /> ca sambuddho, vasatī pabbatantare;</p>

<p rend="gathalast">Ekacampakamādāya, upagacchiṃ naruttamaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Pasannacitto sumano, paccekamunimuttamaṃ;</p>

<p rend="gathalast">Ubhohatthehi paggayha, pūjayiṃ aparājitaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Pañcasaṭṭhimhito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0451" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekacampakapupphiyo thero imā gāthāyo abhāsitthāti.</p>

<p rend="centre">Ekacampakapupphiyattherassāpadānaṃ aṭṭhamaṃ.</p>

<p rend="subhead">9. Timirapupphiyattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Candabhāgānadītīre, anusotaṃ vajāmahaṃ;</p>

<p rend="gathalast">Addasaṃ virajaṃ buddhaṃ, sālarājaṃva phullitaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Pasannacitto <pb ed="P" n="1.0289" /> sumano, paccekamunimuttamaṃ;</p>

<p rend="gathalast">Gahetvā timiraṃ pupphaṃ, matthake okiriṃ ahaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0334" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā timirapupphiyo thero imā gāthāyo abhāsitthāti.</p>

<p rend="centre">Timirapupphiyattherassāpadānaṃ navamaṃ.</p>

<p rend="subhead">10. Saḷalapupphiyattheraapadānaṃ</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="T" n="1.0452" />, ahosiṃ kinnaro tadā;</p>

<p rend="gathalast">Tatthaddasaṃ devadevaṃ, caṅkamantaṃ narāsabhaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Ocinitvāna <pb ed="V" n="1.0316" /> saḷalaṃ, pupphaṃ buddhassadāsahaṃ;</p>

<p rend="gathalast">Upasiṅghi mahāvīro, saḷalaṃ devagandhikaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Paṭiggahetvā sambuddho, vipassī lokanāyako;</p>

<p rend="gathalast">Upasiṅghi mahāvīro, pekkhamānassa me sato.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Pasannacitto sumano, vanditvā dvipaduttamaṃ;</p>

<p rend="gathalast">Añjaliṃ paggahetvāna, puna pabbatamāruhiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā saḷalapupphiyo thero imā gāthāyo abhāsitthāti.</p>

<p rend="centre">Saḷalapupphiyattherassāpadānaṃ dasamaṃ.</p>

<p rend="centre">Mandāravapupphiyavaggo sattatiṃsatimo.</p>

<p rend="bodytext">Tassuddānaṃ –</p>

<p rend="gatha1">Mandāravañca kakkāru, bhisakesarapupphiyo;</p>

<p rend="gatha2">Aṅkolako <pb ed="T" n="1.0453" /> kadambī ca, uddālī ekacampako;</p>

<p rend="gathalast">Timiraṃ saḷalañceva, gāthā tālīsameva ca.</p>
</body>
<back></back>
</text>
</TEI.2>