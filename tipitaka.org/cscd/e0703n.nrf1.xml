<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dutiyapariccheda</p>

<p rend="subhead">Mahāsammatavaṃsa</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahāsammata <pb ed="M" n="0.0008" /> rājassa, vaṃsajo hi mahāmuni;</p>

<p rend="gathalast">Kappassādimhi rājā’si, mahāsammatanāmako.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Rojo ca vararojo ca, tathā kalyāṇakā duve;</p>

<p rend="gathalast">Uposatho ca mandhātā, carako’pacarā duve.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Cetīyo mucalo ceva, mahāmūcalanāmako;</p>

<p rend="gathalast">Mucalindo sāgaro ceva, sāgaro deva vanāmako.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Bharato bhagīratho ceva, ruci ca suruci pica;</p>

<p rend="gathalast">Patāpo mahāpatāpo, panādā ca tathā duve.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sudassano ca neru ca, tathā eva duve duve;</p>

<p rend="gathalast">Pacchimā cā’ti rājāno, tassa puttapaputtakā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Asaṃkhiyāyukā ete, aṭṭhavīsati bhūmipā;</p>

<p rend="gathalast">Kusāvatiṃ rājagahaṃ, mithilañcāpi āvasuṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tato satañca rājano, chappaññāsa ca saṭṭhi ca;</p>

<p rend="gathalast">Caturāsīti sahassāni, chattiṃsā ca tato pare.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Dvattiṃsa aṭṭhavīsā ca, dvāvīsati tato pare;</p>

<p rend="gathalast">Aṭṭhārasa sattarasa, pañcadasa catuddasa.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Nava satta dvādasa ca, pañcavīsa tatopare;</p>

<p rend="gathalast">Pañcavīsaṃ dvādasa ca, dvādasañca navā pica.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Caturāsītisahassāni, makhādevādikāpi ca;</p>

<p rend="gathalast">Caturāsītisahassāni, kaḷārājanakādayo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Soḷasa yāva okkātaṃ, paputtā rāsito ime;</p>

<p rend="gathalast">Visuṃ visuṃ pure rajjaṃ, kamato anusāsisuṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Okkāmukho jeṭṭhaputto, okkākasā’si bhūpati;</p>

<p rend="gathalast">Nipuro candīmā candaṃ-mukho ca sivi sañjayo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Vessantara <pb ed="M" n="0.0009" /> mahārājā, jālī ca sīhavāhano;</p>

<p rend="gathalast">Sīhassaro ca iccete, tassa putta pa puttakā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Dveasīti sahassāni, sīhassarassa rājino;</p>

<p rend="gathalast">Putta pa putta rājāno, jayaseno tadantimo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Ete kapilavatthusmiṃ, sakyarājāti vissutā;</p>

<p rend="gathalast">Sīhahanu mahārājā, jayasenassa atrajo.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Jayasenassa dhītā ca, nāmenā’si yasodharā;</p>

<p rend="gathalast">Devadaye devadaha-sakko nāmā’si bhūpati.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Añjano cā’tha kaccānā, āsuṃ tassa sutā duve;</p>

<p rend="gathalast">Mahesīcā’si kaccānā, rañño sīhahanussa sā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Āsī añjanasakkassa, mahesī sā yasodharā;</p>

<p rend="gathalast">Añjanassa duve dhītā, māyā cātha pajāpati.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Puttā duve daṇḍapāṇī, suppabuddho ca sākiyo;</p>

<p rend="gathalast">Pañca puttā duve dhītā, āsuṃ sīhahanussare.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Suddhodano dhotodano, sakkasukkamitodano;</p>

<p rend="gathalast">Amitā pamitācā’ti, ime pañca imā duve.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Suppabuddhassa sakkassa, mahesī amitā ahu;</p>

<p rend="gathalast">Tassā’suṃ bhaddakaccānā, devadatto duve sutā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Māyā mahāpajāpati ceva, suddhodana mahesīyo;</p>

<p rend="gathalast">Suddhodana mahārañño, putto māyāya so jino.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Mahā sammatavaṃsamhi, asambhinne mahāmuni;</p>

<p rend="gathalast">Evaṃ pavatte sañjāto, sabba khatthiya muddhani.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Siddhatthassa kumārassa, bodhisattassa sā ahu;</p>

<p rend="gathalast">Mahesī bhaddakaccānā, putto tassā’si rāhulo.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Bimbisāro ca siddhattha-kumāro ca sahāyakā;</p>

<p rend="gathalast">Ubhinnaṃ pitaro cāpi, sahāyāeva te ahuṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Bodhisatto bimbisārā, pañcavassādhiko ahu;</p>

<p rend="gathalast">Ekūnatiṃso vayasā, bodhisatto’bhinikkhami.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Padahitvāna <pb ed="M" n="0.0010" /> chabbassaṃ, bodhiṃ patvā kamena ca;</p>

<p rend="gathalast">Pañcatiṃso tha vayasā, bimbisāramupāgami.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Bimbisāro pannarasa-vasso’tha pītaraṃ sayaṃ;</p>

<p rend="gathalast">Abhisitto mahāpañño, patto rajjassa tassa tu.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Patte soḷasame vasse, satthā dhammamadesayi;</p>

<p rend="gathalast">Dvāpaññāseva vassāni, rajjaṃ kāresi so pana.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Rajje samā pannarasa, pubbe jinasamāgamā;</p>

<p rend="gathalast">Sattatiṃsa samā tassa, dharamāne tathāgate.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Bimbisārasuto’jāta-sattutaṃ ghātīyā’mati;</p>

<p rend="gathalast">Rajjaṃ dvattiṃsavassāni, mahāmittaddukārayī.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Ajātasattuno vasse, aṭṭhame muni nibbuto;</p>

<p rend="gathalast">Pacchā so kārayī rajjaṃ, vassāni catuvīsati.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Tathāgato sakalalokaggataṃ gato;</p>

<p rend="gatha2">Aniccatāva samavaso upāgato;</p>

<p rend="gatha3">Iti’dha yo bhayajananiṃ aniccataṃ,</p>

<p rend="gathalast">Avekkhate sa bhavati dukkhapāragūti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Mahāsammatavaṃso nāma</p>

<p rend="centre">Dutiyo paricchedo.</p>
</body>
<back></back>
</text>
</TEI.2>