<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sedamocanagāthā</p>

<p rend="subhead">1. Avippavāsapañhā</p>

<p rend="hangnum" n="479"><hi rend="paranum">479</hi><hi rend="dot">.</hi></p>

<p rend="gatha1"> Asaṃvāso <pb ed="T" n="0.0528" /><pb ed="P" n="5.0216" /><pb ed="M" n="0.0373" /><pb ed="V" n="0.0397" /> bhikkhūhi ca bhikkhunīhi ca;</p>

<p rend="gatha2">Sambhogo ekacco tahiṃ na labbhati;</p>

<p rend="gatha3">Avippavāsena anāpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Avissajjiyaṃ avebhaṅgiyaṃ;</p>

<p rend="gatha2">Pañca vuttā mahesinā;</p>

<p rend="gatha3">Vissajjantassa paribhuñjantassa anāpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Dasa puggale na vadāmi, ekādasa vivajjiya;</p>

<p rend="gathalast">Vuḍḍhaṃ vandantassa āpatti, pañhā mesā kusalehi cintitā.</p>

<p rend="gatha1">Na ukkhittako na ca pana pārivāsiko;</p>

<p rend="gatha2">Na saṅghabhinno na ca pana pakkhasaṅkanto;</p>

<p rend="gatha3">Samānasaṃvāsakabhūmiyā ṭhito;</p>

<p rend="gatha2">Kathaṃ nu sikkhāya asādhāraṇo siyā;</p>

<p rend="gathalast">Pañhā mesā kusalehi cintitā.</p>

<p rend="gatha1">Upeti <pb ed="V" n="0.0398" /> dhammaṃ paripucchamāno, kusalaṃ atthūpasañhitaṃ;</p>

<p rend="gatha3">Na <pb ed="T" n="0.0529" /> jīvati na mato na nibbuto, taṃ puggalaṃ katamaṃ vadanti buddhā;</p>

<p rend="gathalast">Pañhā mesā kusalehi cintitā.</p>

<p rend="gatha1">Ubbhakkhake na vadāmi, adho nābhiṃ vivajjiya;</p>

<p rend="gatha3">Methunadhammapaccayā, kathaṃ pārājiko siyā;</p>

<p rend="gathalast">Pañhā mesā kusalehi cintitā.</p>

<p rend="gatha1">Bhikkhu saññācikāya kuṭiṃ karoti;</p>

<p rend="gatha2">Adesitavatthukaṃ pamāṇātikkantaṃ;</p>

<p rend="gatha3">Sārambhaṃ aparikkamanaṃ anāpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Bhikkhu <pb ed="M" n="0.0374" /> saññācikāya kuṭiṃ karoti;</p>

<p rend="gatha2">Desitavatthukaṃ pamāṇikaṃ;</p>

<p rend="gatha3">Anārambhaṃ saparikkamanaṃ āpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Na kāyikaṃ kiñci payogamācare;</p>

<p rend="gatha2">Na cāpi vācāya pare bhaṇeyya;</p>

<p rend="gatha3">Āpajjeyya garukaṃ chejjavatthuṃ;</p>

<p rend="gathalast">Pañhā mesā kusalehi cintitā.</p>

<p rend="gatha1">Na kāyikaṃ vācasikañca kiñci;</p>

<p rend="gatha2">Manasāpi santo na kareyya pāpaṃ;</p>

<p rend="gatha3">So <pb ed="T" n="0.0530" /> nāsito kinti sunāsito bhave;</p>

<p rend="gathalast">Pañhā mesā kusalehi cintitā.</p>

<p rend="gatha1">Anālapanto manujena kenaci;</p>

<p rend="gatha2">Vācāgiraṃ no ca pare bhaṇeyya;</p>

<p rend="gatha3">Āpajjeyya <pb ed="P" n="5.0217" /><pb ed="V" n="0.0399" /> vācasikaṃ na kāyikaṃ;</p>

<p rend="gathalast">Pañhā mesā kusalehi cintitā.</p>

<p rend="gatha1">Sikkhāpadā buddhavarena vaṇṇitā;</p>

<p rend="gatha2">Saṅghādisesā caturo bhaveyyuṃ;</p>

<p rend="gatha3">Āpajjeyya ekapayogena sabbe;</p>

<p rend="gathalast">Pañhā mesā kusalehi cintitā.</p>

<p rend="gatha1">Ubho ekato upasampannā;</p>

<p rend="gatha2">Ubhinnaṃ hatthato cīvaraṃ paṭiggaṇheyya;</p>

<p rend="gatha3">Siyā āpattiyo nānā;</p>

<p rend="gathalast">Pañhā mesā kusalehi cintitā.</p>

<p rend="gatha1">Caturo janā saṃvidhāya;</p>

<p rend="gatha2">Garubhaṇḍaṃ avāharuṃ;</p>

<p rend="gatha3">Tayo pārājikā eko na pārājiko;</p>

<p rend="gathalast">Pañhā <pb ed="T" n="0.0531" /> mesā kusalehi cintitā.</p>

<p rend="subhead">2. Pārājikādipañhā</p>

<p rend="hangnum" n="480"><hi rend="paranum">480</hi><hi rend="dot">.</hi></p>

<p rend="gatha1"> Itthī <pb ed="M" n="0.0375" /> ca abbhantare siyā,</p>

<p rend="gatha2">Bhikkhu ca bahiddhā siyā;</p>

<p rend="gatha3">Chiddaṃ tasmiṃ ghare natthi;</p>

<p rend="gatha2">Methunadhammapaccayā;</p>

<p rend="gatha1">Kathaṃ pārājiko siyā;</p>

<p rend="gathalast">Pañhā mesā kusalehi cintitā.</p>

<p rend="gatha1">Telaṃ madhuṃ phāṇitañcāpi sappiṃ;</p>

<p rend="gatha2">Sāmaṃ gahetvāna nikkhipeyya;</p>

<p rend="gatha3">Avītivatte <pb ed="V" n="0.0400" /> sattāhe;</p>

<p rend="gatha2">Sati paccaye paribhuñjantassa āpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Nissaggiyena āpatti;</p>

<p rend="gatha2">Suddhakena pācittiyaṃ;</p>

<p rend="gatha3">Āpajjantassa ekato;</p>

<p rend="gathalast">Pañhā mesā kusalehi cintitā.</p>

<p rend="gatha1">Bhikkhū siyā vīsatiyā samāgatā;</p>

<p rend="gatha2">Kammaṃ kareyyuṃ samaggasaññino;</p>

<p rend="gatha3">Bhikkhu siyā dvādasayojane ṭhito;</p>

<p rend="gatha2">Kammañca taṃ kuppeyya vaggapaccayā;</p>

<p rend="gathalast">Pañhā <pb ed="T" n="0.0532" /> mesā kusalehi cintitā.</p>

<p rend="gatha1">Padavītihāramattena vācāya bhaṇitena ca;</p>

<p rend="gatha2">Sabbāni garukāni sappaṭikammāni;</p>

<p rend="gatha3">Catusaṭṭhi āpattiyo āpajjeyya ekato;</p>

<p rend="gathalast">Pañhā mesā kusalehi cintitā.</p>

<p rend="gatha1">Nivattho antaravāsakena;</p>

<p rend="gatha2">Diguṇaṃ saṅghāṭiṃ pāruto;</p>

<p rend="gatha3">Sabbāni tāni nissaggiyāni honti;</p>

<p rend="gathalast">Pañhā mesā kusalehi cintitā.</p>

<p rend="gatha1">Na <pb ed="M" n="0.0376" /> cāpi ñatti na ca pana kammavācā;</p>

<p rend="gatha2">Na cehi bhikkhūti jino avoca;</p>

<p rend="gatha3">Saraṇagamanampi na tassa atthi;</p>

<p rend="gatha2">Upasampadā cassa akuppā;</p>

<p rend="gathalast">Pañhā mesā kusalehi cintitā.</p>

<p rend="gatha1">Itthiṃ <pb ed="V" n="0.0401" /> hane na mātaraṃ, purisañca na pitaraṃ hane;</p>

<p rend="gatha2">Haneyya anariyaṃ mando, tena cānantaraṃ phuse;</p>

<p rend="gathalast">Pañhā mesā kusalehi cintitā.</p>

<p rend="gatha1">Itthiṃ hane ca mātaraṃ, purisañca pitaraṃ hane;</p>

<p rend="gatha2">Mātaraṃ pitaraṃ hantvā, na tenānantaraṃ phuse;</p>

<p rend="gathalast">Pañhā mesā kusalehi cintitā.</p>

<p rend="gatha1">Acodayitvā <pb ed="P" n="5.0218" /> assārayitvā;</p>

<p rend="gatha2">Asammukhībhūtassa kareyya kammaṃ;</p>

<p rend="gatha3">Katañca kammaṃ sukataṃ bhaveyya;</p>

<p rend="gatha2">Kārako <pb ed="T" n="0.0533" /> ca saṅgho anāpattiko siyā;</p>

<p rend="gathalast">Pañhā mesā kusalehi cintitā.</p>

<p rend="gatha1">Codayitvā sārayitvā;</p>

<p rend="gatha2">Sammukhībhūtassa kareyya kammaṃ;</p>

<p rend="gatha3">Katañca kammaṃ akataṃ bhaveyya;</p>

<p rend="gatha2">Kārako ca saṅgho sāpattiko siyā;</p>

<p rend="gathalast">Pañhā mesā kusalehi cintitā.</p>

<p rend="gatha1">Chindantassa āpatti, chindantassa anāpatti;</p>

<p rend="gatha2">Chādentassa āpatti, chādentassa anāpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Saccaṃ bhaṇanto garukaṃ, musā ca lahu bhāsato;</p>

<p rend="gatha2">Musā bhaṇanto garukaṃ, saccañca lahu bhāsato;</p>

<p rend="gathalast">Pañhā mesā kusalehi cintitā.</p>

<p rend="subhead">3. Pācittiyādipañhā</p>

<p rend="hangnum" n="481"><hi rend="paranum">481</hi><hi rend="dot">.</hi></p>

<p rend="gatha1"> Adhiṭṭhitaṃ <pb ed="M" n="0.0377" /><pb ed="V" n="0.0402" /> rajanāya rattaṃ;</p>

<p rend="gatha2">Kappakatampi santaṃ;</p>

<p rend="gatha3">Paribhuñjantassa āpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Atthaṅgate sūriye bhikkhu maṃsāni khādati;</p>

<p rend="gatha2">Na ummattako na ca pana khittacitto;</p>

<p rend="gatha3">Na cāpi so vedanāṭṭo bhaveyya;</p>

<p rend="gatha2">Na cassa hoti āpatti;</p>

<p rend="gatha3">So ca dhammo sugatena desito;</p>

<p rend="gathalast">Pañhā mesā kusalehi cintitā.</p>

<p rend="gatha1">Na rattacitto na ca pana theyyacitto;</p>

<p rend="gatha2">Na cāpi so paraṃ maraṇāya cetayi;</p>

<p rend="gatha3">Salākaṃ <pb ed="T" n="0.0534" /> dentassa hoti chejjaṃ;</p>

<p rend="gatha2">Paṭiggaṇhantassa thullaccayaṃ;</p>

<p rend="gathalast">Pañhā mesā kusalehi cintitā.</p>

<p rend="gatha1">Na cāpi āraññakaṃ sāsaṅkasammataṃ;</p>

<p rend="gatha2">Na cāpi saṅghena sammuti dinnā;</p>

<p rend="gatha3">Na cassa kathinaṃ atthataṃ tattheva;</p>

<p rend="gatha2">Cīvaraṃ nikkhipitvā gaccheyya aḍḍhayojanaṃ;</p>

<p rend="gatha3">Tattheva aruṇaṃ uggacchantassa anāpatti;</p>

<p rend="gathalast">Pañhā mesā kusalehi cintitā.</p>

<p rend="gatha1">Kāyikāni na vācasikāni;</p>

<p rend="gatha2">Sabbāni nānāvatthukāni;</p>

<p rend="gatha3">Apubbaṃ <pb ed="V" n="0.0403" /> acarimaṃ āpajjeyya ekato;</p>

<p rend="gathalast">Pañhā mesā kusalehi cintitā.</p>

<p rend="gatha1">Vācasikāni na kāyikāni;</p>

<p rend="gatha2">Sabbāni nānāvatthukāni;</p>

<p rend="gatha3">Apubbaṃ acarimaṃ āpajjeyya ekato;</p>

<p rend="gathalast">Pañhā mesā kusalehi cintitā.</p>

<p rend="gatha1">Tissitthiyo <pb ed="M" n="0.0378" /> methunaṃ taṃ na seve;</p>

<p rend="gatha2">Tayo purise tayo anariyapaṇḍake;</p>

<p rend="gatha3">Na cācare methunaṃ byañjanasmiṃ;</p>

<p rend="gatha2">Chejjaṃ <pb ed="T" n="0.0535" /> siyā methunadhammapaccayā;</p>

<p rend="gathalast">Pañhā mesā kusalehi cintitā.</p>

<p rend="gatha1">Mātaraṃ cīvaraṃ yāce, no ca saṅghe <note>no saṃghassa (ka.), no ca saṃghassa (syā.), no ce saṃghassa (sī.)</note> pariṇataṃ;</p>

<p rend="gatha2">Kenassa hoti āpatti, anāpatti ca ñātake;</p>

<p rend="gathalast">Pañhā mesā kusalehi cintitā.</p>

<p rend="gatha1">Kuddho <pb ed="P" n="5.0219" /> ārādhako hoti, kuddho hoti garahiyo;</p>

<p rend="gatha2">Atha ko nāma so dhammo, yena kuddho pasaṃsiyo;</p>

<p rend="gathalast">Pañhā mesā kusalehi cintitā.</p>

<p rend="gatha1">Tuṭṭho ārādhako hoti, tuṭṭho hoti garahiyo;</p>

<p rend="gatha2">Atha ko nāma so dhammo, yena tuṭṭho garahiyo;</p>

<p rend="gathalast">Pañhā mesā kusalehi cintitā.</p>

<p rend="gatha1">Saṅghādisesaṃ thullaccayaṃ;</p>

<p rend="gatha2">Pācittiyaṃ pāṭidesanīyaṃ;</p>

<p rend="gatha3">Dukkaṭaṃ āpajjeyya ekato;</p>

<p rend="gathalast">Pañhā mesā kusalehi cintitā.</p>

<p rend="gatha1">Ubho <pb ed="V" n="0.0404" /> paripuṇṇavīsativassā;</p>

<p rend="gatha2">Ubhinnaṃ ekupajjhāyo;</p>

<p rend="gatha3">Ekācariyo ekā kammavācā;</p>

<p rend="gatha2">Eko upasampanno eko anupasampanno;</p>

<p rend="gathalast">Pañhā mesā kusalehi cintitā.</p>

<p rend="gatha1">Akappakataṃ nāpi rajanāya rattaṃ;</p>

<p rend="gatha2">Tena <pb ed="T" n="0.0536" /> nivattho yena kāmaṃ vajeyya;</p>

<p rend="gatha3">Na cassa hoti āpatti;</p>

<p rend="gatha2">So ca dhammo sugatena desito;</p>

<p rend="gathalast">Pañhā mesā kusalehi cintitā.</p>

<p rend="gatha1">Na <pb ed="M" n="0.0379" /> deti na paṭiggaṇhāti, paṭiggaho tena na vijjati;</p>

<p rend="gatha2">Āpajjati garukaṃ na lahukaṃ, tañca paribhogapaccayā;</p>

<p rend="gathalast">Pañhā mesā kusalehi cintitā.</p>

<p rend="gatha1">Na deti na paṭiggaṇhāti, paṭiggaho tena na vijjati;</p>

<p rend="gatha2">Āpajjati lahukaṃ na garukaṃ, tañca paribhogapaccayā;</p>

<p rend="gathalast">Pañhā mesā kusalehi cintitā.</p>

<p rend="gatha1">Āpajjati garukaṃ sāvasesaṃ;</p>

<p rend="gatha2">Chādeti anādariyaṃ paṭicca;</p>

<p rend="gatha3">Na bhikkhunī no ca phuseyya vajjaṃ;</p>

<p rend="gathalast">Pañhā mesā kusalehi cintitā.</p>

<p rend="centre">Sedamocanagāthā niṭṭhitā.</p>

<p rend="centre">Tassuddānaṃ –</p>

<p rend="gatha1">Asaṃvāso <pb ed="T" n="0.0537" /> avissajji, dasa ca anukkhittako;</p>

<p rend="gathalast">Upeti dhammaṃ ubbhakkhakaṃ, tato saññācikā ca dve.</p>

<p rend="gatha1">Na <pb ed="V" n="0.0405" /> kāyikañca garukaṃ, na kāyikaṃ na vācasikaṃ <note>na kāyikaṃ sunāsitaṃ (syā.)</note>;</p>

<p rend="gathalast">Anālapanto sikkhā ca, ubho ca caturo janā.</p>

<p rend="gatha1">Itthī telañca nissaggi, bhikkhu ca padavītiyo;</p>

<p rend="gathalast">Nivattho ca na ca ñatti, na mātaraṃ pitaraṃ hane.</p>

<p rend="gatha1">Acodayitvā codayitvā, chindantaṃ saccameva ca;</p>

<p rend="gathalast">Adhiṭṭhitañcatthaṅgate, na rattaṃ na cāraññakaṃ.</p>

<p rend="gatha1">Kāyikā vācasikā ca, tissitthī cāpi mātaraṃ;</p>

<p rend="gathalast">Kuddho ārādhako tuṭṭho, saṅghādisesā ca ubho.</p>

<p rend="gatha1">Akappakataṃ na deti, na detāpajjatī garuṃ;</p>

<p rend="gathalast">Sedamocanikā gāthā, pañhā viññūhi vibhāvitāti <note>viññūvibhāvitā (sī. syā.)</note>.</p>
</body>
<back></back>
</text>
</TEI.2>