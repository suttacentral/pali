<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sattarasama pariccheda</p>

<p rend="subhead">Dhātuāgamano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Vutthavasso pavāretvā, kattikapuṇṇamāsiyaṃ;</p>

<p rend="gathalast">Avoce’daṃ mahārājaṃ, mahāthero mahāmati.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Ciradiṭṭho hi sambuddho, satthā no manujādhipa;</p>

<p rend="gathalast">Anāthavāsaṃ avasimha, natthi no pūjiyaṃ idha.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Bhāsittha nanu bhanteme, sambuddho nibbuto’’ iti;</p>

<p rend="gathalast">Āha dhātūsu diṭṭhesu, diṭṭho hoti jino’’ iti.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vidito <pb ed="M" n="0.0099" /> vo adhippāyo, thūpassa kāraṇe mayā;</p>

<p rend="gathalast">Kāressāmi ahaṃ thūpaṃ, tumhe jānātha dhātuyo.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mantehi sumanenāti, thero rājānamabravi;</p>

<p rend="gathalast">Rājā’ha sāmaṇeraṃ taṃ, kuto lacchāma dhātuyo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Vibhūsayitvā nagaraṃ, maggañca manujādhipa;</p>

<p rend="gathalast">Uposathī sapariso, hatthiṃ āruyha maṅgalaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Setacchattaṃ dhārayanto, tālāvacarasaṃhito;</p>

<p rend="gathalast">Mahānāgavanuyyānaṃ, sāyanhasamaye vaja.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Dhātubhedaññuno rāja, dhātuyo tattha lacchasi;</p>

<p rend="gathalast">Icchāha sāmaṇero so, sumano taṃ sumānasaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Thero’tha rājakulato, gantvā cetiyapabbataṃ;</p>

<p rend="gathalast">Āmantiya sāmaṇeraṃ, sumanaṃ sumano gatiṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ehi tvaṃ bhadra sumana, gantvā pupphapuraṃ varaṃ;</p>

<p rend="gathalast">Ayyakaṃ te mahārājaṃ, evaṃ no vacanaṃ vada.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sahāyo te mahārāja, mahārājā maruppiyo;</p>

<p rend="gathalast">Pasanno buddhasamaye, thūpaṃ kāretumicchati.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Munino dhātuyo dehi, pattaṃ bhuttañca satthunā;</p>

<p rend="gathalast">Sarīradhātuyo santi, bahavo hi tavantike.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Pattapūrā gahetvā tā, gantvā devapuraṃ varaṃ;</p>

<p rend="gathalast">Sakkaṃ devānamindaṃ taṃ, evaṃ no vacanaṃ vada.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tilokadakkhiṇeyyassa, dāṭhādhātu ca dakkhiṇā;</p>

<p rend="gathalast">Tavantikamhi devinda, dakkhiṇakkhakadhātu ca.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Dāṭhaṃ tvameva pūjehi, akkhakaṃ dehi satthuno;</p>

<p rend="gathalast">Laṃkādīpassa kiccesu, māpamajja surādhipa.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Evaṃ bhante’’ti vatvā so, sāmaṇero mahiddhiko;</p>

<p rend="gathalast">Taṅkhaṇaṃyeva agamā, dhammāsokassa santikaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Sālamūlamhi ṭhapitaṃ, mahābodhiṃ tahiṃ sutaṃ;</p>

<p rend="gathalast">Kattikacchaṇapūjāhi, pūjiyaṃ tañca addasa.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Therassa <pb ed="M" n="0.0100" /> vacanaṃ vatvā, rājato laddhadhātuyo;</p>

<p rend="gathalast">Pattapūraṃ gahetvāna, himavantamupāgami.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Himavante ṭhapetvāna, sadhātuṃ pattamuttamaṃ;</p>

<p rend="gathalast">Devindasantikaṃ gantvā, therassa vacanaṃ bhaṇi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Cūḷāmaṇi cetiyamhā, gahetvā dakkhiṇakkhakaṃ;</p>

<p rend="gathalast">Sāmaṇerassa pādāsi, sakko devānamissaro.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Taṃ dhātuṃ dhātupattañca, ādāya sumano tato;</p>

<p rend="gathalast">Āgamma cetiyagiriṃ, therassa’dāsi taṃ yati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Mahānāgavanuyyānaṃ, vuttenā vidhinā’gamā;</p>

<p rend="gathalast">Sāyanhāsamaye rājā, rājasenā purakkhato.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Ṭhapesi dhātuyo sabbā, thero tattheva pabbate;</p>

<p rend="gathalast">Missakaṃ pabbataṃ tasmā, āhu cetiya pabbataṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Ṭhapetvā dhātupattaṃ taṃ, thero cetiyapabbate;</p>

<p rend="gathalast">Gahetvā akkhakaṃ dhātuṃ, saṅketaṃ sagaṇo’gamā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sacāyaṃ munino dhātu, chattaṃ namatu me sayaṃ;</p>

<p rend="gathalast">Jaṇṇukehi karīdhātu, dhātucaṅkoṭako ayaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sirasmiṃ me patiṭṭhātu, āgamma saha dhātuko;</p>

<p rend="gathalast">Iti rājā vicintesi, cintitaṃ taṃ tathā ahu.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Amatenā’bhisittova, ahu haṭṭho’ti bhūpati;</p>

<p rend="gathalast">Sīsato taṃ gahetvāna, hatthikkhandhe ṭhapesitaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Haṭṭho hattī kuñcanādaṃ, akā kampittha medinī;</p>

<p rend="gathalast">Tato nāgo nivattitvā, sathera balavāhano.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Puratthimena dvārena, pavisitvā puraṃ subhaṃ;</p>

<p rend="gathalast">Dakkhiṇena ca dvārena, nikkhamitvā tato puna.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Thūpārāme cetiyassa, ṭhānato pacchato kataṃ;</p>

<p rend="gathalast">Pamojavatthuṃ gantvāna, bodhiṭhāne nivattiya.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Puratthāvadano aṭhā, thūpaṭhānaṃ tadā hitaṃ;</p>

<p rend="gathalast">Kadambapupphaādāri-vallīhi citakaṃ ahu.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Manussadevo <pb ed="M" n="0.0101" /> devehi, taṃ ṭhānaṃ rakkhitaṃ suciṃ;</p>

<p rend="gathalast">Sodhāpetvā bhūsayitvā, taṅkhaṇaṃyeva sādhukaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Dhātuṃ oropanatthāya, ārabhī hatthikkhandhato;</p>

<p rend="gathalast">Nāgo na icchitaṃ rājā, theraṃ pucchittha taṃ manaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Attano khandhasamake, ṭhāne ṭhapanamicchati;</p>

<p rend="gathalast">Dhātuoropanaṃ tena, na iṭṭhamī’ti so bravi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Āṇāpetvā khaṇaṃyeva,</p>

<p rend="gatha2">Sukkhāto’bhayavāpito;</p>

<p rend="gatha3">Sukkhakaddama khaṇḍehi,</p>

<p rend="gathalast">Citā petvāna taṃ samaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Alaṅkaritvāna bahudhā, rājā taṃ ṭhānamuttamaṃ;</p>

<p rend="gathalast">Oropetvā hatthikkhandhā, dhātuṃ tattha ṭhapesitaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Dhātārakkhaṃ saṃvidhāya, ṭhapetvā tattha hatthinaṃ;</p>

<p rend="gathalast">Dhātuthūpassa karaṇe, rājā turitamānaso.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Bahū manusse yojetvā, itthikākaraṇe lahuṃ;</p>

<p rend="gathalast">Dhātukiccaṃ vicintento, sāmacco pāvisī puraṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Mahāmahindatthero tu, mahā meghavanaṃ subhaṃ;</p>

<p rend="gathalast">Sagaṇo abhigantvāna, tattha vāsamakappayi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Rattiṃ nāgo’nupariyāti, taṃ ṭhānaṃ so sadhātu kaṃ;</p>

<p rend="gathalast">Bodhiṭhānamhi sālāya, divāṭhāti sadhātuko.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Vatthussa tasso’parito, thūpaṃ theramatānu go;</p>

<p rend="gathalast">Jaṅghāmattaṃ citāpetvā, katipāhena bhūpati.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Tattha dhātupatiṭṭhānaṃ, ghosāpetvā upāgami;</p>

<p rend="gathalast">Tato tato samanto ca, samāgami mahājano.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Tasmiṃ samāgame dhātu, hatthikkhandhā nagāggatā;</p>

<p rend="gathalast">Sattatālappamāṇamhi, dissanti nabhasiṭṭhitā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Vimhāpayanti janataṃ, yamakaṃ pāṭihāriyaṃ;</p>

<p rend="gathalast">Kaṇṇambamūle buddho’va, akari lomahaṃsanaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Tato <pb ed="M" n="0.0102" /> nikkhantajālāhi, jaladhārāhi cā’sakiṃ;</p>

<p rend="gathalast">Ayaṃ obhāsitā’sittā, sabbālaṃkāmahī mahu.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Parinibbānamañcamhi, nipannena jinena hi;</p>

<p rend="gathalast">Kataṃ mahāadhiṭṭhāna-pañcakaṃ pañcacakkhunā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Gayhamānā mahābodhi sākhāsokena dakkhiṇā;</p>

<p rend="gathalast">Chijjitvāna sayaṃyeva, patiṭṭhātu kaṭāhake.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Patiṭṭhahitvā sā sākhā, chabbaṇṇarasmiyo subhā;</p>

<p rend="gathalast">Rañjayantī disā sabbā, phalapattehi muccatu.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Sasuvaṇṇakaṭāhā sā, uggantvāna manoramā;</p>

<p rend="gathalast">Adissamānā sattāhaṃ, himagabbhamhi tiṭṭhatu.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Thūpārāme patiṭṭhantaṃ, mama dakkhiṇaakkhakaṃ;</p>

<p rend="gathalast">Karotu nabhamuggantvā, yamayaṃ pāṭihāriyaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Laṅkā laṅkārabhūtamhi, hemamālikacetiye;</p>

<p rend="gathalast">Patiṭṭhahantiyo dhātu, doṇamattā pamāṇato.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Buddhavesadharā hutvā, uggantvā nabhasiṭṭhitā;</p>

<p rend="gathalast">Patiṭṭhaṃ tu karitvāna, yamakaṃ pāṭihāriyaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Adhiṭṭhānāni pañce’va, adhiṭṭhāsi tathāgato;</p>

<p rend="gathalast">Akāsi tasmā sā dhātu, tadā taṃ pāṭihāriyaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Ākāsā otaritvā sā, aṭṭhābhūpassa muddhani;</p>

<p rend="gathalast">Atīvahaṭṭho taṃ rājā, patiṭṭhāpesi cetiye.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Patiṭṭhitāya tassā ca, dhātuyā cetiye tadā;</p>

<p rend="gathalast">Ahu mahābhūmicālo, abbhuto lomahaṃsano.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Evaṃ acintiyā buddhā, buddhadhammā acintiyā;</p>

<p rend="gathalast">Acintiye pasannānaṃ, vipāko hoti acintiyo.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Taṃ pāṭihāriyaṃ disvā, pasīdiṃsu jane janā;</p>

<p rend="gathalast">Mattābhayo rājaputto, kaniṭṭho rājino pana.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Munissare pasīditvā, yācitvāna narissaraṃ;</p>

<p rend="gathalast">Purisānaṃ sahassena, saha pabbajisāsane.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Cetārigāmato <pb ed="M" n="0.0103" /> cāpi, dvāramaṇḍalatopi ca;</p>

<p rend="gathalast">Vihīrabījato cāpi, tathā gallakapiṭṭhito.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Tatho’patissagāmā ca, pañca pañca satāni ca;</p>

<p rend="gathalast">Pabbajuṃ dārakā haṭṭhā, jātasaddhā tathāgate.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Evaṃ purā bāhirā ca, sabbe pabbajitā tadā;</p>

<p rend="gathalast">Tiṃsa bhikkhusahassāni, ahesuṃ jinasāsane.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Thūpārāme thūpavaraṃ, niṭṭhāpetvā mahīpati;</p>

<p rend="gathalast">Ratanādīhi’nekehi, sadā pūjamakārayi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Rājorodhā khattiyā ca, amaccā nāgarā tathā;</p>

<p rend="gathalast">Sabbe janapadā ceva, pujā’kaṃsu visuṃ visuṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Thūpapubbaṅgamaṃ rājā, vihāraṃ tattha kārayi;</p>

<p rend="gathalast">Thūpārāmoti tene’sa, vihāro vissuto ahu.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Sakadhātusarīrakena ce’vaṃ,</p>

<p rend="gatha2">Parinibbānagatopi lokanātho;</p>

<p rend="gatha3">Janakāyahitaṃ sukhañca sammā,</p>

<p rend="gathalast">Bahudhā’kāsi ṭhite jine kathāvakāti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dhātuagamano nāma</p>

<p rend="centre">Sattarasamo paricchedo.</p>
</body>
<back></back>
</text>
</TEI.2>