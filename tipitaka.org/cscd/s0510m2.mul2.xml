<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">45. Vibhītakavaggo</p>

<p rend="subhead">1. Vibhītakamiñjiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Kakusandho <pb ed="T" n="2.0056" /><pb ed="M" n="2.0024" /><pb ed="V" n="2.0024" /> mahāvīro, sabbadhammāna pāragū;</p>

<p rend="gathalast">Gaṇamhā vūpakaṭṭho so, agamāsi vanantaraṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Bījamiñjaṃ gahetvāna, latāya āvuṇiṃ ahaṃ;</p>

<p rend="gathalast">Bhagavā tamhi samaye, jhāyate pabbatantare.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Disvānahaṃ devadevaṃ, vippasannena cetasā;</p>

<p rend="gathalast">Dakkhiṇeyyassa vīrassa, bījamiñjamadāsahaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, yaṃ miñjamadadiṃ <note>phalamadadiṃ (sī. pī.), bījamadadiṃ (syā.)</note> tadā;</p>

<p rend="gathalast">Duggatiṃ nābhijānāmi, bījamiñjassidaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vibhītakamiñjiyo <note>vibhedaka… (syā. ka.)</note> thero imā</p>

<p rend="bodytext">Gāthāyo abhāsitthāti.</p>

<p rend="centre">Vibhītakamiñjiyattherassāpadānaṃ paṭhamaṃ.</p>

<p rend="subhead">2. Koladāyakattheraapadānaṃ</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Ajinena <pb ed="T" n="2.0057" /><pb ed="V" n="2.0025" /><pb ed="P" n="2.0397" /> nivatthohaṃ, vākacīradharo tadā;</p>

<p rend="gathalast">Khāriyā pūrayitvāna, kolaṃhāsiṃ mamassamaṃ <note>khāribhāraṃ haritvāna, kolamāharimassamaṃ (sī. pī.)</note>.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tamhi <pb ed="M" n="2.0025" /> kāle sikhī buddho, eko adutiyo ahu;</p>

<p rend="gathalast">Mamassamaṃ upāgacchi, jānanto sabbakālikaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Sakaṃ cittaṃ pasādetvā, vanditvāna ca subbataṃ;</p>

<p rend="gathalast">Ubho hatthehi paggayha, kolaṃ buddhassadāsahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, koladānassidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā koladāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Koladāyakattherassāpadānaṃ dutiyaṃ.</p>

<p rend="subhead">3. Billiyattheraapadānaṃ</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="T" n="2.0058" />, assamo sukato mama;</p>

<p rend="gathalast">Billarukkhehi <note>beluvarukkhehi (syā.)</note> ākiṇṇo, nānādumanisevito.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Sugandhaṃ beluvaṃ disvā, buddhaseṭṭhamanussariṃ;</p>

<p rend="gathalast">Khāribhāraṃ pūrayitvā, tuṭṭho saṃviggamānaso.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Kakusandhaṃ upāgamma, billapakkamadāsahaṃ;</p>

<p rend="gathalast">Puññakkhettassa vīrassa, vippasannena cetasā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Imasmiṃyeva kappasmiṃ, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0026" /> jhāpitā mayhaṃ…pe… viharāmi anāsavo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0026" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā billiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Billiyattherassāpadānaṃ tatiyaṃ.</p>

<p rend="subhead">4. Bhallātadāyakattheraapadānaṃ</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="2.0059" /><pb ed="P" n="2.0398" /> sambuddhaṃ, dvattiṃsavaralakkhaṇaṃ;</p>

<p rend="gathalast">Vipinaggena <note>pavanaggena (sī. syā. pī.)</note> gacchantaṃ, sālarājaṃva phullitaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Tiṇattharaṃ paññāpetvā, buddhaseṭṭhaṃ ayācahaṃ;</p>

<p rend="gathalast">‘Anukampatu maṃ buddho, bhikkhaṃ icchāmi dātave’.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Anukampako kāruṇiko, atthadassī mahāyaso;</p>

<p rend="gathalast">Mama saṅkappamaññāya, orūhi mama assame.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Orohitvāna sambuddho, nisīdi paṇṇasanthare;</p>

<p rend="gathalast">Bhallātakaṃ gahetvāna, buddhaseṭṭhassadāsahaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Mama nijjhāyamānassa, paribhuñji tadā jino;</p>

<p rend="gathalast">Tattha cittaṃ pasādetvā, abhivandiṃ tadā jinaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Aṭṭhārase kappasate, yaṃ phalamadadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0060" /> sudaṃ āyasmā bhallātadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Bhallātadāyakattherassāpadānaṃ catutthaṃ.</p>

<p rend="subhead">5. Uttalipupphiyattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Nigrodhe <pb ed="M" n="2.0027" /><pb ed="V" n="2.0027" /> haritobhāse, saṃviruḷhamhi pādape;</p>

<p rend="gathalast">Uttalimālaṃ <note>ummā mālaṃ hi (syā.)</note> paggayha, bodhiyā abhiropayiṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Imasmiṃyeva kappamhi, yaṃ bodhimabhipūjayiṃ;</p>

<p rend="gathalast">Duggatiṃ nābhijānāmi, bodhipūjāyidaṃ phalaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā uttalipupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Uttalipupphiyattherassāpadānaṃ pañcamaṃ.</p>

<p rend="subhead">6. Ambāṭakiyattheraapadānaṃ</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Supupphitaṃ <pb ed="P" n="2.0399" /> sālavanaṃ, ogayha vessabhū muni;</p>

<p rend="gathalast">Nisīdi giriduggesu, abhijātova kesarī.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Pasannacitto <pb ed="T" n="2.0061" /> sumano, ambāṭakamapūjayiṃ;</p>

<p rend="gathalast">Puññakkhettaṃ anuttaraṃ <note>mahāvīraṃ (sī. syā.)</note>, pasanno sehi pāṇibhi.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ pupphamabhiropayiṃ;</p>

<p rend="gathalast">Duggati nābhijānāmi, buddhapūjāyidaṃ phalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ambāṭakiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Ambāṭakiyattherassāpadānaṃ chaṭṭhaṃ.</p>

<p rend="subhead">7. Sīhāsanikattheraapadānaṃ</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Padumuttarassa <pb ed="M" n="2.0028" /><pb ed="V" n="2.0028" /> bhagavato, sabbabhūtahitesino;</p>

<p rend="gathalast">Pasannacitto sumano, sīhāsanamadāsahaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Devaloke manusse vā, yattha yattha vasāmahaṃ;</p>

<p rend="gathalast">Labhāmi vipulaṃ byamhaṃ, sīhāsanassidaṃ phalaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Soṇṇamayā rūpimayā, lohitaṅgamayā <note>lohitaṅkamayā (sī. syā. pī.)</note> bahū;</p>

<p rend="gathalast">Maṇimayā ca pallaṅkā, nibbattanti mamaṃ sadā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Bodhiyā <pb ed="T" n="2.0062" /> āsanaṃ katvā, jalajuttamanāmino;</p>

<p rend="gathalast">Ucce kule pajāyāmi, aho dhammasudhammatā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Satasahassito kappe, sīhāsanamakāsahaṃ;</p>

<p rend="gathalast">Duggatiṃ nābhijānāmi, sīhāsanassidaṃ phalaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sīhāsaniko thero imā gāthāyo</p>

<p rend="bodytext">Abhāsitthāti.</p>

<p rend="centre">Sīhāsanikattherassāpadānaṃ sattamaṃ.</p>

<p rend="subhead">8. Pādapīṭhiyattheraapadānaṃ</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Sumedho <pb ed="P" n="2.0400" /> nāma sambuddho, aggo kāruṇiko muni;</p>

<p rend="gathalast">Tārayitvā bahū satte, nibbuto so mahāyaso.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Sīhāsanassa sāmantā, sumedhassa mahesino;</p>

<p rend="gathalast">Pasannacitto sumano, pādapīṭhamakārayiṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Katvāna kusalaṃ kammaṃ, sukhapākaṃ sukhudrayaṃ;</p>

<p rend="gathalast">Puññakammena saṃyutto, tāvatiṃsamagacchahaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Tattha <pb ed="T" n="2.0063" /><pb ed="M" n="2.0029" /><pb ed="V" n="2.0029" /> me vasamānassa, puññakammasamaṅgino;</p>

<p rend="gathalast">Padāni uddharantassa, soṇṇapīṭhā bhavanti me.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Lābhā tesaṃ suladdhaṃ vo, ye labhanti upassutiṃ;</p>

<p rend="gathalast">Nibbute kāraṃ katvāna, labhanti vipulaṃ sukhaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Mayāpi sukataṃ kammaṃ, vāṇijjaṃ suppayojitaṃ;</p>

<p rend="gathalast">Pādapīṭhaṃ karitvāna, soṇṇapīṭhaṃ labhāmahaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Yaṃ yaṃ disaṃ pakkamāmi, kenaci kiccayenahaṃ <note>paccayenahaṃ (sī. pī.)</note>;</p>

<p rend="gathalast">Soṇṇapīṭhe akkamāmi <note>soṇṇapīṭhena kamāmi (ka.)</note>, puññakammassidaṃ phalaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, yaṃ kammamakariṃ tadā;</p>

<p rend="gathalast">Duggatiṃ nābhijānāmi, pādapīṭhassidaṃ phalaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā pādapīṭhiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Pādapīṭhiyattherassāpadānaṃ aṭṭhamaṃ.</p>

<p rend="subhead">9. Vedikārakattheraapadānaṃ</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Padumuttarassa <pb ed="T" n="2.0064" /> bhagavato, bodhiyā pādaputtame;</p>

<p rend="gathalast">Vedikaṃ sukataṃ katvā, sakaṃ cittaṃ pasādayiṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Atoḷārāni <note>athoḷārāni (sī. pī.), aggoḷārāni (syā.)</note> bhaṇḍāni, katāni akatāni ca;</p>

<p rend="gathalast">Antalikkhā pavassanti, vedikāya idaṃ phalaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Ubhato byūḷhasaṅgāme, pakkhandanto bhayānake;</p>

<p rend="gathalast">Bhayabheravaṃ na passāmi, vedikāya idaṃ phalaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Mama <pb ed="M" n="2.0030" /><pb ed="P" n="2.0401" /> saṅkappamaññāya, byamhaṃ nibbattate subhaṃ;</p>

<p rend="gathalast">Sayanāni mahagghāni, vedikāya idaṃ phalaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Satasahassito <pb ed="V" n="2.0030" /> kappe, yaṃ vedikamakārayiṃ;</p>

<p rend="gathalast">Duggatiṃ nābhijānāmi, vedikāya idaṃ phalaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vedikārako thero imā gāthāyo</p>

<p rend="bodytext">Abhāsitthāti.</p>

<p rend="centre">Vedikārakattherassāpadānaṃ navamaṃ.</p>

<p rend="subhead">10. Bodhigharadāyakattheraapadānaṃ</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="T" n="2.0065" /> bhagavato, dvipadindassa tādino;</p>

<p rend="gathalast">Pasannacitto sumano, bodhigharamakārayiṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Tusitaṃ upapannomhi, vasāmi ratane ghare;</p>

<p rend="gathalast">Na me sītaṃ vā uṇhaṃ vā, vāto gatte na samphuse.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Pañcasaṭṭhimhito kappe, cakkavattī ahosahaṃ;</p>

<p rend="gathalast">Kāsikaṃ nāma nagaraṃ, vissakammena <note>visukammena (syā. ka.)</note> māpitaṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Dasayojanaāyāmaṃ, aṭṭhayojanavitthataṃ;</p>

<p rend="gathalast">Na tamhi nagare atthi, kaṭṭhaṃ vallī ca mattikā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Tiriyaṃ yojanaṃ āsi, addhayojanavitthataṃ;</p>

<p rend="gathalast">Maṅgalo nāma pāsādo, vissakammena māpito.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Cullāsītisahassāni, thambhā soṇṇamayā ahuṃ;</p>

<p rend="gathalast">Maṇimayā ca niyyūhā, chadanaṃ rūpiyaṃ ahu.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Sabbasoṇṇamayaṃ <pb ed="M" n="2.0031" /> gharaṃ, vissakammena māpitaṃ;</p>

<p rend="gathalast">Ajjhāvutthaṃ mayā etaṃ, gharadānassidaṃ phalaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Te sabbe anubhotvāna, devamānusake bhave;</p>

<p rend="gathalast">Ajjhapattomhi nibbānaṃ, santipadamanuttaraṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, bodhigharamakārayiṃ;</p>

<p rend="gathalast">Duggatiṃ <pb ed="T" n="2.0066" /> nābhijānāmi, gharadānassidaṃ phalaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0031" /> jhāpitā mayhaṃ…pe… viharāmi anāsavo.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="2.0402" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā bodhigharadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Bodhigharadāyakattherassāpadānaṃ dasamaṃ.</p>

<p rend="centre">Vibhītakavaggo pañcacattālīsamo.</p>

<p rend="bodytext">Tassuddānaṃ –</p>

<p rend="gatha1">Vibhītakī kolaphalī, billabhallātakappado;</p>

<p rend="gathalast">Uttalambaṭakī ceva, āsanī pādapīṭhako.</p>

<p rend="gatha1">Vediko bodhighariko, gāthāyo gaṇitāpi ca;</p>

<p rend="gathalast">Ekūnāsītikā sabbā, asmiṃ vagge pakittitā.</p>
</body>
<back></back>
</text>
</TEI.2>