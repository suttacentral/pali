<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">11. Bhikkhadāyivaggo</p>

<p rend="subhead">1. Bhikkhadāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="M" n="1.0154" /><pb ed="V" n="1.0140" /><pb ed="P" n="1.0140" /> sambuddhaṃ, āhutīnaṃ paṭiggahaṃ;</p>

<p rend="gathalast">Pavarā <note>pavanā (syā.)</note> abhinikkhantaṃ, vanā nibbanamāgataṃ <note>vānā nibbānamāgataṃ (syā.)</note>.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Kaṭacchubhikkhaṃ pādāsiṃ, siddhatthassa mahesino;</p>

<p rend="gathalast">Paññāya upasantassa, mahāvīrassa tādino.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Padenānupadāyantaṃ <note>padenānupadāyanto (sī. syā.)</note>, nibbāpente mahājanaṃ;</p>

<p rend="gathalast">Uḷārā vitti me jātā, buddhe ādiccabandhune <note>vitti me pāhunā tāva, buddhassādiccabandhuno (syā.)</note>.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, bhikkhādānassidaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Sattāsītimhito kappe, mahāreṇu sanāmakā;</p>

<p rend="gathalast">Sattaratanasampannā, sattete cakkavattino.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0201" /> sudaṃ āyasmā bhikkhadāyako thero imā gāthāyo abhāsitthāti.</p>

<p rend="centre">Bhikkhadāyakattherassāpadānaṃ paṭhamaṃ.</p>

<p rend="subhead">2. Ñāṇasaññikattheraapadānaṃ</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, nisabhājāniyaṃ yathā;</p>

<p rend="gathalast">Tidhāpabhinnaṃ mātaṅgaṃ, kuñjaraṃva mahesinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Obhāsentaṃ disā sabbā, uḷurājaṃva pūritaṃ;</p>

<p rend="gathalast">Rathiyaṃ paṭipajjantaṃ, lokajeṭṭhaṃ apassahaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Ñāṇe <pb ed="M" n="1.0155" /><pb ed="V" n="1.0141" /> cittaṃ pasādetvā, paggahetvāna añjaliṃ;</p>

<p rend="gathalast">Pasannacitto sumano, siddhatthamabhivādayiṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, ñāṇasaññāyidaṃ phalaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Tesattatimhito kappe, soḷasāsuṃ naruttamā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0141" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ñāṇasaññiko thero imā gāthāyo abhāsitthāti.</p>

<p rend="centre">Ñāṇasaññikattherassāpadānaṃ dutiyaṃ.</p>

<p rend="subhead">3. Uppalahatthiyattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Tivarāyaṃ <pb ed="T" n="1.0202" /> nivāsīhaṃ, ahosiṃ māliko tadā;</p>

<p rend="gathalast">Addasaṃ virajaṃ buddhaṃ, siddhatthaṃ lokapūjitaṃ <note>lokanāyakaṃ (sī.)</note>.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Pasannacitto sumano, pupphahatthamadāsahaṃ;</p>

<p rend="gathalast">Yattha yatthupapajjāmi, tassa kammassa vāhasā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Anubhomi phalaṃ iṭṭhaṃ, pubbe sukatamattano;</p>

<p rend="gathalast">Parikkhitto sumallehi, pupphadānassidaṃ phalaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, pupphapūjāyidaṃ <note>buddhapūjāyidaṃ (sī.)</note> phalaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Catunnavutupādāya, ṭhapetvā vattamānakaṃ;</p>

<p rend="gathalast">Pañcarājasatā tattha, najjasamasanāmakā <note>najjupamasanāmakā (sī. syā.)</note>.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā uppalahatthiyo thero imā gāthāyo abhāsitthāti.</p>

<p rend="centre">Uppalahatthiyattherassāpadānaṃ tatiyaṃ.</p>

<p rend="subhead">4. Padapūjakattheraapadānaṃ</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="M" n="1.0156" /><pb ed="V" n="1.0142" /> bhagavato, jātipupphamadāsahaṃ;</p>

<p rend="gathalast">Pādesu satta pupphāni, hāsenokiritāni me.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Tena <pb ed="T" n="1.0203" /> kammenahaṃ ajja, abhibhomi narāmare;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Catunnavutito <pb ed="P" n="1.0142" /> kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, pupphapūjāyidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Samantagandhanāmāsuṃ, terasa cakkavattino;</p>

<p rend="gathalast">Ito pañcamake kappe, cāturantā janādhipā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā padapūjako thero imā gāthāyo abhāsitthāti.</p>

<p rend="centre">Padapūjakattherassāpadānaṃ catutthaṃ.</p>

<p rend="subhead">5. Muṭṭhipupphiyattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Sudassanoti nāmena, mālākāro ahaṃ tadā;</p>

<p rend="gathalast">Addasaṃ virajaṃ buddhaṃ, lokajeṭṭhaṃ narāsabhaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Jātipupphaṃ gahetvāna, pūjayiṃ padumuttaraṃ;</p>

<p rend="gathalast">Visuddhacakkhu sumano, dibbacakkhuṃ samajjhagaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Etissā pupphapūjāya, cittassa paṇidhīhi ca;</p>

<p rend="gathalast">Kappānaṃ satasahassaṃ, duggatiṃ nupapajjahaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Soḷasāsiṃsu <pb ed="T" n="1.0204" /> rājāno, devuttarasanāmakā;</p>

<p rend="gathalast">Chattiṃsamhi ito kappe, cakkavattī mahabbalā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā muṭṭhipupphiyo thero imā gāthāyo abhāsitthāti.</p>

<p rend="centre">Muṭṭhipupphiyattherassāpadānaṃ pañcamaṃ.</p>

<p rend="subhead">6. Udakapūjakattheraapadānaṃ</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="M" n="1.0157" /><pb ed="V" n="1.0143" /> sambuddhaṃ, gacchantaṃ anilañjase;</p>

<p rend="gathalast">Ghatāsanaṃva jalitaṃ, ādittaṃva hutāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Pāṇinā udakaṃ gayha, ākāse ukkhipiṃ ahaṃ;</p>

<p rend="gathalast">Sampaṭicchi mahāvīro, buddho kāruṇiko isi <note>mayi (syā.)</note>.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Antalikkhe <pb ed="P" n="1.0143" /> ṭhito satthā, padumuttaranāmako;</p>

<p rend="gathalast">Mama saṅkappamaññāya, imaṃ gāthaṃ abhāsatha.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘‘Iminā dakadānena, pītiuppādanena ca;</p>

<p rend="gathalast">Kappasatasahassampi, duggatiṃ nupapajjati’ <note>nupapajjasi (ka.)</note>.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Tena kammena dvipadinda, lokajeṭṭha narāsabha;</p>

<p rend="gathalast">Pattomhi acalaṃ ṭhānaṃ, hitvā jayaparājayaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Sahassarājanāmena <pb ed="T" n="1.0205" />, tayo te cakkavattino;</p>

<p rend="gathalast">Pañcasaṭṭhikappasate, cāturantā janādhipā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā udakapūjako thero imā gāthāyo abhāsitthāti.</p>

<p rend="centre">Udakapūjakattherassāpadānaṃ chaṭṭhaṃ.</p>

<p rend="subhead">7. Naḷamāliyattheraapadānaṃ</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Padumuttarabuddhassa, lokajeṭṭhassa tādino;</p>

<p rend="gathalast">Tiṇatthare nisinnassa, upasantassa tādino.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Naḷamālaṃ gahetvāna, bandhitvā <note>bījitvā (ka.)</note> bījaniṃ ahaṃ;</p>

<p rend="gathalast">Buddhassa upanāmesiṃ, dvipadindassa tādino.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Paṭiggahetvā sabbaññū, bījaniṃ lokanāyako;</p>

<p rend="gathalast">Mama saṅkappamaññāya, imaṃ gāthaṃ abhāsatha.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘‘Yathā <pb ed="M" n="1.0158" /> me kāyo nibbāti, pariḷāho na vijjati;</p>

<p rend="gathalast">Tatheva tividhaggīhi, cittaṃ tava vimuccatu’.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Sabbe <pb ed="V" n="1.0144" /> devā samāgacchuṃ, ye keci vananissitā;</p>

<p rend="gathalast">Sossāma buddhavacanaṃ, hāsayantañca dāyakaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Nisinno <pb ed="T" n="1.0206" /> bhagavā tattha, devasaṅghapurakkhato;</p>

<p rend="gathalast">Dāyakaṃ sampahaṃsento, imā gāthā abhāsatha.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘‘Iminā bījanidānena, cittassa paṇidhīhi ca;</p>

<p rend="gathalast">Subbato nāma nāmena, cakkavattī bhavissati.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘‘Tena <pb ed="P" n="1.0144" /> kammāvasesena, sukkamūlena codito;</p>

<p rend="gathalast">Māluto nāma nāmena, cakkavattī bhavissati’.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘‘Iminā bījanidānena, sammānavipulena ca;</p>

<p rend="gathalast">Kappasatasahassampi, duggatiṃ nupapajjati.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Tiṃsakappasahassamhi, subbatā aṭṭhatiṃsa te;</p>

<p rend="gathalast">Ekūnatiṃsasahasse, aṭṭha mālutanāmakā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā naḷamāliyo thero imā gāthāyo abhāsitthāti.</p>

<p rend="centre">Naḷamāliyattherassāpadānaṃ sattamaṃ.</p>

<p rend="centre">Sattamabhāṇavāraṃ.</p>

<p rend="subhead">8. Āsanupaṭṭhāhakattheraapadānaṃ</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Kānanaṃ vanamogayha, appasaddaṃ nirākulaṃ;</p>

<p rend="gathalast">Sīhāsanaṃ mayā dinnaṃ, atthadassissa tādino.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Mālāhatthaṃ <pb ed="T" n="1.0207" /> gahetvāna, katvā ca naṃ padakkhiṇaṃ;</p>

<p rend="gathalast">Satthāraṃ payirupāsitvā, pakkāmiṃ uttarāmukho.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Tena <pb ed="M" n="1.0159" /> kammena dvipadinda, lokajeṭṭha narāsabha;</p>

<p rend="gathalast">Sannibbāpemi <note>sandiṭṭhāpemi (ka.)</note> attānaṃ, bhavā sabbe samūhatā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Aṭṭhārasakappasate, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, sīhāsanassidaṃ phalaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Ito <pb ed="V" n="1.0145" /> sattakappasate, sannibbāpaka <note>sanniṭṭho nāma (ka.)</note> khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā āsanupaṭṭhāhako thero imā gāthāyo abhāsitthāti.</p>

<p rend="centre">Āsanupaṭṭhāhakattherassāpadānaṃ aṭṭhamaṃ.</p>

<p rend="subhead">9. Biḷālidāyakattheraapadānaṃ</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="P" n="1.0145" />, vasāmi paṇṇasanthare;</p>

<p rend="gathalast">Ghāsesu gedhamāpanno, seyyasīlo cahaṃ <note>seyasīlovahaṃ (syā. ka.)</note> tadā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Khaṇantālu <note>khaṇamālu (syā.)</note> kalambāni, biḷālitakkalāni ca;</p>

<p rend="gathalast">Kolaṃ bhallātakaṃ billaṃ, āhatvā paṭiyāditaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="1.0208" /> lokavidū, āhutīnaṃ paṭiggaho;</p>

<p rend="gathalast">Mama saṅkappamaññāya, āgacchi mama santikaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Upāgataṃ mahānāgaṃ, devadevaṃ narāsabhaṃ;</p>

<p rend="gathalast">Biḷāliṃ paggahetvāna, pattamhi okiriṃ ahaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Paribhuñji mahāvīro, tosayanto mamaṃ tadā;</p>

<p rend="gathalast">Paribhuñjitvāna sabbaññū, imaṃ gāthaṃ abhāsatha.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘‘Sakaṃ cittaṃ pasādetvā, biḷāliṃ me adā tuvaṃ;</p>

<p rend="gathalast">Kappānaṃ satasahassaṃ, duggatiṃ nupapajjasi’.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Carimaṃ <pb ed="M" n="1.0160" /> vattate mayhaṃ, bhavā sabbe samūhatā;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Catupaññāsito kappe, sumekhaliyasavhayo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā biḷālidāyako thero imā gāthāyo abhāsitthāti.</p>

<p rend="centre">Biḷālidāyakattherassāpadānaṃ navamaṃ.</p>

<p rend="subhead">10. Reṇupūjakattheraapadānaṃ</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="1.0209" /><pb ed="V" n="1.0146" /><pb ed="P" n="1.0146" /> sambuddhaṃ, sataraṃsiṃva bhāṇumaṃ;</p>

<p rend="gathalast">Obhāsentaṃ disā sabbā, uḷurājaṃva pūritaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Purakkhataṃ sāvakehi, sāgareheva medaniṃ;</p>

<p rend="gathalast">Nāgaṃ paggayha reṇūhi, vipassissābhiropayiṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ reṇumabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Paṇṇatālīsito kappe, reṇu nāmāsi khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā reṇupūjako thero imā gāthāyo abhāsitthāti.</p>

<p rend="centre">Reṇupūjakattherassāpadānaṃ dasamaṃ.</p>

<p rend="centre">Bhikkhadāyivaggo ekādasamo.</p>

<p rend="bodytext">Tassuddānaṃ –</p>

<p rend="gatha1">Bhikkhadāyī ñāṇasaññī, hatthiyo padapūjako;</p>

<p rend="gatha2">Muṭṭhipupphī udakado, naḷamāli upaṭṭhako;</p>

<p rend="gathalast">Biḷālidāyī reṇu ca, gāthāyo cha ca saṭṭhi ca.</p>
</body>
<back></back>
</text>
</TEI.2>