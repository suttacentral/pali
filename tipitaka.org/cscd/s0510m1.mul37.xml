<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">38. Bodhivandanavaggo</p>

<p rend="subhead">1. Bodhivandakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Pāṭaliṃ <pb ed="M" n="1.0335" /><pb ed="V" n="1.0317" /><pb ed="P" n="1.0290" /> haritaṃ disvā, pādapaṃ dharaṇīruhaṃ;</p>

<p rend="gathalast">Ekaṃsaṃ añjaliṃ katvā, avandiṃ pāṭaliṃ ahaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Añjaliṃ paggahetvāna, garuṃ katvāna mānasaṃ;</p>

<p rend="gathalast">Antosuddhaṃ bahisuddhaṃ, suvimuttamanāsavaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Vipassiṃ lokamahitaṃ, karuṇāñāṇasāgaraṃ;</p>

<p rend="gathalast">Sammukhā viya sambuddhaṃ, avandiṃ pāṭaliṃ ahaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ bodhimabhivandahaṃ;</p>

<p rend="gathalast">Duggatiṃ nābhijānāmi, vandanāya idaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā bodhivandako thero imā gāthāyo abhāsitthāti.</p>

<p rend="centre">Bodhivandakattherassāpadānaṃ paṭhamaṃ.</p>

<p rend="subhead">2. Pāṭalipupphiyattheraapadānaṃ</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Vipassī <pb ed="T" n="1.0454" /> nāma bhagavā, sayambhū aggapuggalo;</p>

<p rend="gathalast">Purakkhato sasissehi, pāvisi bandhumaṃ jino.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Tīṇi pāṭalipupphāni, ucchaṅge ṭhapitāni me;</p>

<p rend="gathalast">Sīsaṃ nhāyitukāmova, nadītitthaṃ agacchahaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Nikkhamma bandhumatiyā, addasaṃ lokanāyakaṃ;</p>

<p rend="gathalast">Indīvaraṃva jalitaṃ, ādittaṃva hutāsanaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Byagghūsabhaṃva <pb ed="V" n="1.0318" /> pavaraṃ, abhijātaṃva kesariṃ;</p>

<p rend="gathalast">Gacchantaṃ samaṇānaggaṃ, bhikkhusaṅghapurakkhataṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tasmiṃ <pb ed="M" n="1.0336" /> pasanno <note>samaṇe (ka.)</note> sugate, kilesamaladhovane;</p>

<p rend="gathalast">Gahetvā tīṇi pupphāni, buddhaseṭṭhaṃ apūjayiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pāṭalipupphiyo thero imā gāthāyo abhāsitthāti.</p>

<p rend="centre">Pāṭalipupphiyattherassāpadānaṃ dutiyaṃ.</p>

<p rend="subhead">3. Tīṇuppalamāliyattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="T" n="1.0455" /><pb ed="P" n="1.0291" />, ahosiṃ vānaro tadā;</p>

<p rend="gathalast">Addasaṃ virajaṃ buddhaṃ, nisinnaṃ pabbatantare.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Obhāsentaṃ disā sabbā, sālarājaṃva phullitaṃ;</p>

<p rend="gathalast">Lakkhaṇabyañjanūpetaṃ, disvānattamano ahaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Udaggacitto sumano, pītiyā haṭṭhamānaso;</p>

<p rend="gathalast">Tīṇi uppalapupphāni, matthake abhiropayiṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Pūjayitvāna pupphāni, phussassāhaṃ mahesino;</p>

<p rend="gathalast">Sagāravo bhavitvāna, pakkāmiṃ uttarāmukho.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Gacchanto paṭikuṭiko, vippasannena cetasā;</p>

<p rend="gathalast">Selantare patitvāna, pāpuṇiṃ jīvitakkhayaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā purimaṃ jātiṃ, tāvatiṃsamagacchahaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Satānaṃ tīṇikkhattuñca, devarajjamakārayiṃ;</p>

<p rend="gathalast">Satānaṃ pañcakkhattuñca, cakkavattī ahosahaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0337" /><pb ed="V" n="1.0319" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0456" /> sudaṃ āyasmā tīṇuppalamāliyo thero imā gāthāyo abhāsitthāti.</p>

<p rend="centre">Tīṇuppalamāliyattherassāpadānaṃ tatiyaṃ.</p>

<p rend="subhead">4. Paṭṭipupphiyattheraapadānaṃ</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Yadā nibbāyi sambuddho, mahesī padumuttaro;</p>

<p rend="gathalast">Samāgamma janā sabbe, sarīraṃ nīharanti te.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Nīharante sarīramhi, vajjamānāsu bherisu;</p>

<p rend="gathalast">Pasannacitto sumano, paṭṭipupphaṃ apūjayiṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, sarīrapūjite phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa <note>buddhaseṭṭhassa (sī.)</note> santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0292" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā paṭṭipupphiyo thero imā gāthāyo abhāsitthāti.</p>

<p rend="centre">Paṭṭipupphiyattherassāpadānaṃ catutthaṃ.</p>

<p rend="subhead">5. Sattapaṇṇiyattheraapadānaṃ</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Sumano <pb ed="T" n="1.0457" /> nāma sambuddho, uppajji lokanāyako;</p>

<p rend="gathalast">Pasannacitto sumano, sattapaṇṇimapūjayiṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Satasahassito kappe, sattapaṇṇimapūjayiṃ;</p>

<p rend="gathalast">Duggatiṃ nābhijānāmi, sattapaṇṇipūjāyidaṃ <note>sattapaṇṇissidaṃ (sī.)</note> phalaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="1.0338" /><pb ed="V" n="1.0320" /> jhāpitā mayhaṃ…pe… viharāmi anāsavo.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sattapaṇṇiyo thero imā gāthāyo abhāsitthāti.</p>

<p rend="centre">Sattapaṇṇiyattherassāpadānaṃ pañcamaṃ.</p>

<p rend="subhead">6. Gandhamuṭṭhiyattheraapadānaṃ</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"><note>idha gāthāddhaṃ ūnaṃ viya dissati</note> ‘‘Citake karīyamāne, nānāgandhe samāhate;</p>

<p rend="gathalast">Pasannacitto sumano, gandhamuṭṭhimapūjayiṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Satasahassito <pb ed="T" n="1.0458" /> kappe, citakaṃ yaṃ apūjayiṃ;</p>

<p rend="gathalast">Duggatiṃ nābhijānāmi, citapūjāyidaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā gandhamuṭṭhiyo thero imā gāthāyo abhāsitthāti.</p>

<p rend="centre">Gandhamuṭṭhiyattherassāpadānaṃ chaṭṭhaṃ.</p>

<p rend="subhead">7. Citakapūjakattheraapadānaṃ</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Parinibbute bhagavati, jalajuttamanāmake;</p>

<p rend="gathalast">Āropitamhi citake, sālapupphamapūjayiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, citapūjāyidaṃ phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="1.0459" /><pb ed="M" n="1.0339" /><pb ed="P" n="1.0293" /> jhāpitā mayhaṃ…pe… viharāmi anāsavo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā citakapūjako thero imā gāthāyo abhāsitthāti.</p>

<p rend="centre">Citakapūjakattherassāpadānaṃ sattamaṃ.</p>

<p rend="subhead">8. Sumanatālavaṇṭiyattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="V" n="1.0321" /> bhagavato, tālavaṇṭamadāsahaṃ;</p>

<p rend="gathalast">Sumanehi paṭicchannaṃ, dhārayāmi mahārahaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Catunnavutito kappe, tālavaṇṭamadāsahaṃ;</p>

<p rend="gathalast">Duggatiṃ nābhijānāmi, tālavaṇṭassidaṃ phalaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0460" /> sudaṃ āyasmā sumanatālavaṇṭiyo thero imā gāthāyo abhāsitthāti.</p>

<p rend="centre">Sumanatālavaṇṭiyattherassāpadānaṃ aṭṭhamaṃ.</p>

<p rend="subhead">9. Sumanadāmiyattheraapadānaṃ</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Siddhatthassa bhagavato, nhātakassa tapassino;</p>

<p rend="gathalast">Katvāna sumanadāmaṃ, dhārayiṃ purato ṭhito.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dāmaṃ dhārayiṃ tadā;</p>

<p rend="gathalast">Duggatiṃ nābhijānāmi, sumanadhāraṇe phalaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="1.0340" /> vata me āsi…pe… kataṃ buddhassa sāsanaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sumanadāmiyo thero imā gāthāyo abhāsitthāti.</p>

<p rend="centre">Sumanadāmiyattherassāpadānaṃ navamaṃ.</p>

<p rend="subhead">10. Kāsumāriphaladāyakattheraapadānaṃ</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Kaṇikāraṃva <pb ed="T" n="1.0461" /><pb ed="P" n="1.0294" /> jotantaṃ, nisinnaṃ pabbatantare;</p>

<p rend="gathalast">Addasaṃ virajaṃ buddhaṃ, lokajeṭṭhaṃ narāsabhaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Pasannacitto <pb ed="V" n="1.0322" /> sumano, sire katvāna añjaliṃ;</p>

<p rend="gathalast">Kāsumāriphalaṃ gayha, buddhaseṭṭhassadāsahaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, yaṃ phalamadadiṃ ahaṃ;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kāsumāriphaladāyako thero imā gāthāyo abhāsitthāti.</p>

<p rend="centre">Kāsumāriphaladāyakattherassāpadānaṃ dasamaṃ.</p>

<p rend="centre">Bodhivandanavaggo aṭṭhatiṃsatimo.</p>

<p rend="bodytext">Tassuddānaṃ –</p>

<p rend="gatha1">Bodhi pāṭali uppalī, paṭṭi ca sattapaṇṇiyo;</p>

<p rend="gatha2">Gandhamuṭṭhi <pb ed="T" n="1.0462" /> ca citako, tālaṃ sumanadāmako;</p>

<p rend="gathalast">Kāsumāriphalī ceva, gāthā ekūnasaṭṭhikā.</p>
</body>
<back></back>
</text>
</TEI.2>