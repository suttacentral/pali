<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">10. Sudhāvaggo</p>

<p rend="subhead">1. Sudhāpiṇḍiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Pūjārahe <pb ed="M" n="1.0147" /><pb ed="V" n="1.0133" /><pb ed="P" n="1.0133" /> pūjayato, buddhe yadi va sāvake;</p>

<p rend="gathalast">Papañcasamatikkante, tiṇṇasokapariddave.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Te tādise pūjayato, nibbute akutobhaye;</p>

<p rend="gathalast">Na sakkā puññaṃ saṅkhātuṃ, imettamapi <note>idammattanti (sī.), imetthamapi (ka.)</note> kenaci.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Catunnamapi dīpānaṃ, issaraṃ yodha kāraye;</p>

<p rend="gathalast">Ekissā pūjanāyetaṃ, kalaṃ nāgghati soḷasiṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="T" n="1.0191" /> naraggassa, cetiye phalitantare;</p>

<p rend="gathalast">Sudhāpiṇḍo mayā dinno, vippasannena cetasā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, paṭisaṅkhārassidaṃ phalaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Ito tiṃsatikappamhi, paṭisaṅkhārasavhayā;</p>

<p rend="gathalast">Sattaratanasampannā, terasa cakkavattino.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sudhāpiṇḍiyo thero imā gāthāyo abhāsitthāti.</p>

<p rend="centre">Sudhāpiṇḍiyattherassāpadānaṃ paṭhamaṃ.</p>

<p rend="subhead">2. Sucintikattheraapadānaṃ</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Tissassa lokanāthassa, suddhapīṭhamadāsahaṃ;</p>

<p rend="gathalast">Haṭṭho haṭṭhena cittena, buddhassādiccabandhuno.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Aṭṭhārase <pb ed="V" n="1.0134" /><note>aṭṭhatiṃse (sī. syā.)</note> ito kappe, rājā āsiṃ mahāruci;</p>

<p rend="gathalast">Bhogo ca vipulo āsi, sayanañca anappakaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Pīṭhaṃ <pb ed="M" n="1.0148" /> buddhassa datvāna, vippasannena cetasā;</p>

<p rend="gathalast">Anubhomi sakaṃ kammaṃ, pubbe sukatamattano.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Dvenavute <pb ed="T" n="1.0192" /> ito kappe, yaṃ pīṭhamadadiṃ tadā;</p>

<p rend="gathalast">Duggatiṃ nābhijānāmi, pīṭhadānassidaṃ phalaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Aṭṭhatiṃse ito kappe, tayo te cakkavattino;</p>

<p rend="gathalast">Ruci uparuci ceva, mahāruci tatiyako.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sucintiko thero imā gāthāyo abhāsitthāti.</p>

<p rend="centre">Sucintikattherassāpadānaṃ dutiyaṃ.</p>

<p rend="subhead">3. Aḍḍhaceḷakattheraapadānaṃ</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Tissassāhaṃ bhagavato, upaḍḍhadussamadāsahaṃ;</p>

<p rend="gathalast">Paramakāpaññapattomhi <note>paramakāruññapattomhi (syā. ka.)</note>, duggatena <note>duggandhena (sī.)</note> samappito.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Upaḍḍhadussaṃ datvāna, kappaṃ saggamhi modahaṃ;</p>

<p rend="gathalast">Avasesesu kappesu, kusalaṃ kāritaṃ mayā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Dvenavute <pb ed="P" n="1.0134" /> ito kappe, yaṃ dussamadadiṃ tadā;</p>

<p rend="gathalast">Duggatiṃ nābhijānāmi, dussadānassidaṃ phalaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ekūnapaññāsakappamhi <note>ekapaññāsakappamhi (syā.)</note>, rājāno cakkavattino;</p>

<p rend="gathalast">Samantacchadanā nāma, bāttiṃsāsuṃ <note>khattiyāsuṃ (syā. ka.)</note> janādhipā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0193" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā aḍḍhaceḷako thero imā gāthāyo abhāsitthāti.</p>

<p rend="centre">Aḍḍhaceḷakattherassāpadānaṃ tatiyaṃ.</p>

<p rend="subhead">4. Sūcidāyakattheraapadānaṃ</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Kammārohaṃ <pb ed="M" n="1.0149" /><pb ed="V" n="1.0135" /> pure āsiṃ, bandhumāyaṃ puruttame;</p>

<p rend="gathalast">Sūcidānaṃ mayā dinnaṃ, vipassissa mahesino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Vajiraggasamaṃ ñāṇaṃ, hoti kammena tādisaṃ;</p>

<p rend="gathalast">Virāgomhi vimuttomhi <note>vibhavomhi vibhattomhi (ka.)</note>, pattomhi āsavakkhayaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Atīte <pb ed="P" n="1.0135" /> ca bhave sabbe, vattamāne canāgate <note>atītā ca bhavā sabbe, vattamānā ca’nāgatā (syā. ka.)</note>;</p>

<p rend="gathalast">Ñāṇena viciniṃ sabbaṃ, sūcidānassidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ekanavutito kappe, sattāsuṃ vajiravhayā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sūcidāyako thero imā gāthāyo abhāsitthāti.</p>

<p rend="centre">Sūcidāyakattherassāpadānaṃ catutthaṃ.</p>

<p rend="subhead">5. Gandhamāliyattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="T" n="1.0194" /> bhagavato, gandhathūpaṃ akāsahaṃ;</p>

<p rend="gathalast">Sumanehi paṭicchannaṃ, buddhānucchavikaṃ kataṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Kañcanagghiyasaṅkāsaṃ, buddhaṃ lokagganāyakaṃ;</p>

<p rend="gathalast">Indīvaraṃva jalitaṃ, ādittaṃva hutāsanaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Byagghūsabhaṃva pavaraṃ, abhijātaṃva kesariṃ;</p>

<p rend="gathalast">Nisinnaṃ samaṇānaggaṃ, bhikkhusaṅghapurakkhataṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Vanditvā satthuno pāde, pakkāmiṃ uttarāmukho;</p>

<p rend="gathalast">Catunnavutito kappe, gandhamālaṃ yato adaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Buddhe katassa kārassa, phalenāhaṃ visesato;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Cattārīsamhi ekūne, kappe āsiṃsu soḷasa;</p>

<p rend="gathalast">Devagandhasanāmā te, rājāno cakkavattino.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0150" /><pb ed="V" n="1.0136" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā gandhamāliyo thero imā gāthāyo abhāsitthāti.</p>

<p rend="centre">Gandhamāliyattherassāpadānaṃ pañcamaṃ.</p>

<p rend="subhead">6. Tipupphiyattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Migaluddo <pb ed="T" n="1.0195" /><pb ed="P" n="1.0136" /> pure āsiṃ, araññe kānane ahaṃ <note>brahā (syā.)</note>;</p>

<p rend="gathalast">Pāṭaliṃ haritaṃ disvā, tīṇi pupphāni okiriṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Patitapattāni <note>sattapattāni (sī.), satapattāni (ka.), sukkhapaṇṇāni (syā.)</note> gaṇhitvā, bahi chaḍḍesahaṃ tadā;</p>

<p rend="gathalast">Antosuddhaṃ bahisuddhaṃ, suvimuttaṃ anāsavaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Sammukhā viya sambuddhaṃ, vipassiṃ lokanāyakaṃ;</p>

<p rend="gathalast">Pāṭaliṃ abhivādetvā, tattha kālaṅkato ahaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ bodhimabhipūjayiṃ;</p>

<p rend="gathalast">Duggatiṃ nābhijānāmi, bodhipūjāyidaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Samantapāsādikā nāma, terasāsiṃsu rājino;</p>

<p rend="gathalast">Ito tettiṃsakappamhi <note>tiṃsatikappamhi (syā.)</note>, cakkavattī mahabbalā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā tipupphiyo thero imā gāthāyo abhāsitthāti.</p>

<p rend="centre">Tipupphiyattherassāpadānaṃ chaṭṭhaṃ.</p>

<p rend="subhead">7. Madhupiṇḍikattheraapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Vipine <pb ed="T" n="1.0196" /><note>vivane (syā. aṭṭha.)</note> kānane disvā, appasadde nirākule;</p>

<p rend="gathalast">Siddhatthaṃ isinaṃ seṭṭhaṃ, āhutīnaṃ paṭiggahaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Nibbutattaṃ <pb ed="M" n="1.0151" /><note>nibbutaggaṃ (ka.), nibbūtikaṃ (syā.)</note> mahānāgaṃ, nisabhājāniyaṃ yathā;</p>

<p rend="gathalast">Osadhiṃva virocantaṃ, devasaṅghanamassitaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Vitti mamāhu tāvade <note>vitti me pāhunā tāva (sī. syā.)</note>, ñāṇaṃ uppajji tāvade;</p>

<p rend="gathalast">Vuṭṭhitassa samādhimhā, madhuṃ datvāna satthuno.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Vanditvā <pb ed="V" n="1.0137" /> satthuno pāde, pakkāmiṃ pācināmukho;</p>

<p rend="gathalast">Catuttiṃsamhi kappamhi, rājā āsiṃ sudassano.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Madhu bhisehi savati, bhojanamhi ca tāvade;</p>

<p rend="gathalast">Madhuvassaṃ pavassittha, pubbakammassidaṃ phalaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Catunnavutito <pb ed="P" n="1.0137" /> kappe, yaṃ madhuṃ adadiṃ tadā;</p>

<p rend="gathalast">Duggatiṃ nābhijānāmi, madhudānassidaṃ phalaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Catuttiṃse ito kappe, cattāro te sudassanā;</p>

<p rend="gathalast">Sattaratanasampannā, cakkavattī mahabbalā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0197" /> sudaṃ āyasmā madhupiṇḍiko thero imā gāthāyo abhāsitthāti.</p>

<p rend="centre">Madhupiṇḍikattherassāpadānaṃ sattamaṃ.</p>

<p rend="subhead">8. Senāsanadāyakattheraapadānaṃ</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Siddhatthassa bhagavato, adāsiṃ paṇṇasantharaṃ;</p>

<p rend="gathalast">Samantā upahārañca, kusumaṃ okiriṃ ahaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Pāsādevaṃ guṇaṃ rammaṃ <note>pāsāde ca guhaṃ rammaṃ (syā.)</note>, anubhomi mahārahaṃ;</p>

<p rend="gathalast">Mahagghāni ca pupphāni, sayanebhisavanti me.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Sayanehaṃ tuvaṭṭāmi, vicitte pupphasanthate;</p>

<p rend="gathalast">Pupphavuṭṭhi ca sayane, abhivassati tāvade.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="1.0152" /> kappe, adāsiṃ paṇṇasantharaṃ;</p>

<p rend="gathalast">Duggatiṃ nābhijānāmi, santharassa idaṃ phalaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Tiṇasantharakā nāma, sattete cakkavattino;</p>

<p rend="gathalast">Ito te pañcame kappe, uppajjiṃsu janādhipā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="1.0138" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā senāsanadāyako thero imā gāthāyo abhāsitthāti.</p>

<p rend="centre">Senāsanadāyakattherassāpadānaṃ aṭṭhamaṃ.</p>

<p rend="subhead">9. Veyyāvaccakattheraapadānaṃ</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Vipassissa <pb ed="T" n="1.0198" /><pb ed="V" n="1.0138" /> bhagavato, mahāpūgagaṇo ahu;</p>

<p rend="gathalast">Veyyāvaccakaro āsiṃ, sabbakiccesu vāvaṭo <note>byāvaṭo (sī. syā.)</note>.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Deyyadhammo ca me natthi, sugatassa mahesino;</p>

<p rend="gathalast">Avandiṃ satthuno pāde, vippasannena cetasā.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Ekanavutito kappe, veyyāvaccaṃ akāsahaṃ;</p>

<p rend="gathalast">Duggatiṃ nābhijānāmi, veyyāvaccassidaṃ phalaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Ito ca aṭṭhame kappe, rājā āsiṃ sucintito;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā veyyāvaccako thero imā gāthāyo abhāsitthāti.</p>

<p rend="centre">Veyyāvaccakattherassāpadānaṃ navamaṃ.</p>

<p rend="subhead">10. Buddhupaṭṭhākattheraapadānaṃ</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Vipassissa bhagavato, ahosiṃ saṅkhadhammako;</p>

<p rend="gathalast">Niccupaṭṭhānayuttomhi, sugatassa mahesino.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Upaṭṭhānaphalaṃ <pb ed="T" n="1.0199" /><pb ed="M" n="1.0153" /> passa, lokanāthassa tādino;</p>

<p rend="gathalast">Saṭṭhitūriyasahassāni, parivārenti maṃ sadā.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Ekanavutito <pb ed="P" n="1.0139" /> kappe, upaṭṭhahiṃ mahāisiṃ;</p>

<p rend="gathalast">Duggatiṃ nābhijānāmi, upaṭṭhānassidaṃ phalaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Catuvīse <note>catunavute (syā.)</note> ito kappe, mahānigghosanāmakā;</p>

<p rend="gathalast">Soḷasāsiṃsu rājāno, cakkavattī mahabbalā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā buddhupaṭṭhāko thero imā gāthāyo abhāsitthāti.</p>

<p rend="centre">Buddhupaṭṭhākattherassāpadānaṃ dasamaṃ.</p>

<p rend="centre">Sudhāvaggo dasamo.</p>

<p rend="bodytext">Tassuddānaṃ –</p>

<p rend="gatha1">Sudhā <pb ed="V" n="1.0139" /> sucinti ceḷañca, sūcī ca gandhamāliyo;</p>

<p rend="gatha2">Tipupphiyo madhusenā, veyyāvacco cupaṭṭhako;</p>

<p rend="gathalast">Samasaṭṭhi ca gāthāyo, asmiṃ vagge pakittitā.</p>

<p rend="bodytext">Atha vagguddānaṃ –</p>

<p rend="gatha1">Buddhavaggo hi paṭhamo, sīhāsani subhūti ca;</p>

<p rend="gatha2">Kuṇḍadhāno upāli ca, bījanisakacinti ca.</p>

<p rend="gatha3">Nāgasamālo <pb ed="T" n="1.0200" /> timiro, sudhāvaggena te dasa;</p>

<p rend="gathalast">Catuddasasatā gāthā, pañcapaññāsameva ca.</p>

<p rend="centre">Buddhavaggadasakaṃ.</p>

<p rend="centre">Paṭhamasatakaṃ samattaṃ.</p>
</body>
<back></back>
</text>
</TEI.2>