<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Soḷasama pariccheda</p>

<p rend="subhead">Cetiyapabbatavihāra paṭiggahako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Pure <pb ed="M" n="0.0097" /> caritvā piṇḍāya, karitvā janasaṅgahaṃ;</p>

<p rend="gathalast">Rājagehamhi bhuñjanto, kārento rājasaṅgahaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Chabbasadivase thero, mahāmeghavane vasī;</p>

<p rend="gathalast">Āsaḷhasukkapakkhassa, terase divase pana.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Rājagehamhi bhuñjitvā, mahārañño mahāmati;</p>

<p rend="gathalast">Mahā’ppamādasuttantaṃ, desayitvā tato ca so.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vihārakaraṇaṃ icchaṃ, tattha cetiyapabbate;</p>

<p rend="gathalast">Nikkhamma purimadvārā, agā cetiyapabbataṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Theraṃ tattha gataṃ sutvā, rathaṃ āruyha bhūpati;</p>

<p rend="gathalast">Deviyo dve ca ādāya, therassānupadaṃ akā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Therā nāgacatukkamhi, nahātvā rahade tahiṃ;</p>

<p rend="gathalast">Pabbatārohaṇatthāya, aṭṭhaṃsu paṭipāṭiyā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Rājā rathā tado’ruyha, sabbe there’bhivādayi;</p>

<p rend="gathalast">Uṇhe kilante kiṃrāja, āgatosī’ti ahute.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tumhākaṃ gamanāsaṅkī, āgatomhī’ti bhāsite;</p>

<p rend="gathalast">Idheva vassaṃ vasituṃ, āgatamhā’ti bhāsiya.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tassūpanāyikaṃ thero, khandhakaṃ khandhakovido;</p>

<p rend="gathalast">Kathesi rañño taṃ sutvā, bhāgineyyo ca rājino.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Mahāriṭṭho mahāmacco, pañcapaññāsabhātuhi;</p>

<p rend="gathalast">Saddhiṃ jeṭṭhakaniṭṭhehi, rājānamabhito ṭhito.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Yācitvā tadahu ceva, pabbajuṃ therasantike;</p>

<p rend="gathalast">Pattārahattaṃ sabbepi, te khuragge mahāmatī.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Kantakacetiyaṭhāne, parito tadaheva so;</p>

<p rend="gathalast">Kammāni ārabhāpetvā, leṇāni aṭṭhasaṭṭhiyo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Agamāsi <pb ed="M" n="0.0098" /> puraṃ rājā, therā tattheva te vasuṃ;</p>

<p rend="gathalast">Kāle piṇḍāya nagaraṃ, pavisantā’nukampakā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Niṭṭhite leṇakammamhi, āsaḷhipuṇṇamāsiyaṃ;</p>

<p rend="gathalast">Gantvā adāsi therānaṃ, rājā vihāradakkhiṇaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Dvattiṃsamāḷakānañca, vihārassa ca tassa kho;</p>

<p rend="gathalast">Sīmaṃ sīmātigo thero, bandhitvā tadaheva so.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tesaṃ pabbajjāpekkhānaṃ, akāsi upasampadaṃ;</p>

<p rend="gathalast">Sabbesaṃ sabbapaṭhamaṃ, baddhe tumbarumāḷake.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Ete dvāsaṭṭhi arahanto, sabbe cetiyapabbate;</p>

<p rend="gathalast">Tattha vassaṃ upagantvā, akaṃsu rājasaṅgahaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Devamanussagaṇagaṇitaṃ taṃ,</p>

<p rend="gatha2">Tañca gaṇaṃ guṇavitthatakittiṃ;</p>

<p rend="gatha3">Yānamupacca ca mānayamānā,</p>

<p rend="gathalast">Puññacayaṃ vipulaṃ akariṃsūti.</p>

<p rend="centre">Sujanapasādasaṃvegatthāya kate mahāvaṃse</p>

<p rend="centre">Cetiyapabbatavihārapaṭiggahako nāma</p>

<p rend="centre">Soḷasamo paricchedo.</p>
</body>
<back></back>
</text>
</TEI.2>