<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">2. Dosaparihārāvabodhaparicchedavaṇṇanā</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"><hi rend="bold">Kadāci kavikosallā, virodho sakalopya’yaṃ;</hi></p>

<p rend="gathalast"><hi rend="bold">Dosasaṅkhyamatikkamma, guṇavīthiṃ vigāhate</hi>.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"><hi rend="bold">Tena vuttavirodhāna-mavirodho yathā siyā;</hi></p>

<p rend="gathalast"><hi rend="bold">Tathā dosaparihārā-vabodho dāni nīyate</hi>.</p>

<p rend="bodytext" n="68-69"><hi rend="paranum">68-69</hi><hi rend="dot">.</hi> Iccevaṃ <pb ed="M" n="0.0104" /> dosavibhāgaṃ paricchijja idāni yathāvuttadosaparihārakkamamupadisitumāha <hi rend="bold">‘‘kadācī’’</hi>tyādi. Sakalopi ayaṃ <hi rend="bold">virodho</hi> viruddhatthantarādikato na koci eko eva dosesu, dosānaṃ vā <hi rend="bold">saṅkhyaṃ</hi> gaṇanaṃ dosabhāvaṃ <hi rend="bold">atikkamma</hi> paricchijja <hi rend="bold">guṇānaṃ vīthiṃ</hi> padaviṃ guṇasabhāvataṃ <hi rend="bold">vigāhate</hi> abbhupagacchati <hi rend="bold">kadāci,</hi> na sabbadā. Kavino payujjakassa kosallā tādisavisayapariggahalakkhaṇanepuññakāraṇā, na tu yathā tathā ceti. <hi rend="bold">‘‘Tene’’</hi>ccādi. Yenevaṃ, <hi rend="bold">tena</hi> kāraṇena vuttānaṃ viruddhatthantarādīnaṃ virodhānaṃ <hi rend="bold">yathā</hi> yena pakārena <hi rend="bold">avirodho</hi> niddosatā <hi rend="bold">siyā</hi> bhaveyya, <hi rend="bold">tathā</hi> tena pakārena dosānaṃ <hi rend="bold">parihāro</hi> dūrīkaraṇaṃ avabujjhati ñāyati etenāti avabodho, tassa avabodho, tannāmiko paricchedo idāni <hi rend="bold">nīyate</hi> ānīyate vuccateti attho.</p>

<p rend="bodytext" n="68-69"><hi rend="paranum">68-69</hi><hi rend="dot">.</hi> Evaṃ dosavibhāgaṃ paricchinditvā idāni yathāvuttadosānaṃ parihāratthamārabhanto <hi rend="bold">‘‘kadācī’’</hi>tyādimāha. Sakalopi ayaṃ <hi rend="bold">virodho</hi> padadosādiko <hi rend="bold">dosasaṅkhyaṃ</hi> dosānaṃ, dosesu vā gaṇanaṃ dosabhāvaṃ atikkamma kadāci <hi rend="bold">kavikosallā</hi> kavino byākaraṇābhidhānachandoalaṅkatiādīsu paricayalakkhaṇena paññāpāṭavena yato <hi rend="bold">guṇavīthiṃ</hi> guṇapadaviṃ kevalaṃ guṇasabhāvaṃ <hi rend="bold">vigāhate</hi> abbhupagacchati, <hi rend="bold">tena</hi> kāraṇena <hi rend="bold">vuttavirodhānaṃ</hi> yathāvuttapadadosādivirodhānaṃ <hi rend="bold">avirodho</hi> aviruddhatā <hi rend="bold">yathā <pb ed="M" n="0.0105" /> siyā</hi> yena pakārena bhaveyya, <hi rend="bold">tathā</hi> tena pakārena <hi rend="bold">dosaparihārāvabodho</hi> yathāvuttapadadosādisambandhino pariharaṇakkamassa avabodhakāraṇattā tannāmikaparicchedo <hi rend="bold">idāni</hi> laddhāvasare <hi rend="bold">nīyate</hi> vuccate. Yathāvuttadosā kavisāmatthiyena niddosattaṃ bhajanti, tassa sāmatthiyassa upadesaṃ dassāmāti adhippāyo.</p>

<p rend="subhead">Padadosaparihāravaṇṇanā</p>

<p rend="bodytext">Tattha viruddhatthantarassa parihāro yathā –</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"><hi rend="bold">Vindantaṃ pākasālīnaṃ, sālīnaṃ dassanā sukhaṃ;</hi></p>

<p rend="gathalast"><hi rend="bold">Taṃ kathaṃ nāma megho’yaṃ, visado sukhaye janaṃ</hi>.</p>

<p rend="bodytext" n="70"><hi rend="paranum">70</hi><hi rend="dot">.</hi><hi rend="bold">‘‘Vindanta’’</hi>miccādi. <hi rend="bold">Pākena</hi> pariṇatabhāvena <hi rend="bold">sālīnaṃ</hi> yuttānaṃ, manuññānaṃ vā <hi rend="bold">sālīnaṃ</hi> rattasāliādīnaṃ sālijātīnaṃ dassanā <hi rend="bold">sukhaṃ</hi> cetasikaṃ somanassaṃ vindantaṃ taṃ janaṃ <hi rend="bold">visado</hi> ayaṃ megho ambudo kathaṃ nāma sukhayeti. Ettha tādisassa janassa asukhappadānaṃ garaḷassa meghassānurūpanti viruddhatthantaratā parihaṭā.</p>

<p rend="bodytext" n="70"><hi rend="paranum">70</hi><hi rend="dot">.</hi> Tattha viruddhatthantarassa parihāro yathā evaṃ. <hi rend="bold">‘‘Vindanti’’</hi>ccādi. <hi rend="bold">Pākasālīnaṃ</hi> pariṇāmena yuttānaṃ, manuññānaṃ vā <hi rend="bold">sālīnaṃ</hi> rattasāliādīnaṃ <hi rend="bold">dassanā</hi> dassanahetu <hi rend="bold">sukhaṃ</hi> cetasikasomanassaṃ <hi rend="bold">vindantaṃ</hi> anubhontaṃ <hi rend="bold">taṃ janaṃ</hi> taṃ kassakajanaṃ <hi rend="bold">visado</hi> jaladāyako ayaṃ megho kathaṃ nāma sukhaye, na sukhayateva. Tādisassa janassa dukkhadānaṃ garaḷadāyakassa meghassāpi anurūpamiti viruddhaññattho apanīto hoti. Pākena sālinoti viggaho. Sukhaṃ karotīti sukhayeti nāmadhātu.</p>

<p rend="centre">Yathā vā –</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"><hi rend="bold">Vināyakopi <pb ed="M" n="0.0106" /> nāgosi,</hi></p>

<p rend="gatha2"><hi rend="bold">Gotamopi mahāmati;</hi></p>

<p rend="gatha3"><hi rend="bold">Paṇītopi rasāpeto,</hi></p>

<p rend="gathalast"><hi rend="bold">Cittā me sāmi te gati</hi>.</p>

<p rend="bodytext" n="71"><hi rend="paranum">71</hi><hi rend="dot">.</hi><hi rend="bold">‘‘Vināyakopi’’</hi>ccādi. <hi rend="bold">Vīnaṃ</hi> pakkhīnaṃ nāyako, garuḷo, satte vinetīti <hi rend="bold">vināyako,</hi> vuddho, bhagavā ca. Tattha yadā vināyako garuḷo, tadā tu nāgo pannagosīti viruddhaṃ, pakkhantare tvaviruddhaṃ bhagavato āgussa rāgādino abhāvato. Imesaṃ gunnaṃ atisayena go <hi rend="bold">gotamo</hi> hīnapasu, gotamavaṃsāvatiṇṇattā <hi rend="bold">gotamo</hi> bhagavā ca. Hīnapasu ca tvaṃ mahāmati asīti viruddhaṃ accantahīnapasuno mahatiyā paññāya abhāvato. Pakkhantare tu na byāghāto. Paṇīto madhuro raso, uttamo ca sugato. Tattha madhurarasato apeto apagatosīti virujjhati, bhagavato tu rasehi siṅgārādīhi apetoti yujjati. <hi rend="bold">Me</hi> mama. <hi rend="bold">Sāmī</hi>ti āmantanaṃ. <hi rend="bold">Te</hi> tava <hi rend="bold">gati</hi> pavatti <hi rend="bold">cittā</hi> abbhutāti. Ettha viruddhatthantaraṃ virodhālaṅkāraṃ silāghanīyanti tena taṃ parihaṭaṃ.</p>

<p rend="bodytext" n="71"><hi rend="paranum">71</hi><hi rend="dot">.</hi><hi rend="bold">Yathā vā</hi> uttadosassa parihāro īdiso vā. <hi rend="bold">‘‘Vināyako’’</hi>ccādi. He <hi rend="bold">sāmi</hi> tvaṃ <hi rend="bold">vināyakopi</hi> garuḷopi <hi rend="bold">nāgosi</hi> pannago asi. No ce, <hi rend="bold">vināyakopi</hi> satte vinento eva <hi rend="bold">nāgosi</hi> nikkileso asi. <hi rend="bold">Gotamopi</hi> pasutamopi <hi rend="bold">mahāmati</hi> mahāpaññavāsi. No ce, <hi rend="bold">gotamopi</hi> gottato gotamoyeva <hi rend="bold">mahāmati</hi> mahāpaññavāsi. <hi rend="bold">Paṇītopi</hi> madhuropi <hi rend="bold">rasāpeto</hi> madhurarasato apagatosi. No ce, <hi rend="bold">paṇītopi</hi> uttamo eva <hi rend="bold">rasāpeto</hi> siṅgārādirasato apagatosi. <hi rend="bold">Te</hi> tuyhaṃ <hi rend="bold">gati</hi> pavatti <hi rend="bold">me</hi> mayhaṃ <hi rend="bold">cittā</hi> acchariyā. <pb ed="M" n="0.0107" /> Ettha garuḷassa nāgattañca pasutamassa paññavantattañca paṇītassa nirasattañca viruddhaṃ, tathāpi aññapakkhassa aviruddhattā viruddhatthantaradoso pasatthena viruddhālaṅkārena nirākato. Vīnaṃ pakkhīnaṃ nāyako, garuḷo. Satte vinetīti <hi rend="bold">vināyako,</hi> buddho. Natthi āgu <note>ago (ka.)</note> etassāti <hi rend="bold">nāgo,</hi> buddho. Gunnamatisayena gotamo, pasu. Mahatī mati assāti <hi rend="bold">mahāmati,</hi> buddho. Padhānattaṃ nīto <hi rend="bold">paṇīto,</hi> madhuro raso. Rasato apetoti <hi rend="bold">rasāpeto,</hi> buddhoti viggaho.</p>

<p rend="centre">Ajhatthassa yathā –</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"><hi rend="bold">Kathaṃ tādiguṇābhāve,</hi></p>

<p rend="gatha2"><hi rend="bold">Lokaṃ toseti dujjano;</hi></p>

<p rend="gatha3"><hi rend="bold">Obhāsitāsesadiso,</hi></p>

<p rend="gathalast"><hi rend="bold">Khajjoto nāma kiṃ bhave</hi>.</p>

<p rend="bodytext" n="72"><hi rend="paranum">72</hi><hi rend="dot">.</hi><hi rend="bold">‘‘Katha’’</hi>miccādi. Dujjano tādino guṇā lokaṃ tosenti, tādīnaṃ guṇānaṃ attani abhāve sati <hi rend="bold">lokaṃ</hi> sattalokaṃ kathaṃ toseti, na tosetīti attho. Vuttamevatthantarena sādheti ‘‘khajjoto nāma obhāsitā dīpitā asesadisā yena tathāvidho kiṃ bhave, na bhaveyya tādino guṇassa abhāvato’’ti. Ettha khajjotassa adhikatthabhāvena sito obhāsitāsesadisattadoso ‘‘kathaṃ tādiguṇābhāve’’tiādivacobhaṅgiyā parihaṭo.</p>

<p rend="bodytext" n="72"><hi rend="paranum">72</hi><hi rend="dot">.</hi><hi rend="bold">Ajhatthassa yathā</hi>ti ettha parihāro ajjhāhāro, evamuparipi. <hi rend="bold">‘‘Kathi’’</hi>ccādi. <hi rend="bold">Dujjano</hi> guṇahīnajano <hi rend="bold">tādiguṇābhāve</hi> santosajananakāraṇānaṃ tādisānaṃ sīlādiguṇānaṃ <pb ed="M" n="0.0108" /> attani avijjamānatte sati <hi rend="bold">lokaṃ</hi> sattalokaṃ kathaṃ toseti, na tosetiyeva, tathā hi khajjoto nāma obhāsitāsesadiso kiṃ bhave, na bhavatyeva. Ettha khajjotassa sakaladisobhāsanasaṅkhātamadhikatthadoso ‘‘kathaṃ tādiguṇābhāve’’ccādivākyalīlāya nirākato. Tādī ca te guṇā ceti viggaho.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"><hi rend="bold">Paheḷikāyamāruḷhā, na hi duṭṭhā kiliṭṭhatā;</hi></p>

<p rend="gathalast"><hi rend="bold">Piyā sukhā’liṅgitaṃ ka-māliṅgati nu no iti</hi>.</p>

<p rend="bodytext" n="73"><hi rend="paranum">73</hi><hi rend="dot">.</hi><hi rend="bold">‘‘Paheḷikāyaṃ’’</hi>iccādi. <hi rend="bold">Kiliṭṭhatā</hi> kiliṭṭhapadadoso paheḷikāya visaye āruḷhā sahī <hi rend="bold">na hi</hi> no duṭṭho siyā. Kīdisīti āha <hi rend="bold">‘‘piye’’</hi>ccādi. <hi rend="bold">Itī</hi>ti nidassane. <hi rend="bold">Piyā</hi> vallabhāya <hi rend="bold">āliṅgitaṃ kaṃ</hi> janaṃ <hi rend="bold">sukhaṃ</hi> kāyikaṃ cetasikañca <hi rend="bold">no āliṅgati</hi> na saṃyujjati nu. <hi rend="bold">Nu</hi>iti parivitakke nipāto. Ettha <hi rend="bold">piyāti</hi> kiliṭṭhaṃ paheḷikāya samāropena parihaṭaṃ.</p>

<p rend="bodytext" n="73"><hi rend="paranum">73</hi><hi rend="dot">.</hi><hi rend="bold">‘‘Paheḷike’’</hi>ccādi. <hi rend="bold">Kiliṭṭhatā</hi> kiliṭṭhapadadosasaṅkhātā paheḷikāyaṃ visaye āruḷhā ce, <hi rend="bold">na hi duṭṭhā</hi> duṭṭhā na hoti. Kimudāharaṇaṃ? Piyā sukhāliṅgitaṃ kamāliṅgati nu no iti, <hi rend="bold">iti</hi>saddassa nidassanatthattā sesaudāharaṇānametamupalakkhaṇanti ñātabbaṃ. No ce, evaṃpakārānamudāharaṇānamapariggahetabbattā <hi rend="bold">iti</hi>saddo pakāratthoti. <hi rend="bold">Piyā</hi> vallabhāya <hi rend="bold">āliṅgitaṃ</hi> upaguhitaṃ <hi rend="bold">kaṃ</hi> nāma janaṃ <hi rend="bold">sukhaṃ</hi> kāyikamānasikaṃ <hi rend="bold">no āliṅgati nu,</hi> āliṅgatevāti. Ettha <hi rend="bold">piyā</hi>ti kiliṭṭhapadaṃ paheḷikāyamāropanena nirākataṃ hoti.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"><hi rend="bold">Yamake no payojeyya, kiliṭṭhapada’micchite;</hi></p>

<p rend="gathalast"><hi rend="bold">Tato yamaka’maññaṃ tu, sabbametaṃmayaṃ viya</hi>.</p>

<p rend="bodytext" n="74"><hi rend="paranum">74</hi><hi rend="dot">.</hi><hi rend="bold">‘‘Yamake’’</hi>ccādi. <pb ed="M" n="0.0109" /><hi rend="bold">Tato añña</hi>nti icchitayamakato aññaṃ. <hi rend="bold">Tu</hi>iti visesajotako. <hi rend="bold">Etaṃmayaṃ viyā</hi>ti etena kiliṭṭhapadena nibbattaṃ viya.</p>

<p rend="bodytext" n="74"><hi rend="paranum">74</hi><hi rend="dot">.</hi><hi rend="bold">‘‘Yamake’’</hi>ccādi. Kiliṭṭhapadaṃ icchite yamake iṭṭhayamake no payojeyya nappayujjeyya, <hi rend="bold">tato</hi> iṭṭhayamakato aññaṃ sabbaṃ yamakaṃ pana <hi rend="bold">etaṃmayaṃ viya</hi> iminā kiliṭṭhapadadosena kataṃ viya hoti. Ettha iṭṭhayamakaṃ vuttanayena ñātabbaṃ, etena nibbattaṃ etaṃmayanti viggaho.</p>

<p rend="centre">Desavirodhino yathā –</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"><hi rend="bold">Bodhisattappabhāvena, thalepi jalajānya’huṃ;</hi></p>

<p rend="gathalast"><hi rend="bold">Nudantāni’va sucirā-vāsaklesaṃ tahiṃ jale</hi>.</p>

<p rend="bodytext" n="75"><hi rend="paranum">75</hi><hi rend="dot">.</hi><hi rend="bold">‘‘Bodhisatte’’</hi>ccādi. <hi rend="bold">Bodhisattassa</hi> māyādeviyā sutassa vakkhamānassa visesassa taduppannadine sambhavā <hi rend="bold">pabhāvena</hi> puññappabhāvato <hi rend="bold">jalajāni</hi> ambujāni thalepi <hi rend="bold">ahuṃ</hi> ahesuṃ acintanīyattā puññappabhāvassa. Kiṃ pana vāpyādīsu kiṃ karontāva <hi rend="bold">tahiṃ</hi> tasmiñca jale <hi rend="bold">suciraṃ</hi> sabbadāva āvasana<hi rend="bold">māvāso</hi> tena jāto kleso taṃ <hi rend="bold">nudantāniva</hi> dūrato jahantāniveti. Acintanīyattā puññappabhāvassa īdisampi acchariyamahosīti na desavirodho.</p>

<p rend="bodytext" n="75"><hi rend="paranum">75</hi><hi rend="dot">.</hi><hi rend="bold">Bodhisattappabhāvena</hi> bodhisattassa acinteyyānubhāvena <hi rend="bold">jalajāni</hi> jalajasadisattā tannāmakāni padumakeravādīni <hi rend="bold">tahiṃ jale</hi> visayattena pasiddhe tasmiṃ udake <hi rend="bold">sucirāvāsaklesaṃ</hi> aticiraṃ nivāsato jātaāyāsaṃ <hi rend="bold">nudantāni iva</hi> cajantāni iva thalepi <hi rend="bold">ahuṃ</hi> ahesuṃ, vāpiādīsu kā kathā. Ettha jalajānaṃ thaluppattikathanasaṅkhātaṃ desavirodhaṃ acinteyyapuññappabhāvena īdisānaṃ <pb ed="M" n="0.0110" /> acchariyānaṃ pātubhāvato ‘‘bodhisattappabhāvenā’’ti iminā nirākaroti. Bodhiyaṃ catumaggapaññāyaṃ sattoti ca, tassa pabhāvoti ca, suciraṃ āvāsoti ca, tena bhūto klesoti ca vākyaṃ.</p>

<p rend="centre">Kālavirodhino yathā –</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"><hi rend="bold">Mahānubhāvapisuno, munino mandamāruto;</hi></p>

<p rend="gathalast"><hi rend="bold">Sabbotukamayaṃ vāyi, dhunanto kusumaṃ samaṃ</hi>.</p>

<p rend="bodytext" n="76"><hi rend="paranum">76</hi><hi rend="dot">.</hi><hi rend="bold">‘‘Mahā’’</hi>iccādi. <hi rend="bold">Mando</hi> mudubhūto māruto ayaṃ <hi rend="bold">sabbotukaṃ</hi> sabbesu utūsu pupphanakaṃ <hi rend="bold">kusumaṃ</hi> pupphaṃ <hi rend="bold">samaṃ</hi> ekato katvā <hi rend="bold">dhunanto</hi> vikiranto <hi rend="bold">munino</hi> munisadisattā bhavissantamunibhāvena ca bodhisattassa, muninoyeva vā sammāsambodhisamadhigamasamaye mahānubhāvassa <hi rend="bold">pisuno</hi> sūcako <hi rend="bold">vāyi</hi> pavāyatīti. Ettha yadyapekadā sabbotukāsambhavo nānāutūsu nānākusumassa sambhavā, tathāpi bhagavato mahānubhāvapisunamīdisamekapadikaṃ sambhavatīti kālavirodho iminā parihaṭo.</p>

<p rend="bodytext" n="76"><hi rend="paranum">76</hi><hi rend="dot">.</hi><hi rend="bold">‘‘Mahānubhāve’’</hi>ccādi. Ayaṃ <hi rend="bold">mandamāruto</hi> acaṇḍasamīraṇo <hi rend="bold">sabbotukaṃ</hi> vasantādīsu sabbautūsu vikasantaṃ <hi rend="bold">kusumaṃ</hi> pupphajātaṃ <hi rend="bold">samaṃ</hi> ekato katvā <hi rend="bold">dhunanto</hi> kampento <hi rend="bold">munino</hi> ekantabhāvittā munisaṅkhātassa bodhisattassa, sammāsambodhisamadhigamasamaye bhūtattā munino sabbaññuno vā <hi rend="bold">mahānubhāvapisuno</hi> mahantaṃ puññappabhāvaṃ pakāsento <hi rend="bold">vāyi</hi> sampavāyīti. Ettha nānākāle sambhavantānampi kusumānaṃ ekakāle sambhavassa kālavirodhattepi bhagavato puññānubhāvo tādisamacchariyamekakkhaṇe janetuṃ samatthoti kālavirodhaṃ ‘‘mahānubhāvapisuno’’ti iminā nirākaroti. Mahānubhāvassa, mahānubhāvaṃ vā pisunoti vākyaṃ.</p>

<p rend="centre">Kalāvirodhino yathā –</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"><hi rend="bold">Nimuggamanaso <pb ed="M" n="0.0111" /> buddha-guṇe pañcasikhassapi;</hi></p>

<p rend="gathalast"><hi rend="bold">Tantissaravirodho so, na sampīṇeti kaṃ janaṃ</hi>.</p>

<p rend="bodytext" n="77"><hi rend="paranum">77</hi><hi rend="dot">.</hi><hi rend="bold">‘‘Nimuggi’’</hi>ccādi. Buddhassa <hi rend="bold">guṇe</hi> sīlādike aparimāṇe nimuggaṃ ogāḷhaṃ manaṃ cittaṃ yassa tassa <hi rend="bold">pañcasikhassa</hi> gandhabbadevaputtassapi vīṇāya tantiyā saro kiriyākālamānalakkhaṇavilambitadutamajjhabhedabhinno chajjādiko tassa virodho kalāsatthapariniddiṭṭhakamavesamaṃ kaṃ janaṃ na sampīṇeti, pīṇetiyeva. Sammāsambuddhassa lokiyaguṇānubandhabuddhīnaṃ vikkhepappavattipi tathāvidhaṃ pīṇetīti. ‘‘Buddhaguṇe nimuggamanaso’’ti iminā kalāvirodho parihaṭo.</p>

<p rend="bodytext" n="77"><hi rend="paranum">77</hi><hi rend="dot">.</hi><hi rend="bold">‘‘Nimuggi’’</hi>ccādi. <hi rend="bold">Buddhaguṇe</hi> sabbaññuno vimhayajanakasīlādiguṇasambhāre <hi rend="bold">nimuggamanaso</hi> otiṇṇacittassa <hi rend="bold">pañcasikhassapi</hi> gandhabbadevaputtassāpi so <hi rend="bold">tantissaravirodho</hi> vīṇāya tantiyā ghaṭṭanakiriyā, addhamattikādikālo, hatthādīnaṃ sannivesalakkhaṇo mānoti imehi tīhi lakkhaṇehi yuttassa mandasīghamajjhimappamāṇehi bhinnassa chajjādisattasarassa kalāsatthāgatakkamassa vināsasaṅkhāto virodho <hi rend="bold">kaṃ janaṃ na sampīṇeti,</hi> sampīṇeti eva. Ettha akantiyā kāraṇabhūto kalāsatthāgatakkamabhaṅgo lokuttarabuddhaguṇānugatabuddhiyā jātoti so bhaṅgo ‘‘nimuggamanaso buddhaguṇe’’ti vuttattā pītiyā kāraṇameveti na virodho. Nimuggo mano assāti ca, tantiyā saroti ca, tesaṃ virodhoti ca vākyaṃ.</p>

<p rend="centre">Lokavirodhino yathā –</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"><hi rend="bold">Gaṇaye <pb ed="M" n="0.0112" /> cakkavāḷaṃ so, candanāyapi sītalaṃ;</hi></p>

<p rend="gathalast"><hi rend="bold">Sambodhisattahadayo, padittaṅgārapūritaṃ</hi>.</p>

<p rend="bodytext" n="78"><hi rend="paranum">78</hi><hi rend="dot">.</hi><hi rend="bold">‘‘Gaṇaye’’</hi>ccādi. Candanāya api sītalaṃ <hi rend="bold">gaṇaye</hi> cintesi. Kintaṃ? Padittaṅgārapūritaṃ cakkavāḷaṃ. Ko so? <hi rend="bold">Sambodhiyaṃ</hi> sabbaññutaññāṇe <hi rend="bold">sattaṃ</hi> paribaddhaṃ <hi rend="bold">hadayaṃ</hi> cittaṃ yassa so. Sabbaññutaññāṇānubandhabuddhino hi tādiso manobandhoti na lokavirodho.</p>

<p rend="bodytext" n="78"><hi rend="paranum">78</hi><hi rend="dot">.</hi><hi rend="bold">‘‘Gaṇaye’’</hi>ccādi. <hi rend="bold">Sambodhisattahadayo</hi> sabbaññutaññāṇe āsattacitto <hi rend="bold">so</hi> bodhisatto <hi rend="bold">padittaṅgārapūritaṃ</hi> ādittaṅgārehi paripuṇṇaṃ <hi rend="bold">cakkavāḷaṃ</hi> cakkavāḷagabbhaṃ <hi rend="bold">candanāyapi</hi> candanato api <hi rend="bold">sītalaṃ</hi> atisītalaṃ katvā <hi rend="bold">gaṇaye</hi> cinteyyāti. Iṭṭhatthaluddhassa cittappavattiyā īdisattā aggino candanatopi adhikasītattakappanā ‘‘candanaṃ sītalaṃ, aggi uṇho’’ti pavattalokasīmāya viruddhā na hoti. Sambodhiyaṃ sattahadayaṃ yasseti ca, padittāni aṅgārānīti ca, tehi pūritanti ca viggaho.</p>

<p rend="centre">Ñāyavirodhino yathā –</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"><hi rend="bold">Pariccattabhavopi tva-mupanītabhavo asi;</hi></p>

<p rend="gathalast"><hi rend="bold">Acintyaguṇasārāya, namo te munipuṅgava</hi>.</p>

<p rend="bodytext" n="79"><hi rend="paranum">79</hi><hi rend="dot">.</hi><hi rend="bold">‘‘Pariccatte’’</hi>ccādi. <hi rend="bold">Munipuṅgava</hi> munīnaṃ uttama pariccatto visaṭṭho bhavo sugatiduggatisaṅkhāto yenāti <hi rend="bold">pariccattabhavopi</hi> tvaṃ upanīto ānīto pavattito bhavo vuḍḍhi yenāti <hi rend="bold">upanītabhavo</hi> asi. Tasmā kāraṇā acintyaguṇasārāya te namo atthūti seso. Īdisaṃ na ñāyaviruddhamevaṃvidhattā munipuṅgavassa.</p>

<p rend="bodytext" n="79"><hi rend="paranum">79</hi><hi rend="dot">.</hi><hi rend="bold">‘‘Pariccatte’’</hi>ccādi. <hi rend="bold">Munipuṅgava</hi> muniseṭṭha tvaṃ <hi rend="bold">pariccattabhavopi</hi> apanītasugatiduggatibhavopi <hi rend="bold">upanītabhavo</hi> lokassānītaabhivuddhiko <hi rend="bold">asi</hi> bhavasi, <hi rend="bold">acintyaguṇasārāya</hi> tato eva cintāvisayātikkantasāraguṇassa <hi rend="bold">te</hi> tuyhaṃ namo atthūti sabbākārato bhavassa pariccattattā attani avijjamānaṃ <pb ed="M" n="0.0113" /> sugatibhavaṃ lokassa detīti etaṃ ñāyāgataṃ na hotīti paṭibhāti, tathāpi ca sabbaññūnaṃ pavatti īdisāyevāti ñāyavirodho nirākato. Acintyā guṇasārā yasminti viggaho.</p>

<p rend="centre">Āgamavirodhino yathā –</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"><hi rend="bold">Nevālapati kenāpi, vacīviññattito yati;</hi></p>

<p rend="gathalast"><hi rend="bold">Sampajānamusāvādā, phuseyyāpattidukkaṭaṃ</hi>.</p>

<p rend="bodytext" n="80"><hi rend="paranum">80</hi><hi rend="dot">.</hi><hi rend="bold">‘‘Neve’’</hi>tiādi. <hi rend="bold">Yatī</hi>ti bhikkhu <hi rend="bold">kenāpi</hi> saha <hi rend="bold">nevālapati</hi> na vadatyeva, tathāpi <hi rend="bold">vacīviññattito</hi> copanavācāsaṅkhātena vacīviññattihetunā pavattito sampajānantassa musāvādato kāraṇā <hi rend="bold">āpattidukkaṭaṃ</hi> ‘‘sampajānamusāvādassa hotī’’ti vuttadukkaṭāpatti <hi rend="bold">phuseyya</hi> āpajjatīti. Ettha anālapato vacīviññattiyā kathaṃ musāvādoti abhidhammāpannavirodho natthi, aparavacanatthe tvīdiso virujjhatīti.</p>

<p rend="bodytext" n="80"><hi rend="paranum">80</hi><hi rend="dot">.</hi><hi rend="bold">‘‘Nevi’’</hi>ccādi. <hi rend="bold">Yati</hi> samaṇo <hi rend="bold">kenāpi</hi> kenaci saddhiṃ <hi rend="bold">nevālapati</hi> no bhāsati, tathāpi <hi rend="bold">vacīviññattito</hi> copanavācāsaṅkhātaviññattikāraṇā pavattanato <hi rend="bold">sampajānamusāvādā</hi> sampajānantassa musābhaṇanato <hi rend="bold">āpattidukkaṭaṃ</hi> dukkaṭāpattiṃ <hi rend="bold">phuseyya</hi> āpajjeyyāti. Ettha anālapantassa vacīviññattito musāvādo kathaṃ sambhavatīti abhidhammāpannavirodho, ‘‘santiṃ āpattiṃ nāvikareyya, sampajānamusāvāda’ssa hotī’’ti nidānuddese niddiṭṭhavacīdvāre akiriyasamuṭṭhānā dukkaṭāpatti hotīti āgamavirodho nirākato. Musābhaṇanaṃ vinā āpatti kathaṃ bhavatīti? Yathā kāle avassamānameghato sañjātadubbhikkhaṃ ‘‘meghakataṃ dubbhikkha’’nti vattabbaṃ hoti, evaṃ kathetabbakāle akathanato sañjātā vacīdvāre akiriyasamuṭṭhānā dukkaṭāpattipi <pb ed="M" n="0.0114" /> tato sañjātāti vattabbā hoti. Sampajānantassa musāvādoti ca, āpattiyeva dukkaṭanti ca vākyaṃ.</p>

<p rend="centre">Neyyassa yathā –</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"><hi rend="bold">Marīcicandanālepa-lābhā sītamarīcino <note>sitamarīcino (sī.)</note>;</hi></p>

<p rend="gathalast"><hi rend="bold">Imā sabbāpi dhavalā, disā rocanti nibbharaṃ</hi>.</p>

<p rend="bodytext" n="81"><hi rend="paranum">81</hi><hi rend="dot">.</hi><hi rend="bold">‘‘Marīcī’’</hi>tyādi. <hi rend="bold">Sītamarīcino</hi> candassa <hi rend="bold">marīciyo</hi> dīdhitiyo eva candanaṃ, tassa <hi rend="bold">ālepo</hi> upadeho, tassa lābhena imā sabbāpi disā <hi rend="bold">nibbhara</hi>matisayaṃ <hi rend="bold">dhavalā</hi> setā rocantīti natthettha neyyatā marīciyā saddopāttatthāya tu.</p>

<p rend="bodytext" n="81"><hi rend="paranum">81</hi><hi rend="dot">.</hi><hi rend="bold">‘‘Marīci’’</hi>ccādi. <hi rend="bold">Sītamarīcino</hi> candassa <hi rend="bold">marīcicandanālepalābhā</hi> marīcisaṅkhātacandanālepassa paṭilābhato imā sabbāpi disā <hi rend="bold">nibbhara</hi>matisayaṃ <hi rend="bold">dhavalā</hi> setā <hi rend="bold">rocanti</hi> dibbantīti. Disānaṃ dhavalakāraṇassa ‘‘marīcicandanālepalābhā sītamarīcino’’ti vuttattā neyyadoso na patiṭṭhāti, candanamiva candanaṃ, marīciyoyeva candanamiti ca, tassa ālepoti ca, tassa lābhoti ca viggaho.</p>

<p rend="centre">Yathā vā –</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"><hi rend="bold">Manonurañjano māra-ṅganāsiṅgāravibbhamo;</hi></p>

<p rend="gathalast"><hi rend="bold">Jinenā’samanuññāto, mārassa hadayānalo</hi>.</p>

<p rend="bodytext" n="82"><hi rend="paranum">82</hi><hi rend="dot">.</hi><hi rend="bold">‘‘Mano’’</hi>ccādi. Manaṃ passantānamanussarantānañca cittaṃ anurañjetīti <hi rend="bold">manonurañjano,</hi> māraṅganānaṃ siṅgārakato <hi rend="bold">vibbhamo</hi> vilāso jinena <hi rend="bold">asamanuññāto</hi> abbhupagato <hi rend="bold">mārassa</hi> vasavattino <hi rend="bold">hadayānalo</hi> hadayaggi jāto. Soko cettha analatthe niruppito tassa <pb ed="M" n="0.0115" /> tādisatthānativattanato, kāraṇantupacārenāti. Ettha yajjapi māraṅganāparājayo na saddopāttattho, tathāpi ‘‘siṅgāravibbhamo mārassa hadayaggī’’ti vutte sāmatthiyā māraṅganāparājayo gamyate, tathāvidhassa mārasokassa māraṅganāparājayābyabhicārato. Nevedisassa neyyatā, vaṅkavuttīdisī guṇoyeva bandhassa.</p>

<p rend="bodytext" n="82"><hi rend="paranum">82</hi><hi rend="dot">.</hi> Vattabbassa ñāyopāttattā neyyadosaparihāratthamudāharati <hi rend="bold">‘‘mano’’</hi>ccādi. <hi rend="bold">Manonurañjano</hi> dassanasavanānussaraṇaṃ karontānaṃ janānaṃ cittamattani anurañjanto <hi rend="bold">māraṅganāsiṅgāravibbhamo</hi> māravadhūnaṃ ratikīḷāhetubhūtakāmapatthanāsaṅkhātasiṅgārena katalīlā <hi rend="bold">jinena</hi> jitapañcamārena satthunā <hi rend="bold">asamanuññāto</hi> anabbhupagato asampaṭicchito <hi rend="bold">mārassa</hi> vasavattino <hi rend="bold">hadayānalo</hi> hadayaggi ahosīti. Analattena kappitakāriyabhūto soko māraṅganāsiṅgāravibbhamasaṅkhātakāraṇena saddhiṃ abhedakappanāya <note>analattakappanāya (ka.)</note> ‘‘guḷo semhaṃ, tipusaṃ jaro’’tiādīsu viya tulyādhikaraṇabhāvena vutto hoti. Ettha kiñcāpi māraṅganānaṃ parājayavācako saddo natthi, tathāpi ‘‘siṅgāravibbhamo mārassa hadayānalo’’ti vutte māraṅganāparājayaṃ vinā tādisasokuppattikāraṇassa anadhigatattā aññathānupapattilakkhaṇasāmatthiyena tāsaṃ parājayo pakāsito hotīti īdisavaṅkavuttiyā bandhaguṇattā neyyadoso nirākato hotīti. Mano anurañjetīti ca, māraṅganānaṃ siṅgāroti ca, tena kato vibbhamoti ca vākyaṃ.</p>

<p rend="centre">Visesanāpekkhassa yathā –</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"><hi rend="bold">Apayātāparādhampi, ayaṃ verī janaṃ jano;</hi></p>

<p rend="gathalast"><hi rend="bold">Kodhapāṭalabhūtena, bhiyyo passati cakkhunā</hi>.</p>

<p rend="bodytext" n="83"><hi rend="paranum">83</hi><hi rend="dot">.</hi><hi rend="bold">‘‘Apayāte’’</hi>ccādi. <pb ed="M" n="0.0116" /> Ayaṃ verī jano apayātāparādhampi jananti sambandho. Apayāto apagato aparādho yassa taṃ, kodhena pāṭalabhūtena setarattena. Iminā visesanāpekkhadoso parihaṭo.</p>

<p rend="bodytext" n="83"><hi rend="paranum">83</hi><hi rend="dot">.</hi><hi rend="bold">‘‘Apayāti’’</hi>ccādi. Ayaṃ verī jano <hi rend="bold">apayātāparādhampi</hi> apagatāparādhampi janaṃ <hi rend="bold">kodhapāṭalabhūtena</hi> kodhena bhūtasetalohitavaṇṇayuttena cakkhunā <hi rend="bold">bhiyyo</hi> yebhuyyena passatīti. ‘‘Passatī’’ti vacanassa vijjamānattepi ‘‘cakkhunā’’ti visesyavacanaṃ ‘‘kodhapāṭalabhūtenā’’ti visesanassa labbhamānattā sātthakaṃ hotīti visesanāpekkhadoso nirākatoti. Apayāto apagato aparādho asmāti ca, kodhena pāṭalabhūtanti ca viggaho.</p>

<p rend="centre">Hīnatthassa yathā –</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"><hi rend="bold">Appakānampi pāpānaṃ,</hi></p>

<p rend="gatha2"><hi rend="bold">Pabhāvaṃ nāsaye budho;</hi></p>

<p rend="gatha3"><hi rend="bold">Api nippabhatānīta-</hi></p>

<p rend="gathalast"><hi rend="bold">Khajjoto hoti bhāṇumā</hi>.</p>

<p rend="bodytext" n="84"><hi rend="paranum">84</hi><hi rend="dot">.</hi><hi rend="bold">‘‘Appakāna’’</hi>miccādi. <hi rend="bold">Budho</hi> paṇḍitaposo appakānaṃ pāpānampi kimutamadhikānaṃ <hi rend="bold">pabhāvaṃ</hi> ānubhāvaṃ <hi rend="bold">nāsaye</hi> appavattiṃ pāpeyya. Taṃ atthantaranyāsena sādheti. <hi rend="bold">Bhāṇumā</hi> sūriyo nippabhataṃ ānīto khajjoto yena tathāvidho api hoti. ‘‘Mandappabho aya’’nti jotiriṅgaṇampi nopekkhati cakkavāḷakuharānucaritamahānubhāvopīti. Ettha <hi rend="bold">apī</hi>tyādinā vacobhaṅgiyā hīnatthadoso parihaṭo.</p>

<p rend="bodytext" n="84"><hi rend="paranum">84</hi><hi rend="dot">.</hi><hi rend="bold">‘‘Appakāni’’</hi>ccādi. <hi rend="bold">Budho</hi> paññavā <hi rend="bold">appakānampi</hi> atimandānampi <hi rend="bold">pāpānaṃ</hi> akusalānaṃ <hi rend="bold">pabhāvaṃ</hi> vipākadānasāmatthiyasaṅkhātānubhāvaṃ <hi rend="bold">nāsaye</hi> ahosikammatāpādanena nāseyya, <pb ed="M" n="0.0117" /> bahūnaṃ pāpānaṃ vattabbameva natthi. Tamatthamatthantaranyāsālaṅkārena samattheti <hi rend="bold">api</hi>ccādi. <hi rend="bold">Bhāṇumā</hi> sūriyo <hi rend="bold">nippabhatānītakhajjoto api</hi> nippabhatamāpāditajotiriṅgaṇehi samannāgatopi hotīti. Hīnapabhāvo hoti khajjopanake pahāya attano ālokaṃ karonto na hotīti adhippāyo. Ettha <hi rend="bold">api nippabhati</hi>ccādivacanavilāsavasena hīnapakkhaṃ gahetvāpi sūriyaudārattasseva positattā ‘‘nippabhatānītakhajjoto’’ti visesanapadaṃ hīnatthadosaṃ na nissayati. Natthi pabhā yesanti ca, tesaṃ bhāvoti ca, taṃ ānītā khajjotā yeneti ca viggaho.</p>

<p rend="centre">Anatthassa yathā –</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"><hi rend="bold">Na pādapūraṇatthāya, padaṃ yojeyya katthaci;</hi></p>

<p rend="gathalast"><hi rend="bold">Yathā vande munindassa, pādapaṅkeruhaṃ varaṃ</hi>.</p>

<p rend="bodytext" n="85"><hi rend="paranum">85</hi><hi rend="dot">.</hi><hi rend="bold">‘‘Na pāde’’</hi>ccādi. Ettha <hi rend="bold">vande</hi>iccādo heṭṭhā viya pādapūraṇassa kassaci abhāvena anatthābhāvo.</p>

<p rend="bodytext" n="85"><hi rend="paranum">85</hi><hi rend="dot">.</hi><hi rend="bold">‘‘Na pādi’’</hi>ccādi. Pādapūraṇatthāya gāthāpādānaṃ pūraṇasaṅkhātapayojanatthāya <hi rend="bold">padaṃ</hi> nāmādikaṃ katthaci na yojeyya viññūti, <hi rend="bold">yathā</hi> niratthakapadāyojane udāharaṇamevaṃ ‘‘munindassa varaṃ pādapaṅkeruhaṃ vande’’ti. Heṭṭhā duṭṭhodāharaṇe viya pādapūraṇatthaṃ kassaci padassa ayojitattā sātthakapadehi niratthakadoso nirākatoti. Mudunimmalasobhādisādhāraṇaguṇayogato paṅkeruhasadisaṃ upacārato paṅkeruhaṃ nāma. Pādameva paṅkeruhanti viggaho. visesanavisesyapadadosaparihāro.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"><hi rend="bold">Bhayakodhapasaṃsādi-</hi></p>

<p rend="gatha2"><hi rend="bold">Viseso tādiso yadi;</hi></p>

<p rend="gatha3"><hi rend="bold">Vattuṃ kāmīyate doso,</hi></p>

<p rend="gathalast"><hi rend="bold">Na tatthe’katthatākato</hi>.</p>

<p rend="bodytext" n="86"><hi rend="paranum">86</hi><hi rend="dot">.</hi><hi rend="bold">‘‘Bhaye’’</hi>ccādi. <pb ed="M" n="0.0229" /><hi rend="bold">Bhaya</hi>ñca cittutrāso <hi rend="bold">kodho</hi> ca doso <hi rend="bold">pasaṃsā</hi> ca thuti, tā ādi yassa turitādino so tādiso viseso yadi vattuṃ <hi rend="bold">kāmīyate</hi> icchīyate, <hi rend="bold">tattha</hi> tasmiṃ bhayādivisese visaye ekatthatāya ekatthabhāvena kato doso natthi.</p>

<p rend="bodytext" n="86"><hi rend="paranum">86</hi><hi rend="dot">.</hi> Idāni vākyadosaparihāratthamārabhati <hi rend="bold">‘‘bhayakodhe’’</hi>ccādi. Bhayakodhapasaṃsādi cittutrāsapaṭighathutiādīhi samannāgato tādiso viseso vattuṃ <hi rend="bold">yadi kāmīyate</hi> ce viññūhi icchīyate, <hi rend="bold">tattha</hi> bhayakodhādike visese <hi rend="bold">ekatthatākato</hi> ekatthabhāvena kato <hi rend="bold">doso</hi> vākyadoso na bhavati. Bhayādivisese vattumicchite pubbuccāritapadassa punuccāraṇe ekatthadoso na hotīti adhippāyo. Bhayañca kodho ca pasaṃsā cāti ca, tā ādi yassa turitakotūhalaaccharāhāsasokapasādasaṅkhātassa atthavisesasseti ca viggaho. Tagguṇasaṃviññāṇaaññapadatthasamāsattā bhayādīsu kathitamapi gahetvā punappunaṃ kathanamavirodhaṃ. Eko attho yesaṃ padādīnaṃ te ekatthā, tesaṃ bhāvo ekatthatā, tāya katoti viggaho.</p>

<p rend="centre">Yathā –</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"><hi rend="bold">Sappo sappo ayaṃ handa, nivattatu bhavaṃ tato;</hi></p>

<p rend="gathalast"><hi rend="bold">Yadi jīvitukāmo’si, kathaṃ tamupasappasi</hi>.</p>

<p rend="bodytext" n="87"><hi rend="paranum">87</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘sappo’’</hi>iccādi. ‘‘Ayaṃ sappo sappo’’ti bhayenāmeḍitaṃ <hi rend="bold">handā</hi>ti khede <hi rend="bold">tato</hi> tamhā ṭhānā, sappato vā <hi rend="bold">bhavaṃ</hi> bhavanto <hi rend="bold">nivattatu</hi> gatamaggābhimukho āvattatu. <hi rend="bold">Taṃ</hi> ṭhānaṃ, sappaṃ vā. Natthettha ekatthatādoso bhayenāmeḍitappayogato.</p>

<p rend="bodytext" n="87"><hi rend="paranum">87</hi><hi rend="dot">.</hi><hi rend="bold">‘‘Sappo’’</hi>ccādi. <pb ed="M" n="0.0119" /><hi rend="bold">Handa</hi> naṭṭho vata, ayaṃ sappo sappo bhavaṃ <hi rend="bold">tato</hi> ṭhānato, sappato vā <hi rend="bold">nivattatu</hi> āvattatu yadi jīvitukāmo asi, <hi rend="bold">taṃ</hi> ṭhānaṃ, sappaṃ vā <hi rend="bold">kathamupasappasi</hi> kathamupagacchasīti. Bhaye āmeḍitavacanattā ekatthatādoso natthi, jīvitukāmosīti ettha bindulopo.</p>

<p rend="centre">Padadosaparihāravaṇṇanā niṭṭhitā.</p>

<p rend="subhead">Vākyadosaparihāravaṇṇanā</p>

<p rend="centre">Bhaggarītino yathā –</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"><hi rend="bold">Yo koci rūpātisayo,</hi></p>

<p rend="gatha2"><hi rend="bold">Kanti kāpi manoharā;</hi></p>

<p rend="gatha3"><hi rend="bold">Vilāsātisayo kopi,</hi></p>

<p rend="gathalast"><hi rend="bold">Aho buddhamahodayo</hi>.</p>

<p rend="bodytext" n="88"><hi rend="paranum">88</hi><hi rend="dot">.</hi><hi rend="bold">‘‘Yo’’</hi>iccādi. <hi rend="bold">Rūpassa</hi> anubyañjanehi anubyañjitabāttiṃsavarapurisalakkhaṇopasobhitassa byāmappabhāketumālāvirājitassa <hi rend="bold">atisayo</hi> ādhikkaṃ vācāgocarabhāvātikkamena avacanīyattā yo kociyeva. Mano anekalokassa cittaṃ haratīti <hi rend="bold">manoharā</hi> cittamavaharantī <hi rend="bold">kanti</hi> sobhā <hi rend="bold">kāpi</hi> avacanapathā kāpiyeva. <hi rend="bold">Vilāsassa</hi> gatyādino <hi rend="bold">atisayo</hi> vacanapathātikkanto kopiyeva, tasmā buddhassa mahanto udayo abhivuḍḍhi aho abbhutoti. Ettha kiṃsaddenāraddhā rīti na katthaci bhaggā.</p>

<p rend="bodytext" n="88"><hi rend="paranum">88</hi><hi rend="dot">.</hi><hi rend="bold">‘‘Yo koci’’</hi>ccādi. <hi rend="bold">Rūpātisayo</hi> suppahiṭṭhitapādatādidvattiṃsapurisalakkhaṇehi sobhitassa cittaṅgulitādiasītianubyañjanehi <pb ed="M" n="0.0120" /> alaṅkatassa byāmappabhāketumālāhi ujjalassa rūpakāyassa ādhikyaṃ <hi rend="bold">yo koci</hi>yeva manogocarabhāvaṃ vinā vacanavisayātikkantattā yo kociyeva. <hi rend="bold">Manoharā</hi> lokassa cittaṃ harantī <hi rend="bold">kanti</hi> sobhā <hi rend="bold">kāpi</hi>yeva vacīvisayātikkantattā kāpiyeva. <hi rend="bold">Vilāsātisayo</hi> visayabhūtapiyabhāvasaṅkhātassa gamanādivilāsassa ādhikyampi <hi rend="bold">kopi</hi>yeva vuttakāraṇenevakopiyeva. Tato <hi rend="bold">buddhamahodayo</hi> buddhassa mahābhivuddhisaṅkhāto udayo <hi rend="bold">aho</hi> acchariyoti. Ettha sabbanāmikena <hi rend="bold">kiṃ</hi> saddena vattumāraddhakkamo na katthaci bhinnoti bhaggarītidoso natthīti.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"><hi rend="bold">Abyāmohakaraṃ bandhaṃ, abyākiṇṇaṃ manoharaṃ;</hi></p>

<p rend="gathalast"><hi rend="bold">Adūrapadavinyāsaṃ, pasaṃsanti kavissarā</hi>.</p>

<p rend="bodytext" n="89"><hi rend="paranum">89</hi><hi rend="dot">.</hi><hi rend="bold">‘‘Abyāmoha’’</hi>iccādi. Natthi dūramesanti adūrāni, tāniyeva padāni, tesaṃ <hi rend="bold">vinyāso</hi> yāthāvato ṭhapanaṃ yassa taṃ. Tatoyeva abyākiṇṇo asammisso ca. So abyākiṇṇatāya eva manoharo cāti <hi rend="bold">abyākiṇṇaṃ manoharaṃ</hi>. Teneva ‘‘ayamettha attho ayaṃ vā’’ti evaṃ byāmohaṃ na karotīti <hi rend="bold">abyāmohakaro,</hi> taṃ. Pasādālaṅkārālaṅkitaṃ <hi rend="bold">bandhaṃ</hi>. Kavīnaṃ issarā padhānā. Ye kaniṭṭhaṅguligaṇanāniṭṭhā, te <hi rend="bold">pasaṃsanti</hi> thuvanti tādisabandhaguṇassātisayapasaṃsārahabhāvena.</p>

<p rend="bodytext" n="89"><hi rend="paranum">89</hi><hi rend="dot">.</hi><hi rend="bold">‘‘Abyāmohe’’</hi>ccādi. <hi rend="bold">Adūrapadavinyāsaṃ</hi> nāmādipadānaṃ vohārakāle adūrasambandho yathā siyā, tathā paṭipāṭiyā padaṭṭhapanena samannāgataṃ <hi rend="bold">abyākiṇṇaṃ,</hi> tatoyeva aññasambandhīpadehi asammissaṃ <hi rend="bold">manoharaṃ,</hi> tatoyeva viññūnaṃ cittamārādhentaṃ <hi rend="bold">abyāmohakaraṃ</hi> ‘‘imassattho imassattho eso eso vā’’ti saṃsayamanuppādentaṃ <hi rend="bold">bandhaṃ</hi> pasādālaṅkārasaṃyuttaṃ bandhanaṃ <hi rend="bold">kavissarā</hi> kavīnaṃ <pb ed="M" n="0.0121" /> padhānā paṇḍibhajanā, kaniṭṭhaṅguliyā gaṇitabbā aggakavinoti adhippāyo. <hi rend="bold">Pasaṃsanti</hi> thomenti. Byāmohaṃ na karotīti abyāmohakaro. Vi ākiṇṇo byākiṇṇo, na byākiṇṇo <hi rend="bold">abyākiṇṇo</hi>. Natthi dūraṃ yesaṃ, tāniyeva padāni, tesaṃ <hi rend="bold">vinyāso</hi> ṭhapanaṃ yassa bandhassāti viggaho.</p>

<p rend="centre">Yathā –</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"><hi rend="bold">Nīluppalābhaṃ nayanaṃ,</hi></p>

<p rend="gatha2"><hi rend="bold">Bandhukaruciro’dharo;</hi></p>

<p rend="gatha3"><hi rend="bold">Nāsā hemaṅkuso tena,</hi></p>

<p rend="gathalast"><hi rend="bold">Jinoyaṃ piyadassano</hi>.</p>

<p rend="bodytext" n="90"><hi rend="paranum">90</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘nīluppalābha’’</hi>miccādi. Yassa jinassa <hi rend="bold">nayanaṃ</hi> nettaṃ <hi rend="bold">nīluppalābhaṃ</hi> indīvaradvayanibhaṃ, <hi rend="bold">adharo</hi> adharoṭṭho <hi rend="bold">bandhukamiva</hi> bandhukakusumamiva <hi rend="bold">ruciro</hi> kanto, <hi rend="bold">nāsā</hi> nāsikā sayaṃ <hi rend="bold">hemaṅkuso</hi> suvaṇṇaṅkusoyeva, <hi rend="bold">tena</hi> kāraṇena ayaṃ jino piyaṃ madhuraṃ dassanamassāti <hi rend="bold">piyadassano</hi>. Īdiso na byākiṇṇadoso, abyākiṇṇo pasādoyevāti.</p>

<p rend="bodytext" n="90"><hi rend="paranum">90</hi><hi rend="dot">.</hi> Idāni byākiṇṇadosaparihāraṃ pariharati <hi rend="bold">‘‘nīluppali’’</hi>ccādinā. <hi rend="bold">Nayanaṃ</hi> yassa nettayugaḷaṃ <hi rend="bold">nīluppalābhaṃ</hi> nīluppaladalasadisaṃ, <hi rend="bold">adharo</hi> adharoṭṭho <hi rend="bold">bandhukaruciro</hi> bandhukapupphamiva manuñño, <hi rend="bold">nāsā</hi> nāsikā <hi rend="bold">hemaṅkuso</hi> suvaṇṇaṅkusoyeva, <hi rend="bold">tena</hi> kāraṇena ayaṃ jino <hi rend="bold">piyadassano</hi> manuññadassano hotīti. Ettha pasādālaṅkārena yuttattā na byākiṇṇadoso. <hi rend="bold">Ābhā</hi>saddo <hi rend="bold">nibhā</hi>saddo viya ivattho. No ce, <hi rend="bold">pabhā</hi>pariyāyo vā hoti. Bandhukamiva ruciroti ca, piyaṃ dassanaṃ yasseti ca viggaho. Iha dassanassa kattubhūtasādhujanasambandhattepi visayatteneva <pb ed="M" n="0.0122" /> jinasambandho hotīti aññapadatthena tathāgato gahitoti.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"><hi rend="bold">Samatikkantagāmmatta-kantavācābhisaṅkhataṃ;</hi></p>

<p rend="gathalast"><hi rend="bold">Bandhanaṃ rasahetuttā, gāmmattaṃ ativattati</hi>.</p>

<p rend="bodytext" n="91"><hi rend="paranum">91</hi><hi rend="dot">.</hi><hi rend="bold">‘‘Samatikkanti’’</hi>ccādi. Sammā atikkantaṃ niggataṃ. Gāmmassa bhāvo <hi rend="bold">gāmmattaṃ</hi>. Yāsaṃ <hi rend="bold">kantānaṃ</hi> madhurānaṃ vācānaṃ tāhi abhisaṅkhataṃ racitaṃ bandhanaṃ <hi rend="bold">rasassa</hi> mādhuriyassa <hi rend="bold">hetuttā</hi> kāraṇabhāvena <hi rend="bold">gāmmattaṃ</hi> yathāvuttaṃ <hi rend="bold">ativattati</hi> atikkamati.</p>

<p rend="bodytext" n="91"><hi rend="paranum">91</hi><hi rend="dot">.</hi><hi rend="bold">‘‘Samati’’</hi>ccādi. <hi rend="bold">Samatikkantagāmmattakantavācābhisaṅkhataṃ</hi> visesato atikkantagāmmabhāvāhi kantavācāhi racitaṃ <hi rend="bold">bandhanaṃ</hi> muttakādibandhanaṃ <hi rend="bold">rasahetuttā</hi> paṇḍitānaṃ pītirasassa kāraṇattā yathāvuttagāmmadosaṃ <hi rend="bold">ativattati</hi> atikkamma pavattatīti. Sammā atikkantaṃ gāmmattaṃ yāsaṃ, tāhiyeva kantavācāhi abhisaṅkhatanti ca, rasassa hetu, tassa bhāvoti ca viggaho.</p>

<p rend="centre">Yathā –</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"><hi rend="bold">Dunoti kāmacaṇḍālo,</hi></p>

<p rend="gatha2"><hi rend="bold">So maṃ sadaya niddayo;</hi></p>

<p rend="gatha3"><hi rend="bold">Īdisaṃ byasanāpannaṃ,</hi></p>

<p rend="gathalast"><hi rend="bold">Sukhīpi kimupekkhase</hi>.</p>

<p rend="bodytext" n="92"><hi rend="paranum">92</hi><hi rend="dot">.</hi><hi rend="bold">‘‘Yathe’’</hi>tyudāharati. Kāmāturā kāci vanitā attano piyaṃ patiṃ viravati <hi rend="bold">‘‘dunoti’’</hi>ccādinā. Dayāya saha pavattīti <hi rend="bold">sadaya</hi>iti anunayavasena piyassa āmantanaṃ, sānunayāmantanañhi tatonuggahābhikaṅkhāyamaccantamucitaṃ, so kāmo kandappo eva caṇḍālo akaṇḍo <pb ed="M" n="0.0123" /> vā asayhopatāpāvahattā. Kāme caṇḍālattāropanañca ucitameva yatonena kayiramānamasahanamupatāpamasahamānā taṃ paribhavantaṃ vippalapati, <hi rend="bold">niddayo</hi> nikkaruṇo, idamapi ucitamupatāpe nikkaruṇānaṃ tādisī gatīti. <hi rend="bold">Maṃ dunoti</hi> adhikamupatāpeti niddayattā, na bhavantaṃ, teneva bhavaṃ sukhī. Iminā aññāsattataṃ tassa dīpeti. Yadi nāññāsattosi, nāhamekākinī bhavāmi. Asahāyānañhi paṭisattavo honti. Ekākittāyevāhamappaṭisaraṇattānena dusāmīti <note>duññāmīti (?)</note> tava kāmaṃ tvaṃ sukhī hosi. Sanāthānaṃ tādisī vuttīti evaṃ sukhīpi tvaṃ īdisaṃ byasanamāpannaṃ <hi rend="bold">kiṃ</hi> kasmā upekkhaseti. Evamayaṃ vaṅkavuttiyā attano, taṃ visayamanubhavantassa ca vimukhattaṃ nidassetītīdisaṃ na gāmmaṃ.</p>

<p rend="bodytext" n="92"><hi rend="paranum">92</hi><hi rend="dot">.</hi> Gāmmadosaparihāre lakkhiyaṃ dasseti <hi rend="bold">‘‘dunoti’’</hi>ccādi. Kāmataṇhābhibhūtā aṅganā attano vallabhaṃ nissāya evaṃ vilapati <hi rend="bold">‘‘sadaya</hi> he kāruṇika <hi rend="bold">so kāmacaṇḍālo</hi> so anaṅganīco <hi rend="bold">niddayo</hi> nikkāruṇiko <hi rend="bold">maṃ dunoti</hi> pīḷeti, <hi rend="bold">sukhīpi</hi> mama viya anāthabhāvābhāvato sukhitopi tvaṃ īdisaṃ <hi rend="bold">byasanāpannaṃ</hi> evaṃ kāmacaṇḍālena akāruṇena kataasayhasantāpasaṅkhātabyasanamanuppattaṃ <hi rend="bold">maṃ kimupekkhase</hi> kasmā udāsīnosī’’ti. Attano dukkhāturattā dukkhadūrīkaraṇaṃ kāruṇikānaṃyeva visayanti ‘‘sadaye’’ti anunayavasena āmantanucitaṃ attano dukkhāturataṃ posetuṃ pīḷākārake kāme caṇḍālattāropanañca niddayattakathanañca ucitameva attani upekkhakattā. <hi rend="bold">Sukhīpī</hi>ti iminā tassa paravisayāsattatāya aticāraṃ abbhupagameti. Evaṃ vaṅkavuttiyā attano vallabhe sānurāgattañca attani tassa tadabhāvattañca dassetīti. ‘‘Kaññe kāmayamānaṃ maṃ, na kāmayasi kiṃnvida’’nti ettha viya iha gāmmadoso natthīti <pb ed="M" n="0.0124" /> gāmmadosaparihāramidaṃ. Kāmoyeva caṇḍālo kāmacaṇḍālo, saha dayāya yo vattatīti ca, natthi dayā asseti ca, sukhamassa atthīti ca viggaho. <hi rend="bold">Api</hi>saddo akkhame.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"><hi rend="bold">Yatihīnaparihāro, na pune’dāni nīyate;</hi></p>

<p rend="gathalast"><hi rend="bold">Yato na savanubbegaṃ, heṭṭhā yetaṃ vicāritaṃ</hi>.</p>

<p rend="bodytext" n="93"><hi rend="paranum">93</hi><hi rend="dot">.</hi><hi rend="bold">‘‘Yati’’</hi>ccādi. <hi rend="bold">Vicārita</hi>nti ‘‘taṃ name sirasā cāmī-karavaṇṇaṃ tathāgata’’ntiādinā heṭṭhā pakāsitanti attho.</p>

<p rend="bodytext" n="93"><hi rend="paranum">93</hi><hi rend="dot">.</hi><hi rend="bold">‘‘Yatihīni’’</hi>ccādi. <hi rend="bold">Yato</hi> yasmā <hi rend="bold">savanubbegaṃ</hi> ‘‘dosānamuddesakkamena dosaparihārakkamo na vutto’’ti evaṃ viññūnamuppajjamānaṃ imassa ganthassa savanāsahanaṃ natthi, tato <hi rend="bold">yatihīnaparihāro</hi> yatihīnadosassa pariharaṇavasena pavattamudāharaṇaṃ idāni puna <hi rend="bold">na nīyate</hi> nāharīyateti. Iminādhigatamādo vuttatthameva samattheti. <hi rend="bold">Heṭṭhā yetaṃ vicārita</hi>nti evaṃ yatihīnadosapariharaṇaṃ heṭṭhā anantaraparicchede vicāritaṃ ‘‘taṃ name sirasā cāmī-karavaṇṇaṃ tathāgata’’ntiādinā pakāsitanti. Ādo yatihīnadosapātubhāveyeva parihārakkamassāpi dassitattā ihādassanepi ganthassa ūnatā natthīti adhippāyo. Yati hīnā ettheti ca, tassa parihāroti ca, savane ubbeganti ca viggaho.</p>

<p rend="centre">Kamaccutassa yathā –</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"><hi rend="bold">Udāracarito’si tvaṃ, tenevā’rādhanā tvayi;</hi></p>

<p rend="gathalast"><hi rend="bold">Desaṃ vā dehi gāmaṃ vā, khettaṃ vā mama sobhanaṃ</hi>.</p>

<p rend="bodytext" n="94"><hi rend="paranum">94</hi><hi rend="dot">.</hi><hi rend="bold">‘‘Udāra’’</hi>iccādi. Udāraṃ udārattaṃ cāgātisayasambandhato caritaṃ atiguṇapavatti yassāti viggaho. Ettha ucitattā <pb ed="M" n="0.0125" /> desādīnaṃ yācanakkamassa kamaccutassa parihāroyaṃ.</p>

<p rend="bodytext" n="94"><hi rend="paranum">94</hi><hi rend="dot">.</hi><hi rend="bold">‘‘Udāri’’</hi>ccādi. Tvaṃ puññavanta <hi rend="bold">udāracaritosi</hi> cāgātisayayogato visāradapavattiyuttosi, <hi rend="bold">teneva</hi> tena kāraṇeneva <hi rend="bold">ārādhanā</hi> mama yācanā tvayi hoti. <hi rend="bold">Desaṃ</hi> vājanapadaṃ vā, no ce, <hi rend="bold">gāmaṃ</hi> vā saṃvasathaṃ vā, no ce, sobhanaṃ <hi rend="bold">khettaṃ</hi> vā kedāraṃ vā mama dehīti anupubbaṃ hīnapadatthayācanā dāyakassa dānassāpi yācakassa icchitatthapaṭilābhassāpi anurūpattā kamaccutadosamapaneti. Udāraṃ caritaṃ assāti viggaho.</p>

<p rend="centre">Ativuttassa yathā –</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"><hi rend="bold">Munindacandasambhūta-</hi></p>

<p rend="gatha2"><hi rend="bold">Yasorāsimarīcinaṃ;</hi></p>

<p rend="gatha3"><hi rend="bold">Sakalopya’yamākāso,</hi></p>

<p rend="gathalast"><hi rend="bold">Nā’vakāso vijambhane</hi>.</p>

<p rend="bodytext" n="95"><hi rend="paranum">95</hi><hi rend="dot">.</hi><hi rend="bold">‘‘Muninda’’</hi>iccādi. Munindoyeva cando, tato sambhūtā pātubhūtā, yasorāsī eva marīciyo, tāsaṃ. Ayaṃ sakalo ākāsopi gaganameva, na tasseko padeso. <hi rend="bold">Vijambhane</hi> byāpane nāvakāso tādisattā tāsaṃ marīcinanti nātivuttaṃ.</p>

<p rend="bodytext" n="95"><hi rend="paranum">95</hi><hi rend="dot">.</hi><hi rend="bold">‘‘Munindi’’</hi>ccādi. <hi rend="bold">Munindacandasambhūtayasorāsimarīcinaṃ</hi> munindasaṅkhātacandato pātubhūtānaṃ kittisamūhasaṅkhātakiraṇānaṃ <hi rend="bold">vijambhane</hi> byāpane ayaṃ sakalopi ākāso <hi rend="bold">nāvakāso</hi> na okāso hotīti. Hetuphalādiekekakāraṇenāpi appameyyānaṃ sabbaññuguṇānaṃ pavattiyā appameyyasāmaññabhūtākāsassa niravakāsassa iva kathanamucitanti ativuttadoso iha na bhavati. Cando iva <pb ed="M" n="0.0126" /> cando, munindo eva cando, tato sambhūtānaṃyeva yasānaṃ rāsī ca tā marīciyo cāti viggaho.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"><hi rend="bold">Vākyaṃ byāpannacittānaṃ, apetatthaṃ aninditaṃ;</hi></p>

<p rend="gathalast"><hi rend="bold">Tenu’mmattādikānaṃ taṃ, vacanā’ññatra dussati</hi>.</p>

<p rend="bodytext" n="96"><hi rend="paranum">96</hi><hi rend="dot">.</hi><hi rend="bold">‘‘Vākya’’</hi>miccādi. Byāpannaṃ naṭṭhaṃ ayathāpavattaṃ cittaṃ yesaṃ, tesaṃ. <hi rend="bold">Vākyaṃ</hi> vākyalakkhaṇopetaṃ. Apeto apagato suñño attho abhidheyyaṃ saṃvohārikaṃ yassa, taṃ. <hi rend="bold">Aninditaṃ</hi> ahīḷitaṃ. <hi rend="bold">Tena</hi> yathāvuttena kāraṇena. <hi rend="bold">Taṃ</hi> vākyaṃ <hi rend="bold">ummatto</hi> dhātukkhobhādinā khittacitto, so ādi yesaṃ bālādīnaṃ tesaṃ <hi rend="bold">vacanā</hi> asaṅgatāya vācāya <hi rend="bold">aññatra</hi> aññasmiṃ abyāpannacittavisaye <hi rend="bold">dussati</hi> duṭṭhaṃ jāyate, ummattādīnaṃyeva tathāvidhāya vācāya ucitattāti.</p>

<p rend="bodytext" n="96"><hi rend="paranum">96</hi><hi rend="dot">.</hi><hi rend="bold">‘‘Vākya’’</hi>miccādi. <hi rend="bold">Byāpannacittānaṃ</hi> viruddhabhāvamāpannacittānaṃ <hi rend="bold">vākyaṃ</hi> syādyantatyādyantapadasamudāyarūpaṃ vākyaṃ <hi rend="bold">apetatthaṃ</hi> apagatasamudāyatthaṃ <hi rend="bold">aninditaṃ</hi> viññūhi garahitaṃ na hoti, <hi rend="bold">tena</hi> kāraṇena <hi rend="bold">ummattādikānaṃ</hi> ummattavedanaṭṭādīnaṃ <hi rend="bold">vacanāññatra</hi> vacanaṃ vinā anummattādivacane <hi rend="bold">taṃ</hi> samudāyatthasambandharahitaṃ vacanaṃ <hi rend="bold">dussati</hi> dosaduṭṭhaṃ hoti. Byāpannaṃ cittaṃ yesanti ca, apeto attho assāti ca, ummatto ādi yesanti ca viggaho.</p>

<p rend="centre">Yathā –</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"><hi rend="bold">Samuddo pīyate so’ya-maha’majja jarāturo;</hi></p>

<p rend="gathalast"><hi rend="bold">Ime gajjanti jīmūtā, sakkasse’rāvaṇo piyo</hi>.</p>

<p rend="bodytext" n="97"><hi rend="paranum">97</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘samuddo’’</hi>iccādi. Na hettha ‘‘samuddo pīyate’’iccādino padasamudāyassa koci eko attho gayhati, yo so bandhattho siyā. Avayavatthā <pb ed="M" n="0.0127" /> eva tu ayosalākākappāpaṭibhantīti īdisamapetatthamaninditaṃ viññeyyaṃ byāpannacittānaṃ.</p>

<p rend="bodytext" n="97"><hi rend="paranum">97</hi><hi rend="dot">.</hi><hi rend="bold">‘‘Samuddo’’</hi>ccādi. So ayaṃ samuddo pīyate yena kenaci pīyate, ahaṃ ajja <hi rend="bold">jarāturo</hi> jararogābhibhūto, ime <hi rend="bold">jīmūtā</hi> meghā <hi rend="bold">gajjanti</hi> thanayanti. Sakkassa erāvaṇo piyoti. Idaṃ ninditāninditānaṃ dvinnamudāharaṇaṃ. Idaṃ vākyaṃ avayavatthamantarena samudāyato gamyamānatthassābhāvā apetatthaṃ nāma hoti. Īdisaṃ vākyaṃ ummattakādīhi vuttamappītikaraṃ na hoti, aññehi vuttaṃ pana kaṇṇe ayosalākā viya appītikaraṃ. Jarāya āturoti vākyaṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"><hi rend="bold">Sukhumālāvirodhitta-dittabhāvappabhāvitaṃ;</hi></p>

<p rend="gathalast"><hi rend="bold">Bandhanaṃ bandhapharusa-dosaṃ saṃdūsayeyya taṃ</hi>.</p>

<p rend="bodytext" n="98"><hi rend="paranum">98</hi><hi rend="dot">.</hi><hi rend="bold">‘‘Sukhumāli’’</hi>ccādi. Na virujjhati sīlenāti avirodhī, tassa bhāvo avirodhittaṃ. Sukhumālassa avirodhittaṃ yassa so dittabhāvo, tena <hi rend="bold">pabhāvitaṃ</hi> vaḍḍhitaṃ saṃyuttaṃ <hi rend="bold">taṃ</hi> bandhanaṃ bandhapharusadosaṃ <hi rend="bold">saṃdūsayeyya</hi> nāsayeti attho.</p>

<p rend="bodytext" n="98"><hi rend="paranum">98</hi><hi rend="dot">.</hi><hi rend="bold">‘‘Sukhumāli’’</hi>ccādi. <hi rend="bold">Sukhumālāvirodhittadittabhāvappabhāvitaṃ</hi> ‘‘aniṭṭhurakkharappāye’’ccādinā vuccamānasukhumālaguṇassa aviruddhabhāvasamannāgatena vaṇṇānaṃ aññamaññasaṅgabhilakkhaṇena <hi rend="bold">dittabhāvena</hi> piyabhāvena anubrūhitaṃ <hi rend="bold">taṃ</hi> bandhanaṃ <hi rend="bold">bandhapharusadosaṃ</hi> bandhapharusasaṅkhātadosaṃ <hi rend="bold">saṃdūsayeyya</hi> nāseyya, <hi rend="bold">taṃ</hi> bandhapharusadosanti vā sambandhoti. Na virujjhati sīlenāti avirodhī, tassa bhāvoti ca, sukhumālassa avirodhittaṃ yassāti ca, soyeva dittassa bhāvoti ca, tena pabhāvitanti ca vākyaṃ.</p>

<p rend="centre">Yathā –</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"><hi rend="bold">Passantā <pb ed="M" n="0.0128" /> rūpavibhavaṃ, suṇantā madhuraṃ giraṃ;</hi></p>

<p rend="gathalast"><hi rend="bold">Caranti sādhū sambuddha-kāle keḷiparammukhā</hi>.</p>

<p rend="bodytext" n="99"><hi rend="paranum">99</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘passantā’’</hi>iccādi. Keḷiyā kīḷāya parammukhā vigatacchandā carantīti sambandho.</p>

<p rend="bodytext" n="99"><hi rend="paranum">99</hi><hi rend="dot">.</hi><hi rend="bold">‘‘Passante’’</hi>ccādi. <hi rend="bold">Sādhū</hi> sajjanā <hi rend="bold">sambuddhakāle</hi> sambuddhassa dharamānakāle <hi rend="bold">rūpavibhavaṃ</hi> tassa rūpasampattiṃ <hi rend="bold">passantā</hi> cakkhuṃ santappetvā olokentā <hi rend="bold">madhuraṃ giraṃ</hi> tasseva bhagavato aṭṭhaṅgasamannāgataṃ madhuravacanaṃ suṇantā <hi rend="bold">keḷiparammukhā</hi> kīḷāya vimukhā kīḷābhiratirahitā <hi rend="bold">caranti</hi> gacchanti pavattantīti. Kevalaṃ pharusasithilavaṇṇehi vinā sukhuccāraṇīyavaṇṇehi sambhūtasukhumālaguṇāvirodhaaññamaññasaṅgatavaṇṇavisadappavattaguṇayuttattā ettha bandhapharusadoso natthi. Keḷiyā parāni parivattitāni mukhāni etesanti viggaho. Ettha <hi rend="bold">kālo</hi>ti kiriyā. Sā ca atthato tadākārappavattasambandhoyeva. Loko pana visuṃ eko padatthoyevāti voharati. vākyadosaparihāro.</p>

<p rend="centre">Vākyadosaparihāravaṇṇanā niṭṭhitā.</p>

<p rend="subhead">Vākyatthadosaparihāravaṇṇanā</p>

<p rend="centre">Apakkamassa yathā –</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"><hi rend="bold">Bhāvanādānasīlāni, sammā sampāditāni’ha;</hi></p>

<p rend="gathalast"><hi rend="bold">Nibbānabhogasaggādi-sādhanāni na saṃsayo</hi>.</p>

<p rend="bodytext" n="100"><hi rend="paranum">100</hi><hi rend="dot">.</hi><hi rend="bold">‘‘Bhāvanā’’</hi>iccādi. Ettha bhāvanādīni niddisitvā yathākkamaṃ nibbānādīnaṃ niddesena apakkamadoso parihaṭo.</p>

<p rend="bodytext" n="100"><hi rend="paranum">100</hi><hi rend="dot">.</hi><hi rend="bold">‘‘Bhāvane’’</hi>ccādi. <pb ed="M" n="0.0129" /><hi rend="bold">Iha</hi> manussaloke <hi rend="bold">sammā sampāditāni</hi> kammaphalaṃ saddahitvā yathāvidhi sampāditāni attano santāne pavattāpitāni bhāvanādānasīlāni <hi rend="bold">nibbānabhogasaggādisādhanāni</hi> yathākkamaṃ nibbānaupabhogaparibhogasampattisagguppattiādīnaṃ hetubhāvena sādhakāni honti, ettha sādhane na saṃsayo hotīti. Iha bhāvanādayo uddisitvā uddesakkamaṃ anatikkamma nibbānādīnamanuddesassa katattā apakkamavākyatthadosassa okāso na hoti.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"><hi rend="bold">Uddiṭṭhavisayo koci <note>kopi (ka. sī.)</note>, viseso tādiso yadi;</hi></p>

<p rend="gathalast"><hi rend="bold">Anuddiṭṭhesu <note>anudiṭṭhesu (?)</note> neva’tthi, doso kamavilaṅghane</hi>.</p>

<p rend="bodytext" n="101"><hi rend="paranum">101</hi><hi rend="dot">.</hi><hi rend="bold">‘‘Uddiṭṭhe’’</hi>ccādi. Uddiṭṭhā paṭhamaṃ yuttā atthā visayo gocaro yassa uddesānuddesasambandhavijānanalakkhaṇassa visesassa so tādiso koci viseso <hi rend="bold">anuddiṭṭhesu</hi> yathākkamamuddesakamānamatikkamena puna atthantaranissayena parāmaṭṭhesu yadi bhaveyya, <hi rend="bold">kamassa</hi> yathoddiṭṭhesu anukkamassa <hi rend="bold">vilaṅghane</hi> atikkame doso nevatthi.</p>

<p rend="bodytext" n="101"><hi rend="paranum">101</hi><hi rend="dot">.</hi><hi rend="bold">‘‘Uddiṭṭhe’’</hi>ccādi. <hi rend="bold">Uddiṭṭhavisayo</hi> paṭhamaṃ payuttatthavisayo tādiso <hi rend="bold">koci viseso</hi> uddesānuddesānaṃ ‘‘idamassa pubbakathanaṃ, idamassa pacchākathana’’nti evaṃ aññamaññāpekkhalakkhaṇasambandhaparijānanalakkhaṇo viseso <hi rend="bold">anuddiṭṭhesu</hi> atthantaraṃ nissāya puna vuttesu yadi ‘‘bhaveyyā’’ti seso. <hi rend="bold">Kamavilaṅghane</hi> uddesānuddesānaṃ kamātikkame <hi rend="bold">doso</hi> satthaññūnaṃ sutikāle asahanakāraṇaṃ nevatthīti. Uddiṭṭhā paṭhamuccāritā atthā visayo gocaro asseti ca, kamassa vilaṅghananti ca vākyaṃ.</p>

<p rend="centre">Yathā –</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"><hi rend="bold">Kusalākusalaṃ <pb ed="M" n="0.0130" /> abyā-kata’miccesu pacchimaṃ;</hi></p>

<p rend="gathalast"><hi rend="bold">Abyākataṃ pākadaṃ na, pākadaṃ paṭhamadvayaṃ</hi>.</p>

<p rend="bodytext" n="102"><hi rend="paranum">102</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘kusale’’</hi>ccādi. <hi rend="bold">Kusalaṃ</hi> kāmāvacarādikamekavīsatividhaṃ, <hi rend="bold">akusalañca</hi> dvādasavidhaṃ, <hi rend="bold">abyākataṃ</hi> vipākakriyāsaṅkhātamiti <hi rend="bold">etesu</hi> tīsu <hi rend="bold">pacchimaṃ</hi> abyākataṃ, pākaṃ vipākaṃ dadātīti <hi rend="bold">pākadaṃ. Ne</hi>ti nipātapadaṃ. <hi rend="bold">Paṭhamadvayaṃ</hi> kusalākusalaṃ pākaṃ dadātīti <hi rend="bold">pākada</hi>nti. Ettha apākadattaṃ abyākatasseva, pākadattaṃ tesameva dvinnanti viseso daṭṭhabbo.</p>

<p rend="bodytext" n="102"><hi rend="paranum">102</hi><hi rend="dot">.</hi><hi rend="bold">‘‘Kusale’’</hi>ccādi. <hi rend="bold">Kusalaṃ</hi> kāmāvacarādiekavīsatikusalañca <hi rend="bold">akusalaṃ</hi> dvādasavidhaṃ akusalañca <hi rend="bold">abyākataṃ</hi> vipākakriyārūpanibbānavasena catubbidhamabyākatañca <hi rend="bold">iccesu</hi> evametesu tīsu <hi rend="bold">pacchimaṃ</hi> uddesakkamena pacchimamabyākataṃ <hi rend="bold">pākadaṃ na</hi> vipākadāyakaṃ na hoti, <hi rend="bold">paṭhamadvayaṃ</hi> kusalākusalaṃ <hi rend="bold">pākadaṃ</hi> yathāsakaṃ vipākadāyakaṃ hotīti. ‘‘Yathāsaṅkhyamanudeso samāna’’nti <note>pāṇini 1.3.10 suttamidaṃ. anudissate iti anudeso, pacchā uccārito iccattho ‘‘samānaṃ’’iti sambandhechaṭṭhī (katvabodhinī)</note> vuttattā uddiṭṭhehi samānamanuddiṭṭhānameva samasaṅkhyāya labbhamānattā saṅkhyāyānatikkamo hoti. Ettha pana kusalādisabhāvato tividhattepi vipākadānādānavasena duvidhakusalākusalādivisayabhūtavisesassa pavattiyā vatticchāto paṭhamaṃ vattabbataṃ vinā kamena nissayanaṃ nāma natthīti apakkamadoso na hotīti.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"><hi rend="bold">Saguṇānā’vikaraṇe, kāraṇe sati tādise;</hi></p>

<p rend="gathalast"><hi rend="bold">Ocityahīnatāpatti, natthi bhūtatthasaṃsino</hi>.</p>

<p rend="bodytext" n="103"><hi rend="paranum">103</hi><hi rend="dot">.</hi><hi rend="bold">‘‘Saguṇāna’’</hi>miccādi. <pb ed="M" n="0.0131" /> Sotūnaṃ attatthanipphādanādike tādise <hi rend="bold">kāraṇe</hi> hetumhi sati <hi rend="bold">bhūtaṃ</hi> yathāpavattaṃ <hi rend="bold">atthaṃ</hi> attano caritalakkhaṇaṃ <hi rend="bold">saṃsino</hi> vadantassa sassa attano, sānaṃ vā guṇānaṃ <hi rend="bold">āvikaraṇe</hi> adhikāravasena ‘‘pūjanīyataro loke’’iccādikathane ocikyahīnatāya <hi rend="bold">āpatti</hi> pāpuṇanaṃ sambhavo natthi.</p>

<p rend="bodytext" n="103"><hi rend="paranum">103</hi><hi rend="dot">.</hi><hi rend="bold">‘‘Saguṇi’’</hi>ccādi. <hi rend="bold">Tādise kāraṇe sati</hi> sotūnaṃ attatthanipphādanādike tādise hetumhi vijjamāne <hi rend="bold">bhūtatthasaṃsino</hi> attani vijjamānakāyādisaṃvaralakkhaṇaguṇasaṅkhātamatthaṃ ‘‘pūjanīyataro loke ahameko’’iccādinā tādisāvasare vadantassa <hi rend="bold">saguṇānaṃ</hi> sassa attano, sānaṃ vā sakānaṃ guṇānaṃ <hi rend="bold">āvikaraṇe</hi> pākaṭīkaraṇe <hi rend="bold">ocityahīnatāpatti</hi> ocityahīnasaṅkhātadosassāpatti natthīti. <hi rend="bold">Sa</hi>saddassa attaattaniyavācakattā sassa attano guṇā se ca te guṇā ceti vā viggaho. Bhūtoyeva attho, taṃ saṃsati vadati sīlenāti viggaho.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"><hi rend="bold">Ocityaṃ nāma viññeyyaṃ, loke vikhyātamādarā;</hi></p>

<p rend="gathalast"><hi rend="bold">Tattho’padesapabhavā, sujanā kavipuṅgavā</hi>.</p>

<p rend="bodytext" n="104"><hi rend="paranum">104</hi><hi rend="dot">.</hi><hi rend="bold">‘‘Ocitya’’</hi>miccādi. <hi rend="bold">Loke</hi> sattaloke <hi rend="bold">vikhyātaṃ</hi> pasiddhaṃ ābālajanaṃ <note>ābālajanānaṃ (ka.)</note> yathāsakamanurūpaṃ vijānanato <hi rend="bold">ocityaṃ</hi> ucitabhāvo nāmeti pasiddhiyaṃ <hi rend="bold">ādarā</hi> ādarena ussāhena tato paramādaraṇīyassābhāvato, na hi anucitaṃ kiñci kenāpyādaraṇīyaṃ sabbathā anassādanīyattā, viññeyyaṃ ‘‘sotūna’’nti seso. <hi rend="bold">Tattha</hi> tasmiṃ ocitye <hi rend="bold">upadesassa</hi> paṭhamuccāraṇassa uggaṇhāpanavasena pavattassa <hi rend="bold">pabhavā</hi> uppattiṭṭhānabhūtā <hi rend="bold">sujanā</hi> suṭṭhujanā <hi rend="bold">kavipuṅgavā</hi> uttamā, <note>kaviuttamā (?)</note> kaviseṭṭhāti vuttaṃ hoti.</p>

<p rend="bodytext" n="104"><hi rend="paranum">104</hi><hi rend="dot">.</hi><hi rend="bold">‘‘Ocitye’’</hi>ccādi. <pb ed="M" n="0.0132" /><hi rend="bold">Loke</hi> sattaloke <hi rend="bold">vikhyātaṃ</hi> ābālapasiddhaṃ ocityaṃ nāma <hi rend="bold">ādarā</hi> gāravena <hi rend="bold">viññeyyaṃ</hi> viññūhi ñātabbaṃ hoti, <hi rend="bold">tattha</hi> ocityavisaye <hi rend="bold">upadesapabhavā</hi> paṭhamuccāraṇassa uppattiṭṭhānabhūtā <hi rend="bold">sujanā</hi> sādhujanabhūtā <hi rend="bold">kavipuṅgavā</hi> uttamakavayo bhavantīti, pasiddhaocityapadena yuttattā ettha <hi rend="bold">nāma</hi>saddo pasiddhiyaṃ. Upadesassa pabhavāti ca, pumāno ca te gāvo ceti ca, kavīnaṃ puṅgavāti ca vākyaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"><hi rend="bold">Viññātocityavibhavo-</hi></p>

<p rend="gatha2"><hi rend="bold">Cityahīnaṃ parihare;</hi></p>

<p rend="gatha3"><hi rend="bold">Tato’cityassa sampose,</hi></p>

<p rend="gathalast"><hi rend="bold">Rasaposo siyā kate</hi>.</p>

<p rend="bodytext" n="105"><hi rend="paranum">105</hi><hi rend="dot">.</hi><hi rend="bold">‘‘Viññāta’’</hi>miccādi. Viññāto avabuddho yathāvuttakavivarapasādā ocityameva <hi rend="bold">vibhavo</hi> sampatti yena so ocityahīnaṃ nāma dūsanaṃ <hi rend="bold">parihare</hi> parivajjeyya. <hi rend="bold">Tato</hi> tasmā parihārato hetuto ocityassa <hi rend="bold">sampose</hi> suṭṭhu vaḍḍhibhāve vaḍḍhane kate <hi rend="bold">rasassa</hi> assāditabbatāsaṅkhātassa mādhuriyassa samposo <hi rend="bold">siyā</hi> bhaveyya.</p>

<p rend="bodytext" n="105"><hi rend="paranum">105</hi><hi rend="dot">.</hi><hi rend="bold">‘‘Viññāte’’</hi>ccādi. <hi rend="bold">Viññātocityavibhavo</hi> tādisakavīnamanuggahena viññātaocityasaṅkhātasampattisamannāgato kavi <hi rend="bold">ocityahīnaṃ</hi> nāma dūsanaṃ <hi rend="bold">parihare</hi> nirākareyya, <hi rend="bold">tato</hi> dosaparihārato ocityassa <hi rend="bold">sampose</hi> upabrūhane kate sati <hi rend="bold">rasaposo</hi> mādhuriyasaṅkhatassa assādetabbassa pūraṇaṃ <hi rend="bold">siyā</hi> bhaveyyāti. Ocityameva vibhavoti ca, viññāto ocityavibhavo yeneti ca, rasassa poso puṭṭhabhāvo <note>vuddhabhāvo (ka.)</note> posetabbabhāvoti ca vākyaṃ.</p>

<p rend="centre">Yathā –</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"><hi rend="bold">Yo <pb ed="M" n="0.0133" /> mārasenamāsanna-māsannavijayussavo;</hi></p>

<p rend="gathalast"><hi rend="bold">Tiṇāyapi na maññittha, so vo detu jayaṃ jino</hi>.</p>

<p rend="bodytext" n="106"><hi rend="paranum">106</hi><hi rend="dot">.</hi><hi rend="bold">‘‘Yathe’’</hi>tyudāharati <hi rend="bold">‘‘yo’’</hi>iccādi. <hi rend="bold">Vijayo</hi> parābhibhavo āsanno vijayo eva <hi rend="bold">ussavo</hi> abbhudayo nippaṭipakkhā pavatti yassa ediso yo <hi rend="bold">āsannaṃ</hi> attano samīpamupagataṃ mārasenaṃ <hi rend="bold">tiṇāyapi na maññittha</hi> tiṇampi na maññittha, tiṇatopi hīnaṃ maññittha, <hi rend="bold">so jino</hi> māraji <hi rend="bold">vo</hi> tumhākaṃ jayaṃ <hi rend="bold">detū</hi>ti vidadhātu. Ettha jayāsīsanā ‘‘jino’’ti accantamucitaṃ, yo ajini pañcamāreti jino parābhibhavekaraso, tassa paresaṃ vijayappadāne sāmatthiyekayogo siyāti. ‘‘Mārasenamāsannaṃ tiṇāyapi na maññitthā’’ti idaṃ panettha atisamucitaṃ yato samīpamupagatampi tādisaṃ mārasenaṃ tiṇatopi hīnaṃ maññi, tenassa paresaṃ vijayappadānekarasatā visesato yuttāti.</p>

<p rend="bodytext" n="106"><hi rend="paranum">106</hi><hi rend="dot">.</hi> Iha satthe sabbattha saṅkhepakkamamicchantopi ācariyo ocityaṃ nāma ādarena saggarūhi uggaṇhitvā payujjitabbamiccevaṃ vitthārena sisse anusāsitvā idāni ocityahīnapariharaṇatthaṃ <hi rend="bold">‘‘yo mārasenamāsanne’’</hi>ccādinā lakkhiyamudāharati. <hi rend="bold">Āsannavijayussavo</hi> adūrasattuvijayasaṅkhātaussavo, atha vā accāsannapaṭipakkhavirahappavattisaṅkhātaabhivuddhiyā samannāgato yo jino <hi rend="bold">āsannaṃ</hi> anekappakārabhiṃsanakarūpena attano samīpamāgataṃ <hi rend="bold">mārasenaṃ</hi> mārabalaṃ <hi rend="bold">tiṇāyapi</hi> tiṇalavaṃ katvāpi <hi rend="bold">na maññittha</hi> sallakkhaṇaṃ nākāsi, <hi rend="bold">so jino</hi> so jitapañcamāro <hi rend="bold">vo</hi> tumhākaṃ jayaṃ detūti. Ettha yo pañcamāre jitattā jino nāma hoti, so parābhibhavane asahāyakiccattā paresaṃ jayadāne sāmatthiyayuttoti ‘‘jayaṃ detū’’ti kataṃ jayāsīsanamatiucitaṃ <pb ed="M" n="0.0164" /> hoti, jayadāne sāmatthiyasseva posakattā. ‘‘Mārasenamāsannaṃ tiṇāyapi na maññitthā’’ti idaṃ vattabbameva natthīti. Evaṃ accantaucitapayogena ocityahīnadoso nirākatoti. Vijayo eva ussavo, āsanno vijayussavo yasseti viggaho.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"><hi rend="bold">Āraddhakattukammādi-kamātikkamalaṅghane;</hi></p>

<p rend="gathalast"><hi rend="bold">Bhaggarītivirodho’yaṃ, gatiṃ na kvāpi vindati</hi>.</p>

<p rend="bodytext" n="107"><hi rend="paranum">107</hi><hi rend="dot">.</hi><hi rend="bold">‘‘Āraddha’’</hi>iccādi. Kattā ca kammañca tāni ādīni yesaṃ karaṇādīnaṃ <hi rend="bold">āraddhāni</hi> vattuṃ paṭṭhapitāni kattukammādīni tesaṃ kamo tassa <hi rend="bold">atikkamo</hi> pariccāgo tassa laṅghane sati, vattumāraddhakattukammādikamānatikkameti vuttaṃ hoti. Ayaṃ yathāvutto bhaggarītivirodho <hi rend="bold">kvāpi</hi> katthacipi ṭhāne <hi rend="bold">gatiṃ na vindati</hi> patiṭṭhaṃ na labhate.</p>

<p rend="bodytext" n="107"><hi rend="paranum">107</hi><hi rend="dot">.</hi><hi rend="bold">‘‘Āraddhi’’</hi>ccādi. <hi rend="bold">Āraddhakattukammādikamātikkamalaṅghane</hi> vattumāraddhakattukammādīnaṃ kamapariccāgassātikkame ayaṃ yathāvuttabhaggarītivirodho <hi rend="bold">kvāpi</hi> katthacipi ṭhāne <hi rend="bold">gatiṃ</hi> patiṭṭhaṃ <hi rend="bold">na vindati</hi> na labhateti. Āraddhāni ca tāni kattukammādīni yesaṃ karaṇādīnaṃ tesaṃ kamassa atikkamo tassa laṅghananti viggaho.</p>

<p rend="centre">Yathā –</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"><hi rend="bold">Sujanaññāna’mitthīnaṃ, vissāso no’papajjate;</hi></p>

<p rend="gathalast"><hi rend="bold">Visassa siṅgino roga-nadīrājakulassa ca</hi>.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"><hi rend="bold">Bhesajje vihite suddha-buddhādiratanattaye;</hi></p>

<p rend="gathalast"><hi rend="bold">Pasāda’mācare niccaṃ, sajjane saguṇepi ca</hi>.</p>

<p rend="bodytext" n="108-109"><hi rend="paranum">108-109</hi><hi rend="dot">.</hi> Ettha ca ‘‘sujana’’miccādike ‘‘bhesajje’’iccādike ca gāthādvaye chaṭṭhiyā, sattamiyā ca apariccāgena nāttharītiyā bhaṅgo, <hi rend="bold">ca</hi>kārassekassa katattā na saddarītiyā <pb ed="M" n="0.0135" /> bhaṅgo. Bahūnamatthānañhi samuccayatthaṃ vākye eko vā cakāro kātabbo paṭipadaṃ vā.</p>

<p rend="bodytext" n="108"><hi rend="paranum">108</hi><hi rend="dot">.</hi><hi rend="bold">‘‘Sujane’’</hi>ccādi. <hi rend="bold">Sujanaññānaṃ</hi> sajjanehi aññesaṃ dujjanānañca itthīnañca <hi rend="bold">visassa</hi> jīvitaharaṇasamatthassa <hi rend="bold">siṅgino</hi> visāṇavato ca roganadīrājakulassa ca <hi rend="bold">vissāso</hi> saṃsaggo <hi rend="bold">na upapajjate</hi> kiñcikāle virujjhanato na yujjateti. Ettha āraddhassa chaṭṭhuntakkamassa sabbattha apariccāgato attharītibhaṅgo ca, yuttaṭṭhāne ekasseva cakārassa yuttattā saddarītibhaṅgo ca natthi. <hi rend="bold">Ca</hi>saddassa anekatthasamuccayattā ‘‘sujanaññānañcā’’tiādimhi vā, iha vuttaniyāmena avasāne vā, sabbattha vā yojanamarahati.</p>

<p rend="bodytext" n="109"><hi rend="paranum">109</hi><hi rend="dot">.</hi><hi rend="bold">‘‘Bhesajje’’</hi>ccādigāthāyampi eseva nayo sattamīmattameva viseso. <hi rend="bold">Vihite</hi> pathye <hi rend="bold">bhesajje</hi> osadhe ca suddhabuddhādiratanattaye ca <hi rend="bold">sajjane</hi> sādhujane ca <hi rend="bold">api</hi> punapi <hi rend="bold">saguṇe</hi> vijjamānaguṇe ca <hi rend="bold">pasādaṃ</hi> attano cittapasādaṃ <hi rend="bold">niccaṃ</hi> satataṃ <hi rend="bold">ācare</hi> sappuriso kareyya seveyyāti.</p>

<p rend="centre">Sasaṃsayassa yathā –</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"><hi rend="bold">Munindacandimāloka-</hi></p>

<p rend="gatha2"><hi rend="bold">Rasalolavilocano;</hi></p>

<p rend="gatha3"><hi rend="bold">Jano’vakkantapantho’va,</hi></p>

<p rend="gathalast"><hi rend="bold">Raṃsidassanapīṇito</hi>.</p>

<p rend="bodytext" n="110"><hi rend="paranum">110</hi><hi rend="dot">.</hi><hi rend="bold">‘‘Muninde’’</hi>ccādi. Ettha <hi rend="bold">raṃsi</hi>saddo sasaṃsayaṃ pariharati.</p>

<p rend="bodytext" n="110"><hi rend="paranum">110</hi><hi rend="dot">.</hi> Sasaṃsayaparihāralakkhiyabhūtā <hi rend="bold">‘‘munindi’’</hi>ccādigāthā anantaraparicchede vuttatthāva. <hi rend="bold">Raṃsi</hi>saddoyeva hi viseso, ettha <hi rend="bold">raṃsi</hi>saddena suṇantānaṃ uppajjamānasaṃsayena sasaṃsayabhūtaṃ bandhadosamohatīti.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"><hi rend="bold">Saṃsayāyeva <pb ed="M" n="0.0136" /> yaṃ kiñci, yadi kīḷādihetunā;</hi></p>

<p rend="gathalast"><hi rend="bold">Payujjate na doso’va, sasaṃsayasamappito</hi>.</p>

<p rend="bodytext" n="111"><hi rend="paranum">111</hi><hi rend="dot">.</hi><hi rend="bold">‘‘Saṃsaye’’</hi>ccādi. <hi rend="bold">Kīḷādī</hi>ti <hi rend="bold">ādi</hi>saddena ākiṇṇasammantanādiṃ saṅgaṇhāti, kīḷādihetunā yaṃ kiñci saṃsayāyeva yadi payujjateti sambandho.</p>

<p rend="bodytext" n="111"><hi rend="paranum">111</hi><hi rend="dot">.</hi><hi rend="bold">‘‘Saṃsayāyeve’’</hi>ccādi. <hi rend="bold">Kīḷādihetunā</hi> kīḷāsambādhasammantanādikāraṇena <hi rend="bold">yaṃ kiñci</hi> saṃsayuppādanasamatthaṃ yaṃ kiñci padaṃ <hi rend="bold">saṃsayāya eva</hi> sotūnaṃ uppajjamānasaṃsayatthameva <hi rend="bold">yadi payujjate</hi> tasmiṃ bandhane vattārehi payujjate ce, <hi rend="bold">sasaṃsayasamappito</hi> sasaṃsayadosasahito bandho <hi rend="bold">na dosova</hi> aduṭṭhovāti. Sasaṃsayena samappitoti viggaho.</p>

<p rend="centre">Yathā –</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"><hi rend="bold">Yāte dutiyaṃnilayaṃ, gurumhi sakagehato;</hi></p>

<p rend="gathalast"><hi rend="bold">Pāpuṇeyyāma niyataṃ, sukha’majjhayanādinā</hi>.</p>

<p rend="bodytext" n="112"><hi rend="paranum">112</hi><hi rend="dot">.</hi><hi rend="bold">‘‘Yāte’’</hi>ccādi. <hi rend="bold">Gurumhi</hi> ajjhāpake <hi rend="bold">sakagehato</hi> attano mūlanilayato <hi rend="bold">dutiyaṃ nilayaṃ</hi> dutiyaṃ gharaṃ yāte sati <hi rend="bold">niyata</hi>mekantamajjhayanādinā sukhaṃ pāpuṇeyyāmāti ayamanicchitattho. <hi rend="bold">Gurumhi</hi> surācariye <note>suraccācariye (ka.)</note><hi rend="bold">sakagehato</hi> attano jātarāsito <hi rend="bold">dutiyaṃ nilayaṃ</hi> dutiyaṃ rāsiṃ yāte sati niyatamajjhayanādinā sukhaṃ pāpuṇeyyāmāti ayamettha icchitattho.</p>

<p rend="bodytext" n="112"><hi rend="paranum">112</hi><hi rend="dot">.</hi><hi rend="bold">‘‘Yāte’’</hi>ccādi. <hi rend="bold">Gurumhi</hi> ācariye <hi rend="bold">sakagehato</hi> attano vāsāgārato <hi rend="bold">dutiyaṃ nilayaṃ</hi> dutiyaṃ gharaṃyāte sati, ayamanicchitattho. <hi rend="bold">Gurumhi</hi> surācariye <hi rend="bold">sakagehato</hi> attano jātarāsito <hi rend="bold">dutiyaṃ nilayaṃ</hi> dutiyaṃ <pb ed="M" n="0.0137" /> rāsiṃ <hi rend="bold">yāte</hi> gate sati anukūlattā <hi rend="bold">niyata</hi>mekantena <hi rend="bold">ajjhayanādinā</hi> uggahaṇādinā <hi rend="bold">sukhaṃ</hi> mānasikasukhaṃ, no ce sukhakāraṇaṃ ganthaparisamattiṃ pāpuṇeyyāmāti. Ubhayapakkhassāpi aparatthe attho sādhāraṇo hoti. Ettha <hi rend="bold">ajjhayana</hi>saddasannidhānena payutta<hi rend="bold">guru</hi>saddassa ācariyatthavācakattepi icchitatthagopanatthaṃ payuttattā aduṭṭhoti.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"><hi rend="bold">Subhagā bhaginī sā’yaṃ, etassi’ccevamādikaṃ;</hi></p>

<p rend="gathalast"><hi rend="bold">Na ‘‘gāmma’’miti niddiṭṭhaṃ, kavīhi sakalehipi</hi>.</p>

<p rend="bodytext" n="113"><hi rend="paranum">113</hi><hi rend="dot">.</hi><hi rend="bold">‘‘Subhagā’’</hi>iccādi. <hi rend="bold">Iccevamādikaṃ</hi> bhaginīiccevamādikaṃ.</p>

<p rend="bodytext" n="113"><hi rend="paranum">113</hi><hi rend="dot">.</hi><hi rend="bold">‘‘Subhage’’</hi>ccādi. <hi rend="bold">Etassa</hi> purisassa sā ayaṃ bhaginī <hi rend="bold">subhagā</hi> sundarāti iccevamādikaṃ sakalehi kavīhi api <hi rend="bold">na gāmmamiti</hi> gāmmadosena na duṭṭhamiti niddiṭṭhanti. Subhaṃ sundarabhāvaṃ gatāti ‘‘subhagā’’ti aggahetvā bahubbīhisamāse kate labbhamānatthassa asabbhabhāvepi kavīnaṃ cittakhedaṃ na janetīti adhippāyo. Iti evaṃ ayaṃ pakāro ādi assa īdisassa vākyassāti vākyaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"><hi rend="bold">Duṭṭhālaṅkāravigame, sobhanālaṅkatikkamo;</hi></p>

<p rend="gathalast"><hi rend="bold">Alaṅkāraparicchede, āvibhāvaṃ gamissati</hi>.</p>

<p rend="bodytext" n="114"><hi rend="paranum">114</hi><hi rend="dot">.</hi><hi rend="bold">‘‘Duṭṭha’’</hi>iccādi. Duṭṭhālaṅkārassa dosadūsitassa alaṅkārassa <hi rend="bold">vigame</hi> apagame sati.</p>

<p rend="bodytext" n="114"><hi rend="paranum">114</hi><hi rend="dot">.</hi><hi rend="bold">‘‘Duṭṭhi’’</hi>ccādi. <hi rend="bold">Duṭṭhālaṅkāravigame</hi> dosaduṭṭhassa alaṅkārassa apagame sati <hi rend="bold">sobhanālaṅkatikkamo</hi> pasatthānamalaṅkārānaṃ pavattiākāro <hi rend="bold">alaṅkāraparicchede</hi> alaṅkārapakāsakattā tannāmake paricchede <hi rend="bold">āvibhāvaṃ</hi> pakāsattaṃ <hi rend="bold">gamissati</hi> pāpuṇissatīti. Paricchijjatīti paricchedo. Alaṅkārapakāsakattā tadatthena alaṅkāro ca so paricchedo ceti viggaho.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"><hi rend="bold">Dose <pb ed="M" n="0.0138" /> parīharitumesa varo’padeso,</hi></p>

<p rend="gatha2"><hi rend="bold">Satthantarānusaraṇena kato mayevaṃ;</hi></p>

<p rend="gatha3"><hi rend="bold">Viññāyi’maṃ guruvarāna’dhikappasādā,</hi></p>

<p rend="gathalast"><hi rend="bold">Dose paraṃ parihareyya yasobhilāsī</hi>.</p>

<p rend="centre">Iti saṅgharakkhitamahāsāmipādaviracite</p>

<p rend="centre">Subodhālaṅkāre</p>

<p rend="centre">Dosaparihārāvabodho nāma</p>

<p rend="centre">Dutiyo paricchedo.</p>

<p rend="bodytext" n="115"><hi rend="paranum">115</hi><hi rend="dot">.</hi><hi rend="bold">‘‘Dose’’</hi>iccādi. <hi rend="bold">Dose</hi> yathāvutte padadosādike <hi rend="bold">pariharituṃ</hi> pariccajituṃ eso <hi rend="bold">varo</hi> uttamo upadeso satthantarānaṃ bahūnaṃ <hi rend="bold">anusaraṇena</hi> anugamena <note>anupagamena (ka.)</note> mayā evaṃ <hi rend="bold">kato</hi> nipphādito, <hi rend="bold">imaṃ</hi> upadesaṃ guruvarānaṃ <hi rend="bold">adhikappasādā</hi> mahatā pasādena na appakena, tathāvidhena tādisassa mahato atthassa apasijjhanato, <hi rend="bold">viññāya</hi> jānitvā ādarato kareyya <hi rend="bold">dose</hi> yathāvutte dose <hi rend="bold">yaso</hi> parisuddhabandhanaṃ kriyālakkhaṇato ekantena kittihetuttā, taṃsabbhāvā kitti vā, taṃ abhilasati sīleneti <hi rend="bold">yasobhilāsī paraṃ</hi> accantameva <hi rend="bold">parihareyya</hi> dūrato kareyya.</p>

<p rend="centre">Iti subodhālaṅkāre mahāsāmināmikāyaṃ ṭīkāyaṃ</p>

<p rend="centre">Dosaparihārāvabodhaparicchedo dutiyo.</p>

<p rend="bodytext" n="115"><hi rend="paranum">115</hi><hi rend="dot">.</hi><hi rend="bold">‘‘Dose’’</hi>ccādi. <hi rend="bold">Dose</hi> yathāvuttapadadosādike <hi rend="bold">pariharitu</hi>mapanetuṃ <hi rend="bold">varo</hi> uttamo <hi rend="bold">eso</hi> upadeso <hi rend="bold">satthantarānusaraṇena</hi> bahūnaṃ bāhirasatthānaṃ anussatiyā mayā evaṃ anantaruddiṭṭhakkamena <hi rend="bold">kato</hi> viracito, <hi rend="bold">imaṃ</hi> upadesaṃ guruvarānaṃ <hi rend="bold">adhikappasādā</hi> adhikappasādena <hi rend="bold">viññāya</hi> sabhāvato ñatvā <hi rend="bold">yasobhilāsī</hi> yasapaṭilābhakāraṇattā <pb ed="M" n="0.0139" /> kāraṇe kāriyopacārena dosāpagamena parisuddhabandhanaṃ vā tādisabandhanahetu uppajjamānakittiṃ vā icchanto paññavā <hi rend="bold">dose</hi> yathāvuttadose <hi rend="bold">paraṃ</hi> atisayena <hi rend="bold">parihareyya</hi> dūrato kareyyāti. Ettha pubbaddhena dosaparihāraparicchedassa pasatthabhāvo dassito, aparaddhena sissajanānusāsanaṃ dassitaṃ hoti. Tathā pubbaddhena karuṇāpubbaṅgamapaññākiccaṃ dassitaṃ, aparaddhena paññāpubbaṅgamakaruṇākiccaṃ dassitaṃ. Tathā pubbaddhena attahitasampatti, aparaddhena parahitasampatti dassitāti. Evamanekākāradīpikāya imāya gāthāya paricchedaṃ nigameti. Aññe satthā <hi rend="bold">satthantarā, antara</hi>saddo hi <hi rend="bold">añña</hi>saddapariyāyo. Yathā ‘‘gāmantaraṃ na gaccheyyā’’ti. Yasaṃ abhilasati sīlenāti vākyaṃ.</p>

<p rend="centre">Iti subodhālaṅkāranissaye</p>

<p rend="centre">Dutiyo paricchedo.</p>
</body>
<back></back>
</text>
</TEI.2>