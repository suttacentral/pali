<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Nekkhammajjhāsayadīpanīyamakagāthā</p>

<p rend="centre"> Namo tassa yato mahimato yassa tamo na</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Disvā nimittāni madacchidāni,</p>

<p rend="gatha2">Thīnaṃ virūpāni ratacchidāni;</p>

<p rend="gatha3">Pāpāni kammāni sukhacchidāni,</p>

<p rend="gathalast">Laddhāni ñāṇāni bhavacchidāni.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Padittagehā viya bheravaṃ ravaṃ,</p>

<p rend="gatha2">Ravaṃ sammuṭṭhāya gato mahesi;</p>

<p rend="gatha3">Mahesimolokiyaputtamattano,</p>

<p rend="gathalast">Tanosi no pemamahoghamattano.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Ummāraummāragatuddharitvā,</p>

<p rend="gatha2">Padaṃ padaṃ yātanarāsabhassa;</p>

<p rend="gatha3">Alaṃ alaṃkāratarena gantuṃ,</p>

<p rend="gathalast">Matī matīvetimanaṅgabhaṅge.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Ummāraummāragato mahesi,</p>

<p rend="gatha2">Anaṅgabhaṅgaṃ samacintayittha;</p>

<p rend="gatha3">Kiṃ me jarāmaccumukhe ṭhitassa,</p>

<p rend="gathalast">Na me vase kāmavase ṭhitassa.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Kāmena kāmena na sādhyamokkhaṃ,</p>

<p rend="gatha2">Mānena mānena mamatthi kiñci;</p>

<p rend="gatha3">Māro saseno hi avāraṇīyo,</p>

<p rend="gathalast">Yantena ucchuṃ viya maddatī maṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Ādittamuyātapayātamūnaṃ,</p>

<p rend="gatha2">Atāṇāleṇāsaraṇe jane te;</p>

<p rend="gatha3">Disvāna disvāna sivaṃ mayā te,</p>

<p rend="gathalast">Kāmena kāmena kathaṃ vineyya.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Vijjāvijjāya cutañcupetaṃ,</p>

<p rend="gatha2">Asārasārūpagatañjanaṃ janaṃ;</p>

<p rend="gatha3">Vijjāyavijjāya yuto cutohaṃ,</p>

<p rend="gathalast">Pahomi tāretumasaṅgaho gato.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Magganti no diṭṭhigatāpavaggaṃ,</p>

<p rend="gatha2">Aggā ti tevāhu janā samaggā;</p>

<p rend="gatha3">Naggaṃ aho mohatamassa vaggaṃ,</p>

<p rend="gathalast">Vaggaṃ hanissāmi tamaggamaggā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Paseyhakārena aseyhadukkhaṃ,</p>

<p rend="gatha2">Janā janentīha janānameva;</p>

<p rend="gatha3">Paseyhakārenā aseyhadukkhaṃ,</p>

<p rend="gathalast">Pāpaṃ na jānanti tato nidānaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Te oghayogāsavasaṃkilesā,</p>

<p rend="gatha2">Tameva nāsenti tato samuṭṭhitā;</p>

<p rend="gatha3">Ekantikaṃ jāti jarā ca maccu,</p>

<p rend="gathalast">Nirantaraṃ taṃ byasanañcanekaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Cīraṃ kilesānasamujjalantaṃ,</p>

<p rend="gatha2">Disvāna sattānusayaṃ sayambhū;</p>

<p rend="gatha3">Sādhemi bodhiṃ vinayāmi satte,</p>

<p rend="gathalast">Pacchāpi passāmi sutaṃ sutantaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Taṃ dibbacakkaṃ khuracakkamālaṃ,</p>

<p rend="gatha2">Rajjaṃ sasārajjasamajjamajjaṃ;</p>

<p rend="gatha3">Te bandhavā bandhanamāgatā pare,</p>

<p rend="gathalast">Suto pasūtoyamanaṅgadūto.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Samujjalantaṃ vasatī satīsirī,</p>

<p rend="gatha2">Sirīsapāgāramidaṃ mahāvisaṃ;</p>

<p rend="gatha3">Daddallamānā yuvatī vatīmā,</p>

<p rend="gathalast">Sakaṇṭakāyeva samañjasañjase.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Yassā virājitasirī siriyāpi natthi,</p>

<p rend="gatha2">Tassāvalokiya na tittivasānamatthi;</p>

<p rend="gatha3">Gacchāmi handa tavanaṅga sirappabhedaṃ,</p>

<p rend="gathalast">Mattebhakumbhupari sīhavilāsagāmiṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Bho bho anaṅgasucira pi panuṇṇabāṇa,</p>

<p rend="gatha2">Bāṇāni saṃhara panuṇṇamito nirodha;</p>

<p rend="gatha3">Rodhena cāpadagato manaso na soca,</p>

<p rend="gathalast">Socaṃ tavappanavalokiya yāmi santiṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Ratī ratī kāmaguṇe viveke,</p>

<p rend="gatha2">Alaṃ alanteva vicintayanto;</p>

<p rend="gatha3">Manaṃ manaṅgālayasampadālayaṃ,</p>

<p rend="gathalast">Tahiṃ tahiṃ diṭṭhabālā va pakkami.</p>
</body>
<back></back>
</text>
</TEI.2>