<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sujanakaṇḍo</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sabbhireva samāsetha,</p>

<p rend="gatha2">Sabbhi kubbetha santhavaṃ;</p>

<p rend="gatha3">Sataṃ saddhammamaññāya,</p>

<p rend="gathalast">Seyyo hoti na pāpiyo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Caja dujjana saṃsaggaṃ,</p>

<p rend="gatha2">Bhaja sādhu samāgamaṃ;</p>

<p rend="gatha3">Kara puññamahorattiṃ,</p>

<p rend="gathalast">Sara niccamaniccataṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Yathā <pb ed="M" n="0.0010" /> udumbarapakkā,</p>

<p rend="gatha2">Bahirattakamevaca;</p>

<p rend="gatha3">Anto kimīhi sampuṇṇā,</p>

<p rend="gathalast">Evaṃ dujjanahaddayā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Yathāpi panasāpakkā,</p>

<p rend="gatha2">Bahi kaṇḍakameva ca;</p>

<p rend="gatha3">Anto amatasampannā,</p>

<p rend="gathalast">Evaṃ sujanahadayā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Sukkhopi candanataru na jahāti gandhaṃ,</p>

<p rend="gatha2">Nāgo gato naramukhe na jahāti līḷaṃ;</p>

<p rend="gatha3">Yantāgato madhurasaṃ na jahāti ucchu,</p>

<p rend="gathalast">Dukkhopi paṇḍitajano na jahāti dhammaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sīho nāma jighacchāpi,</p>

<p rend="gatha2">Paṇṇādīni na khādati;</p>

<p rend="gatha3">Sīho nāma kisocāpi,</p>

<p rend="gathalast">Nāgamaṃsaṃ na khādati.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Kula-jāto kula-putto,</p>

<p rend="gatha2">Kula-vaṃsa-surakkhato;</p>

<p rend="gatha3">Attanā dukkha-pattopi,</p>

<p rend="gathalast">Hīna-kammaṃ na kāraye.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Candanaṃ <pb ed="M" n="0.0011" /> sītalaṃ loke,</p>

<p rend="gatha2">Tato candaṃva sītalaṃ;</p>

<p rend="gatha3">Canda-candanasītamhā,</p>

<p rend="gathalast">Sādhu vākyaṃ subhāsitaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Udeyya bhāṇu pacchime,</p>

<p rend="gatha2">Merurājā nameyyapi;</p>

<p rend="gatha3">Sītalā narakaggipi,</p>

<p rend="gatha2">Pabbatagge ca uppalaṃ.</p>

<p rend="gatha3">Vikase na viparītaṃ,</p>

<p rend="gathalast">Sādhuvāyyaṃ kudācanaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Sukhā rukkhassa chāyāva,</p>

<p rend="gatha2">Tato ñāti mātā pitu;</p>

<p rend="gatha3">Tato ācariyo rañño,</p>

<p rend="gathalast">Tato buddhassanekadhā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Bhamarā pupphamicchanti,</p>

<p rend="gatha2">Guṇamicchanti sujanā;</p>

<p rend="gatha3">Makkhikā pūtimicchanti,</p>

<p rend="gathalast">Dosamicchanti dujjanā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Mātāhīnassa dubbhāsā,</p>

<p rend="gatha2">Pitāhīnassa dukriyā;</p>

<p rend="gatha3">Ubho <pb ed="M" n="0.0012" /> mātā pitā hīnā,</p>

<p rend="gathalast">Dubbhasāca dukīriyā.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Mātā seṭṭhassa subhāsā,</p>

<p rend="gatha2">Pitā seṭṭhassa sukriyā;</p>

<p rend="gatha3">Ubho mātā pitā seṭṭhā,</p>

<p rend="gathalast">Subhāsāca sukīriyā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Saṅgāme sūra-micchanti,</p>

<p rend="gatha2">Mantīsu akūtūhalaṃ;</p>

<p rend="gatha3">Piyañca annapānesu,</p>

<p rend="gathalast">Atthe jāte ca paṇḍitaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Sunakho sunakhaṃ disvā,</p>

<p rend="gatha2">Dantaṃ dasseti hiṃsituṃ;</p>

<p rend="gatha3">Dujjano sujanaṃ disvā,</p>

<p rend="gathalast">Rosayaṃ hiṃsamicchati.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mā ca vegena kiccāni,</p>

<p rend="gatha2">Karosi kārāpesi vā;</p>

<p rend="gatha3">Sahasā kāritaṃ kammaṃ,</p>

<p rend="gathalast">Mando pacchānutappati.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Kodhaṃ vihitvā na kadācinasoce,</p>

<p rend="gatha2">Makkhappahānaṃ isayo avaṇṇayuṃ;</p>

<p rend="gatha3">Sabbesa <pb ed="M" n="0.0013" /> phārusa-vacaṃ khametha,</p>

<p rend="gathalast">Etaṃ khantiṃ uttamamāhu santo.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Dukkho nivāso sambādhe,</p>

<p rend="gatha2">Ṭhāne asucisaṅkate;</p>

<p rend="gatha3">Tato arimhi appiye,</p>

<p rend="gathalast">Tatopi akataññunā.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Ovādeyyānusāseyya,</p>

<p rend="gatha2">Gāpakā ca nivāraye;</p>

<p rend="gatha3">Satañhi so piyo hoti,</p>

<p rend="gathalast">Asataṃ hoti appiyo.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Uttamattanivātena,</p>

<p rend="gatha2">Sūraṃ bhedena nijjaye;</p>

<p rend="gatha3">Nīcaṃ appaka dānena,</p>

<p rend="gathalast">Vīriyena samaṃ jaye.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Na visaṃ visamiccāhu,</p>

<p rend="gatha2">Dhanaṃ saṅghassa uccate;</p>

<p rend="gatha3">Visaṃ ekaṃva hanati,</p>

<p rend="gathalast">Sabbaṃ saṅghassa santakaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Javane bhadraṃ jānanti,</p>

<p rend="gatha2">Baliddañca vāhenā;</p>

<p rend="gatha3">Duhena <pb ed="M" n="0.0014" /> dhenuṃ jānanti,</p>

<p rend="gathalast">Bhāsamānena paṇḍitaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Dhanamappampi sādhūnaṃ,</p>

<p rend="gatha2">Kūpe vāriva nissayo;</p>

<p rend="gatha3">Bahuṃ api asādhūnaṃ,</p>

<p rend="gathalast">Naca vārīva aṇṇave.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Najjo pivanti no āpaṃ,</p>

<p rend="gatha2">Rukkhā khādanti no phalaṃ;</p>

<p rend="gatha3">Vassanti kvaci no meghā,</p>

<p rend="gathalast">Paratthāya sataṃ dhanaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Apattheyyaṃ na pattheyya,</p>

<p rend="gatha2">A cinteyyaṃ na cintaye;</p>

<p rend="gatha3">Dhammameva sucinteyya,</p>

<p rend="gathalast">Kālaṃ moghaṃ na accaye.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Acintitampi bhavati,</p>

<p rend="gatha2">Cintitampi vinassati;</p>

<p rend="gatha3">Na hi cintāmayā bhogā,</p>

<p rend="gathalast">Itthiyā purisassavā.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Asantassa piyo hoti,</p>

<p rend="gatha2">Sante na kurute piyaṃ;</p>

<p rend="gatha3">Asataṃ <pb ed="M" n="0.0015" /> dhammaṃ roceti,</p>

<p rend="gathalast">Taṃ parābhavato mukhaṃ.</p>

<p rend="centre">Sujanakaṇḍo niṭṭhito.</p>
</body>
<back></back>
</text>
</TEI.2>