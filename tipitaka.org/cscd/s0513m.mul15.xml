<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">16. Tiṃsanipāto</p>

<p rend="hangnum"></p>

<p rend="bodytext"> 511. Kiṃchandajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Kiṃchando <pb ed="T" n="1.0474" /><pb ed="V" n="1.0265" /><pb ed="M" n="1.0358" /> kimadhippāyo, eko sammasi ghammani;</p>

<p rend="gathalast">Kiṃ patthayāno kiṃ esaṃ, kena atthena brāhmaṇa.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Yathā mahā vāridharo, kumbho supariṇāhavā <note>supariṇāmavā (ka.)</note>;</p>

<p rend="gathalast">Tathūpamaṃ ambapakkaṃ, vaṇṇagandharasuttamaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Taṃ vuyhamānaṃ sotena, disvānāmalamajjhime;</p>

<p rend="gathalast">Pāṇīhi naṃ gahetvāna, agyāyatanamāhariṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tato kadalipattesu, nikkhipitvā sayaṃ ahaṃ;</p>

<p rend="gathalast">Satthena naṃ vikappetvā, khuppipāsaṃ ahāsi me.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sohaṃ apetadaratho, byantībhūto <note>byantibhūto (sī. pī. ka.)</note> dukhakkhamo;</p>

<p rend="gathalast">Assādaṃ nādhigacchāmi, phalesvaññesu kesuci <note>kesupi (ka. sī.)</note>.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sosetvā nūna maraṇaṃ, taṃ mamaṃ āvahissati;</p>

<p rend="gatha2">Ambaṃ yassa phalaṃ sādu, madhuraggaṃ manoramaṃ;</p>

<p rend="gathalast">Yamuddhariṃ vuyhamānaṃ, udadhismā mahaṇṇave.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Akkhātaṃ te mayā sabbaṃ, yasmā upavasāmahaṃ;</p>

<p rend="gathalast">Rammaṃ pati nisinnosmi, puthulomāyutā puthu.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tvañca kho meva <note>me (sī.), mama (?)</note> akkhāhi, attānamapalāyini;</p>

<p rend="gathalast">Kā vā tvamasi kalyāṇi, kissa vā tvaṃ sumajjhime.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ruppapaṭṭapalimaṭṭhīva <pb ed="T" n="1.0475" /><note>ruppapaṭṭaplamaṭṭhīva (syā.), rūpapaṭṭapamaṭṭhīva (ka.)</note>, byagghīva girisānujā;</p>

<p rend="gathalast">Yā santi nāriyo devesu, devānaṃ paricārikā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Yā ca manussalokasmiṃ, rūpenānvāgatitthiyo;</p>

<p rend="gatha2">Rūpena te sadisī natthi, devesu gandhabbamanussaloke <note>devagandhabbamānuse (syā.)</note>;</p>

<p rend="gathalast">Puṭṭhāsi me cārupubbaṅgi, brūhi nāmañca bandhave.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Yaṃ <pb ed="V" n="1.0266" /><pb ed="M" n="1.0359" /> tvaṃ pati nisinnosi, rammaṃ brāhmaṇa kosikiṃ;</p>

<p rend="gathalast">Sāhaṃ bhusālayā vutthā, varavārivahoghasā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Nānādumagaṇākiṇṇā, bahukā girikandarā;</p>

<p rend="gathalast">Mameva pamukhā honti, abhisandanti pāvuse.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Atho bahū vanatodā, nīlavārivahindharā;</p>

<p rend="gathalast">Bahukā nāgavittodā, abhisandanti vārinā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tā ambajambulabujā, nīpā tālā cudumbarā <note>tālamudumbarā (syā. ka.)</note>;</p>

<p rend="gathalast">Bahūni phalajātāni, āvahanti abhiṇhaso.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Yaṃ kiñci ubhato tīre, phalaṃ patati ambuni;</p>

<p rend="gathalast">Asaṃsayaṃ taṃ sotassa, phalaṃ hoti vasānugaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Etadaññāya medhāvi, puthupañña suṇohi me;</p>

<p rend="gathalast">Mā rocaya mabhisaṅgaṃ, paṭisedha janādhipa.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Na vāhaṃ vaḍḍhavaṃ <note>vaddhavaṃ (sī. pī.)</note> maññe, yaṃ tvaṃ raṭṭhābhivaḍḍhana;</p>

<p rend="gathalast">Āceyyamāno rājisi, maraṇaṃ abhikaṅkhasi.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tassa jānanti pitaro, gandhabbā ca sadevakā;</p>

<p rend="gathalast">Ye <pb ed="T" n="1.0476" /> cāpi isayo loke, saññatattā tapassino;</p>

<p rend="gathalast">Asaṃsayaṃ tepi <note>te (sī. pī.)</note> jānanti, paṭṭhabhūtā <note>vaddhabhūtā (sī. pī.)</note> yasassino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Evaṃ viditvā vidū sabbadhammaṃ, viddhaṃsanaṃ cavanaṃ jīvitassa;</p>

<p rend="gathalast">Na cīyatī tassa narassa pāpaṃ, sace na ceteti vadhāya tassa.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Isipūgasamaññāte, evaṃ lokyā viditā sati <note>pati (ka. syā. ka.)</note>;</p>

<p rend="gathalast">Anariyaparisambhāse, pāpakammaṃ jigīsasi <note>jigiṃsasi (sī. syā. pī.)</note>.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sace ahaṃ marissāmi, tīre te puthusussoṇi;</p>

<p rend="gathalast">Asaṃsayaṃ taṃ asiloko, mayi pete āgamissati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tasmā <pb ed="M" n="1.0360" /> hi pāpakaṃ kammaṃ, rakkhasseva <note>rakkhassu ca (syā.)</note> sumajjhime;</p>

<p rend="gathalast">Mā taṃ sabbo jano pacchā, pakuṭṭhāyi <note>pakatthāsi (sī. pī.), patvakkhāsi (syā.)</note> mayi mate.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Aññātametaṃ avisayhasāhi, attānamambañca dadāmi te taṃ;</p>

<p rend="gathalast">So duccaje kāmaguṇe pahāya, santiñca dhammañca adhiṭṭhitosi.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Yo hitvā pubbasaññogaṃ, pacchā saṃyojane ṭhito;</p>

<p rend="gathalast">Adhammañceva carati, pāpañcassa pavaḍḍhati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Ehi <pb ed="V" n="1.0267" /> taṃ pāpayissāmi, kāmaṃ appossuko bhava;</p>

<p rend="gathalast">Upānayāmi sītasmiṃ, viharāhi anussuko.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Taṃ <pb ed="T" n="1.0477" /> puppharasamattebhi, vakkaṅgehi arindama;</p>

<p rend="gathalast">Koñcā mayūrā diviyā, kolaṭṭhimadhusāḷikā;</p>

<p rend="gathalast">Kūjitā haṃsapūgehi, kokilettha pabodhare.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Ambettha vippasākhaggā <note>vippasūnaggā (sī. syā. pī.), vippaonaggā (ka.)</note>, palālakhalasannibhā;</p>

<p rend="gathalast">Kosambasaḷalā <note>kosumbhasalalā (sī. syā. pī.)</note> nīpā, pakkatālavilambino.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Mālī tiriṭī kāyūrī, aṅgadī candanussado <note>candanassado (sī.)</note>;</p>

<p rend="gathalast">Rattiṃ tvaṃ paricāresi, divā vedesi vedanaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Soḷasitthisahassāni, yā temā paricārikā;</p>

<p rend="gathalast">Evaṃ mahānubhāvosi, abbhuto lomahaṃsano.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kiṃ kammamakarī pubbe, pāpaṃ attadukhāvahaṃ;</p>

<p rend="gathalast">Yaṃ karitvā manussesu, piṭṭhimaṃsāni khādasi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Ajjhenāni paṭiggayha, kāmesu gadhito <note>gathito (sī. pī.), giddhito (syā. ka.), giddhiko (ka. aṭṭha.)</note> ahaṃ;</p>

<p rend="gathalast">Acariṃ dīghamaddhānaṃ, paresaṃ ahitāyahaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Yo piṭṭhimaṃsiko hoti, evaṃ ukkacca khādati;</p>

<p rend="gathalast">Yathāhaṃ ajja khādāmi, piṭṭhimaṃsāni attanoti.</p>

<p rend="centre">Kiṃchandajātakaṃ paṭhamaṃ.</p>

<p rend="hangnum"></p>

<p rend="bodytext"> 512. Kumbhajātakaṃ (2)</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Ko <pb ed="M" n="1.0361" /> pāturāsī tidivā nabhamhi, obhāsayaṃ saṃvariṃ candimāva;</p>

<p rend="gathalast">Gattehi <pb ed="T" n="1.0478" /> te rasmiyo niccharanti, sateratā <note>sateritā (sī. syā. ka.)</note> vijjurivantalikkhe.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> So chinnavātaṃ kamasī aghamhi, vehāyasaṃ gacchasi tiṭṭhasī ca;</p>

<p rend="gathalast">Iddhī nu te vatthukatā subhāvitā, anaddhagūnaṃ api devatānaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Vehāyasaṃ gammamāgamma <note>kamamāgamma (sī. syā.)</note> tiṭṭhasi, kumbhaṃ kiṇāthāti yametamatthaṃ;</p>

<p rend="gathalast">Ko vā tuvaṃ kissa vā tāya kumbho, akkhāhi me brāhmaṇa etamatthaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Na sappikumbho napi telakumbho, na phāṇitassa na madhussa kumbho;</p>

<p rend="gathalast">Kumbhassa vajjāni anappakāni, dose bahū kumbhagate suṇātha.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Gaḷeyya <pb ed="V" n="1.0268" /> yaṃ pitvā <note>pītvā (sī. pī.)</note> pate papātaṃ, sobbhaṃ guhaṃ candaniyoḷigallaṃ;</p>

<p rend="gathalast">Bahumpi bhuñjeyya abhojaneyyaṃ, tassā puṇṇaṃ kumbhamimaṃ kiṇātha.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Yaṃ pitvā <note>yaṃ ve pītvā (sī.)</note> cittasmimanesamāno, āhiṇḍatī goriva bhakkhasārī <note>bhakkhasādī (sī. syā. aṭṭha.)</note>;</p>

<p rend="gathalast">Anāthamāno <pb ed="T" n="1.0479" /> upagāyati naccati ca, tassā puṇṇaṃ kumbhamimaṃ kiṇātha.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Yaṃ <pb ed="M" n="1.0362" /> ve pivitvā acelova naggo, careyya gāme visikhantarāni;</p>

<p rend="gathalast">Sammūḷhacitto ativelasāyī, tassā puṇṇaṃ kumbhamimaṃ kiṇātha.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Yaṃ pitvā uṭṭhāya pavedhamāno, sīsañca bāhuñca <note>bāhañca (pī.)</note> pacālayanto;</p>

<p rend="gathalast">So naccatī dārukaṭallakova, tassā puṇṇaṃ kumbhamimaṃ kiṇātha.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Yaṃ ve pivitvā aggidaḍḍhā sayanti, atho sigālehipi khāditāse;</p>

<p rend="gathalast">Bandhaṃ vadhaṃ bhogajāniñcupenti, tassā puṇṇaṃ kumbhamimaṃ kiṇātha.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Yaṃ pitvā bhāseyya ābhāsaneyyaṃ, sabhāyamāsīno apetavattho;</p>

<p rend="gathalast">Sammakkhito <note>samakkhito (sī.)</note> vantagato byasanno, tassā puṇṇaṃ kumbhamimaṃ kiṇātha.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Yaṃ ve pivitvā ukkaṭṭho āvilakkho, mameva sabbā pathavīti maññe <note>maññati (sī.)</note>;</p>

<p rend="gathalast">Na <pb ed="T" n="1.0480" /> me samo cāturantopi rājā, tassā puṇṇaṃ kumbhamimaṃ kiṇātha.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Mānātimānā kalahāni pesuṇī, dubbaṇṇinī naggayinī palāyinī;</p>

<p rend="gathalast">Corāna dhuttāna gatī niketo, tassā puṇṇaṃ kumbhamimaṃ kiṇātha.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Iddhāni phītāni kulāni assu, anekasāhassadhanāni loke;</p>

<p rend="gathalast">Ucchinnadāyajjakatānimāya, tassā puṇṇaṃ kumbhamimaṃ kiṇātha.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Dhaññaṃ <pb ed="M" n="1.0363" /> dhanaṃ rajataṃ jātarūpaṃ, khettaṃ gavaṃ yattha vināsayanti;</p>

<p rend="gathalast">Ucchedanī vittavataṃ <note>ucchedanī vittagataṃ (syā.), ucchedanivittagataṃ (ka.)</note> kulānaṃ, tassā puṇṇaṃ kumbhamimaṃ kiṇātha.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Yaṃ ve pitvā dittarūpova <note>duṭṭharūpova (sī.)</note> poso, akkosati mātaraṃ pitarañca;</p>

<p rend="gathalast">Sassumpi gaṇheyya athopi suṇhaṃ, tassā puṇṇaṃ kumbhamimaṃ kiṇātha.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Yaṃ ve pitvā dittarūpāva nārī, akkosati sasuraṃ sāmikañca;</p>

<p rend="gathalast">Dāsampi <pb ed="T" n="1.0481" /> gaṇhe paricārakampi, tassā puṇṇaṃ kumbhamimaṃ kiṇātha.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Yaṃ ve pivitvāna <note>yañce pītvāna (pī.)</note> haneyya poso, dhamme ṭhitaṃ samaṇaṃ brāhmaṇaṃ vā;</p>

<p rend="gathalast">Gacche apāyampi tatonidānaṃ, tassā puṇṇaṃ kumbhamimaṃ kiṇātha.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Yaṃ ve pivitvā duccaritaṃ caranti, kāyena vācāya ca cetasā ca;</p>

<p rend="gathalast">Nirayaṃ vajanti duccaritaṃ caritvā, tassā puṇṇaṃ kumbhamimaṃ kiṇātha.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Yaṃ <pb ed="V" n="1.0269" /> yācamānā na labhanti pubbe, bahuṃ hiraññampi pariccajantā;</p>

<p rend="gathalast">So taṃ pivitvā alikaṃ bhaṇāti, tassā puṇṇaṃ kumbhamimaṃ kiṇātha.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Yaṃ ve pitvā pesane pesiyanto, accāyike karaṇīyamhi jāte;</p>

<p rend="gathalast">Atthampi so nappajānāti vutto, tassā puṇṇaṃ kumbhamimaṃ kiṇātha.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Hirīmanāpi <pb ed="M" n="1.0364" /> ahirīkabhāvaṃ, pātuṃ karonti madanāya <note>madirāya (pī.)</note> mattā;</p>

<p rend="gathalast">Dhīrāpi <pb ed="T" n="1.0482" /> santā bahukaṃ bhaṇanti, tassā puṇṇaṃ kumbhamimaṃ kiṇātha.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Yaṃ ve pitvā ekathūpā sayanti, anāsakā thaṇḍiladukkhaseyyaṃ;</p>

<p rend="gathalast">Dubbaṇṇiyaṃ āyasakyañcupenti, tassā puṇṇaṃ kumbhamimaṃ kiṇātha.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Yaṃ ve pitvā pattakhandhā sayanti, gāvo kuṭahatāva na hi vāruṇiyā;</p>

<p rend="gathalast"><note>yaṃ ve pitvā pattakkhandhā, sayanti gāvo kūṭahatāriva; na hi vāruṇiyā vego, narena sussahoriva; (sī.)</note> Vego narena susahoriva <note>yaṃ ve pitvā pattakkhandhā, sayanti gāvo kūṭahatāriva; na hi vāruṇiyā vego, narena sussahoriva; (sī.)</note>, tassā puṇṇaṃ kumbhamimaṃ kiṇātha.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Yaṃ manussā vivajjenti, sappaṃ ghoravisaṃ miva <note>visamiva (syā.), visaṃ iva (ka.), visāmiva (?)</note>;</p>

<p rend="gathalast">Taṃ loke visasamānaṃ, ko naro pātumarahati.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Yaṃ ve pitvā andhakaveṇḍaputtā, samuddatīre paricārayantā <note>andhakaveṇhuputtā (sī. pī.), aṇḍakaveṇḍaputtā (ka.)</note>;</p>

<p rend="gathalast">Upakkamuṃ musalehaññamaññaṃ, tassā puṇṇaṃ kumbhamimaṃ kiṇātha.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Yaṃ ve pitvā pubbadevā pamattā, tidivā cutā sassatiyā samāya;</p>

<p rend="gathalast">Taṃ <pb ed="T" n="1.0483" /> tādisaṃ majjamimaṃ niratthakaṃ, jānaṃ mahārāja kathaṃ piveyya.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Nayimasmiṃ kumbhasmiṃ dadhi vā madhu vā, evaṃ abhiññāya kiṇāhi rāja;</p>

<p rend="gathalast">Evañhimaṃ kumbhagatā mayā te, akkhātarūpaṃ tava sabbamitta.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Na <pb ed="M" n="1.0365" /> me pitā vā athavāpi mātā, etādisā yādisako tuvaṃsi;</p>

<p rend="gathalast">Hitānukampī paramatthakāmo, sohaṃ karissaṃ vacanaṃ tavajja.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Dadāmi te gāmavarāni pañca, dāsīsataṃ satta gavaṃ satāni;</p>

<p rend="gathalast">Ājaññayutte ca rathe dasa ime, ācariyo hosi mamatthakāmo.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Taveva dāsīsatamatthu rāja, gāmā ca gāvo ca taveva hontu;</p>

<p rend="gathalast">Ājaññayuttā ca rathā taveva, sakkohamasmī tidasānamindo.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Maṃsodanaṃ sappipāyāsaṃ <note>sappipāyañca (sī.)</note> bhuñja, khādassu ca tvaṃ madhumāsapūve;</p>

<p rend="gathalast">Evaṃ <pb ed="T" n="1.0484" /> tuvaṃ dhammarato janinda, anindito saggamupehi ṭhānanti.</p>

<p rend="centre">Kumbhajātakaṃ dutiyaṃ.</p>

<p rend="hangnum"></p>

<p rend="bodytext"> 513. Jayaddisajātakaṃ (3)</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Cirassaṃ <pb ed="V" n="1.0270" /> vata me udapādi ajja, bhakkho mahā sattamibhattakāle;</p>

<p rend="gathalast">Kutosi ko vāsi tadiṅgha brūhi, ācikkha jātiṃ vidito yathāsi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Pañcālarājā migavaṃ paviṭṭho, jayaddiso nāma yadissuto te;</p>

<p rend="gathalast">Carāmi kacchāni vanāni cāhaṃ, pasadaṃ imaṃ khāda mamajja muñca.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Seneva <pb ed="M" n="1.0366" /> tvaṃ paṇasi sassamāno <note>sayhamāno (syā. ka.)</note>, mamesa bhakkho pasado yaṃ vadesi;</p>

<p rend="gathalast">Taṃ khādiyāna pasadaṃ jighaññaṃ <note>jighacchaṃ (?)</note>, khādissaṃ pacchā na vilāpakālo.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Na catthi mokkho mama nikkayena <note>vikkayena (sī.)</note>, gantvāna paccāgamanāya paṇhe;</p>

<p rend="gathalast">Taṃ <pb ed="T" n="1.0485" /> saṅkaraṃ <note>saṅgaraṃ (sī. syā. pī.)</note> brāhmaṇassappadāya, saccānurakkhī punarāvajissaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Kiṃ kammajātaṃ anutappate tvaṃ <note>anutappatī taṃ (sī. pī.)</note>, pattaṃ samīpaṃ maraṇassa rāja;</p>

<p rend="gathalast">Ācikkha me taṃ api sakkuṇemu, anujānituṃ āgamanāya paṇhe.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Katā mayā brāhmaṇassa dhanāsā, taṃ saṅkaraṃ paṭimukkaṃ na muttaṃ;</p>

<p rend="gathalast">Taṃ saṅkaraṃ brāhmaṇassappadāya, saccānurakkhī punarāvajissaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Yā te katā brāhmaṇassa dhanāsā, taṃ saṅkaraṃ paṭimukkaṃ na muttaṃ;</p>

<p rend="gathalast">Taṃ saṅkaraṃ brāhmaṇassappadāya, saccānurakkhī punarāvajassu.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Mutto ca so porisādassa <note>purisādassa (pī.)</note> hatthā, gantvā sakaṃ mandiraṃ kāmakāmī;</p>

<p rend="gathalast">Taṃ saṅkaraṃ brāhmaṇassappadāya, āmantayī puttamalīnasattaṃ <note>sattuṃ (syā. pī. ka.)</note>.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Ajjeva <pb ed="M" n="1.0367" /> rajjaṃ abhisiñcayassu, dhammaṃ cara sesu paresu cāpi;</p>

<p rend="gathalast">Adhammakāro <pb ed="T" n="1.0486" /> ca te māhu raṭṭhe, gacchāmahaṃ porisādassa ñatte <note>ñante (syā.)</note>.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Kiṃ kamma kubbaṃ tava deva pāva <note>devapāde (sī. syā. pī.)</note>, nārādhayī taṃ tadicchāmi sotuṃ;</p>

<p rend="gathalast">Yamajja rajjamhi udassaye tuvaṃ, rajjampi niccheyyaṃ tayā vināhaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Na kammunā vā vacasā va tāta, aparādhitohaṃ tuviyaṃ sarāmi;</p>

<p rend="gathalast">Sandhiñca <note>saddhiṃ ca (ka.)</note> katvā purisādakena, saccānurakkhī punāhaṃ gamissaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Ahaṃ gamissāmi idheva hohi, natthi tato jīvato vippamokkho;</p>

<p rend="gathalast">Sace tuvaṃ gacchasiyeva rāja, ahampi gacchāmi ubho na homa.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Addhā hi tāta satānesa dhammo, maraṇā ca me dukkhataraṃ tadassa;</p>

<p rend="gathalast">Kammāsapādo taṃ yadā pacitvā, pasayha khāde bhidā rukkhasūle.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Pāṇena te pāṇamahaṃ nimissaṃ, mā tvaṃ agā porisādassa ñatte;</p>

<p rend="gathalast">Etañca <pb ed="T" n="1.0487" /> te pāṇamahaṃ nimissaṃ, tasmā mataṃ jīvitassa vaṇṇemi <note>varemi (sī.)</note>.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Tato <pb ed="V" n="1.0271" /> have dhitimā rājaputto, vanditvā mātu ca pitu ca <note>vandittha mātucca pitucca (sī. pī.)</note> pāde;</p>

<p rend="gathalast">Dukhinissa mātā nipatā <note>nipatī (sī. pī.)</note> pathabyā, pitāssa paggayha bhujāni kandati.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Taṃ <pb ed="M" n="1.0368" /> gacchantaṃ tāva pitā viditvā, parammukho vandati pañjalīko;</p>

<p rend="gatha2">Somo ca rājā varuṇo ca rājā, pajāpatī candimā sūriyo ca;</p>

<p rend="gathalast">Etehi gutto purisādakamhā, anuññāto sotthi paccehi tāta.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Yaṃ daṇḍakirañño gatassa <note>yaṃ daṇḍakāraññagatassa (pī.)</note> mātā, rāmassakāsi sotthānaṃ suguttā;</p>

<p rend="gatha2">Taṃ te ahaṃ sotthānaṃ karomi, etena saccena sarantu devā;</p>

<p rend="gathalast">Anuññāto sotthi paccehi putta.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Āvī raho vāpī manopadosaṃ, nāhaṃ sare jātu malīnasatte;</p>

<p rend="gathalast">Etena saccena sarantu devā, anuññāto sotthi paccehi bhātika <note>bhāta (sī.), bhātā (syā. pī.)</note>.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Yasmā ca me anadhimanosi sāmi, na cāpi me manasā appiyosi;</p>

<p rend="gathalast">Etena saccena sarantu devā, anuññāto <pb ed="T" n="1.0488" /> sotthi paccehi sāmi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Brahā ujū cārumukho kutosi, na maṃ pajānāsi vane vasantaṃ;</p>

<p rend="gathalast">Luddaṃ maṃ ñatvā ‘‘purisādako’’ti, ko sotthi mājānamidhā’vajeyya.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Jānāmi ludda purisādako tvaṃ, na taṃ na jānāmi vane vasantaṃ;</p>

<p rend="gathalast">Ahañca puttosmi jayaddisassa, mamajja khāda pituno pamokkhā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Jānāmi <pb ed="M" n="1.0369" /> puttoti <note>puttosi (syā. ka.)</note> jayaddisassa, tathā hi vo mukhavaṇṇo ubhinnaṃ;</p>

<p rend="gathalast">Sudukkaraññeva <note>sudukkarañceva (syā. pī. ka.)</note> kataṃ tavedaṃ, yo mattumicche pituno pamokkhā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Na dukkaraṃ kiñci mahettha maññe, yo mattumicche pituno pamokkhā;</p>

<p rend="gathalast">Mātu ca <note>mātucca (sī.)</note> hetu paraloka gantvā <note>gamyā (sī. syā.), gamya (pī.)</note>, sukhena <pb ed="T" n="1.0489" /> saggena ca sampayutto.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Ahañca kho attano pāpakiriyaṃ, āvī raho vāpi sare na jātu;</p>

<p rend="gathalast">Saṅkhātajātīmaraṇohamasmi, yatheva me idha tathā parattha.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Khādajja maṃ dāni mahānubhāva, karassu kiccāni imaṃ sarīraṃ;</p>

<p rend="gathalast">Rukkhassa vā te papatāmi aggā, chādayamāno mayhaṃ tvamadesi maṃsaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Idañca te ruccati rājaputta, cajesi <note>cajāsi (sī. pī.)</note> pāṇaṃ pituno pamokkhā;</p>

<p rend="gathalast">Tasmā hi so <note>tasmātiha (sī. syā.)</note> tvaṃ taramānarūpo, sambhañja kaṭṭhāni jalehi aggiṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Tato have dhitimā rājaputto, dāruṃ samāhatvā mahantamaggiṃ;</p>

<p rend="gathalast">Sandīpayitvā paṭivedayittha, ādīpito dāni mahāyamaggi <note>mayā yakkhamaggi (ka.)</note>.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Khādajja <pb ed="V" n="1.0272" /><pb ed="M" n="1.0370" /> maṃ dāni pasayhakārī, kiṃ maṃ muhuṃ pekkhasi haṭṭhalomo;</p>

<p rend="gathalast">Tathā tathā tuyhamahaṃ karomi, yathā <pb ed="T" n="1.0490" /> yathā maṃ chādayamāno adesi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Ko tādisaṃ arahati khāditāye, dhamme ṭhitaṃ saccavādiṃ vadaññuṃ;</p>

<p rend="gathalast">Muddhāpi tassa viphaleyya sattadhā, yo tādisaṃ saccavādiṃ adeyya.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Idañhi so brāhmaṇaṃ maññamāno, saso avāsesi sake sarīre;</p>

<p rend="gathalast">Teneva so candimā devaputto, sasatthuto <note>sasaṭṭhako (syā.)</note> kāmaduhajja <note>kāmaruhajja (ka.)</note> yakkha.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Cando yathā rāhumukhā pamutto, virocate pannaraseva bhāṇumā <note>bhānumā (sī. pī.)</note>;</p>

<p rend="gatha2">Evaṃ tuvaṃ porisādā pamutto, viroca kapile <note>kampilla (sī. pī.), kapille (syā.)</note> mahānubhāva;</p>

<p rend="gathalast">Āmodayaṃ pitaraṃ mātarañca, sabbo ca te nandatu ñātipakkho.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Tato have dhitimā rājaputto, katañjalī pariyāya <note>pariyagā (sī.), paggayha (syā. pī.)</note> porisādaṃ;</p>

<p rend="gathalast">Anuññāto sotthi sukhī arogo, paccāgamā <note>paccāga (pī.)</note> kapilamalīnasattā <note>kampilla’malīnasatto (sī. pī.), kapila’malīnasattā (ka.)</note>.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Taṃ <pb ed="T" n="1.0491" /> negamā jānapadā ca sabbe, hatthārohā rathikā pattikā ca;</p>

<p rend="gathalast">Namassamānā pañjalikā upāgamuṃ, namatthu te dukkarakārakosīti.</p>

<p rend="centre">Jayaddisajātakaṃ <note>jayadisajātakaṃ (ka.)</note> tatiyaṃ.</p>

<p rend="hangnum"></p>

<p rend="bodytext"> 514. Chaddantajātakaṃ (4)</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Kiṃ <pb ed="M" n="1.0371" /> nu socasinuccaṅgi, paṇḍūsi varavaṇṇini;</p>

<p rend="gathalast">Milāyasi visālakkhi, mālāva parimadditā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Dohaḷo me mahārāja, supinantenupajjhagā <note>nu’paccagā (sī. syā. pī.)</note>;</p>

<p rend="gathalast">Na so sulabharūpova, yādiso mama dohaḷo.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Ye keci mānusā kāmā, idha lokasmi nandane;</p>

<p rend="gathalast">Sabbe te pacurā mayhaṃ, ahaṃ te dammi dohaḷaṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Luddā deva samāyantu, ye keci vijite tava;</p>

<p rend="gathalast">Etesaṃ ahamakkhissaṃ, yādiso mama dohaḷo.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Ime te luddakā devi, katahatthā visāradā;</p>

<p rend="gathalast">Vanaññū ca migaññū ca, mamatthe <note>mama te (pī.)</note> cattajīvitā.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Luddaputtā nisāmetha, yāvantettha samāgatā;</p>

<p rend="gatha2">Chabbisāṇaṃ gajaṃ setaṃ, addasaṃ supine ahaṃ;</p>

<p rend="gathalast">Tassa dantehi me attho, alābhe natthi jīvitaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Na <pb ed="T" n="1.0492" /><pb ed="V" n="1.0273" /> no pitūnaṃ na pitāmahānaṃ, diṭṭho suto kuñjaro chabbisāṇo;</p>

<p rend="gathalast">Yamaddasā supine rājaputtī, akkhāhi no yādiso hatthināgo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Disā catasso vidisā catasso, uddhaṃ adho dasa disā imāyo;</p>

<p rend="gathalast">Katamaṃ disaṃ tiṭṭhati nāgarājā, yamaddasā supine chabbisāṇaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Ito ujuṃ uttariyaṃ disāyaṃ, atikkamma so sattagirī brahante;</p>

<p rend="gathalast">Suvaṇṇapasso nāma girī uḷāro, supupphito <note>sampupphito (syā.)</note> kimpurisānuciṇṇo.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Āruyha <pb ed="M" n="1.0372" /> selaṃ bhavanaṃ kinnarānaṃ, olokaya pabbatapādamūlaṃ;</p>

<p rend="gathalast">Atha dakkhasī meghasamānavaṇṇaṃ, nigrodharājaṃ atha sahassapādaṃ <note>poraṃ (ka.)</note>.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Tatthacchatī kuñjaro chabbisāṇo, sabbaseto duppasaho parebhi;</p>

<p rend="gathalast">Rakkhanti naṃ aṭṭhasahassanāgā, īsādantā vātajavappahārino.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Tiṭṭhanti <pb ed="T" n="1.0493" /> te tumūlaṃ <note>tumūla (syā.), bhimūla (pī. ka.)</note> passasantā, kuppanti vātassapi eritassa;</p>

<p rend="gathalast">Manussabhūtaṃ pana tattha disvā, bhasmaṃ kareyyuṃ nāssa rajopi tassa.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Bahū hime rājakulamhi santi, piḷandhanā jātarūpassa devī;</p>

<p rend="gatha2">Muttāmaṇīveḷuriyāmayā ca, kiṃ kāhasi dantapiḷandhanena;</p>

<p rend="gathalast">Māretukāmā kuñjaraṃ chabbisāṇaṃ, udāhu ghātessasi luddaputte.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Sā issitā dukkhitā casmi ludda, uddhañca sussāmi anussarantī;</p>

<p rend="gathalast">Karohi me luddaka etamatthaṃ, dassāmi te gāmavarāni pañca.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Katthacchatī katthamupeti ṭhānaṃ, vīthissa kā nhāna <note>nahāna (sī. pī.)</note> gatassa hoti;</p>

<p rend="gathalast">Kathañhi so nhāyati <note>nahāyati (sī. pī.)</note> nāgarājā, kathaṃ vijānemu gatiṃ gajassa.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Tattheva <pb ed="M" n="1.0373" /> sā pokkharaṇī adūre <note>avidūre (syā. ka.)</note>, rammā sutitthā ca mahodikā <note>mahodakā (syā. ka.)</note> ca;</p>

<p rend="gathalast">Sampupphitā <pb ed="T" n="1.0494" /> bhamaragaṇānuciṇṇā <note>kiṇṇā (katthaci)</note>, ettha hi so nhāyati nāgarājā.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Sīsaṃ nahātuppala <note>nahāto uppala (sī. syā. pī.)</note> mālabhārī, sabbaseto puṇḍarīkattacaṅgī;</p>

<p rend="gathalast">Āmodamāno gacchati sanniketaṃ, purakkhatvā mahesiṃ sabbabhaddaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Tattheva so uggahetvāna vākyaṃ, ādāya tūṇiñca dhanuñca luddo;</p>

<p rend="gathalast">Vituriyati <note>vituriya so (sī. aṭṭha.)</note> sattagirī brahante, suvaṇṇapassaṃ nāma giriṃ uḷāraṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Āruyha selaṃ bhavanaṃ kinnarānaṃ, olokayī pabbatapādamūlaṃ;</p>

<p rend="gathalast">Tatthaddasā meghasamānavaṇṇaṃ, nigrodharājaṃ aṭṭhasahassapādaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Tatthaddasā kuñjaraṃ chabbisāṇaṃ, sabbasetaṃ duppasahaṃ parebhi;</p>

<p rend="gathalast">Rakkhanti naṃ aṭṭhasahassanāgā, īsādantā vātajavappahārino.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Tatthaddasā <pb ed="V" n="1.0274" /> pokkharaṇiṃ adūre, rammaṃ sutitthañca mahodikañca;</p>

<p rend="gathalast">Sampupphitaṃ <pb ed="T" n="1.0495" /> bhamaragaṇānuciṇṇaṃ, yattha hi so nhāyati nāgarājā.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Disvāna nāgassa gatiṃ ṭhitiñca, vīthissa yā nhānagatassa hoti;</p>

<p rend="gathalast">Opātamāgacchi anariyarūpo, payojito cittavasānugāya.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Khaṇitvāna <pb ed="M" n="1.0374" /> kāsuṃ phalakehi chādayi, attānamodhāya dhanuñca luddo;</p>

<p rend="gathalast">Passāgataṃ puthusallena nāgaṃ, samappayī dukkaṭakammakārī.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Viddho ca nāgo koñcamanādi ghoraṃ, sabbe ca <note>sabbeva (sī. syā. pī.)</note> nāgā ninnaduṃ <note>ninnādu (syā.), ninnādaṃ (ka.)</note> ghorarūpaṃ;</p>

<p rend="gathalast">Tiṇañca kaṭṭhañca raṇaṃ <note>cuṇṇaṃ (ka. sī. pī.)</note> karontā, dhāviṃsu te aṭṭhadisā samantato.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Vadhissametanti <note>vadhissamenanti (syā.)</note> parāmasanto, kāsāvamaddakkhi dhajaṃ isīnaṃ;</p>

<p rend="gathalast">Dukkhena phuṭṭhassudapādi saññā, arahaddhajo sabbhi avajjharūpo.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Anikkasāvo kāsāvaṃ, yo vatthaṃ paridahissati <note>paridahessati (sī. pī.), paridhassati (katthaci)</note>;</p>

<p rend="gathalast">Apeto damasaccena, na so kāsāvamarahati.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Yo <pb ed="T" n="1.0496" /> ca vantakasāvassa, sīlesu susamāhito;</p>

<p rend="gathalast">Upeto damasaccena, sa ve kāsāvamarahati.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Samappito puthusallena nāgo, aduṭṭhacitto luddakamajjhabhāsi;</p>

<p rend="gathalast">Kimatthayaṃ kissa vā samma hetu, mamaṃ vadhī kassa vāyaṃ payogo.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Kāsissa rañño mahesī bhadante, sā pūjitā rājakule subhaddā;</p>

<p rend="gathalast">Taṃ addasā sā ca mamaṃ asaṃsi, dantehi atthoti ca maṃ <note>atthoti mamaṃ (syā. ka.)</note> avoca.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Bahū <pb ed="M" n="1.0375" /> hi me dantayugā uḷārā, ye me pitūnañca <note>pitunnampi (pī.)</note> pitāmahānaṃ;</p>

<p rend="gathalast">Jānāti sā kodhanā rājaputtī, vadhatthikā veramakāsi bālā.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Uṭṭhehi tvaṃ ludda kharaṃ gahetvā, dante ime chinda purā marāmi;</p>

<p rend="gathalast">Vajjāsi taṃ kodhanaṃ rājaputtiṃ, ‘‘nāgo hato handa imassa dantā’’.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Uṭṭhāya so luddo kharaṃ gahetvā, chetvāna <pb ed="T" n="1.0497" /> dantāni gajuttamassa;</p>

<p rend="gathalast">Vaggū subhe appaṭime pathabyā, ādāya pakkāmi tato hi khippaṃ.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Bhayaṭṭitā <note>bhayadditā (sī. pī.)</note> nāgavadhena aṭṭā, ye te nāgā aṭṭha disā vidhāvuṃ;</p>

<p rend="gathalast">Adisvāna <note>adisva (sī. pī.)</note> posaṃ gajapaccamittaṃ, paccāgamuṃ yena so nāgarājā.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Te tattha kanditvā roditvāna <note>roditva (sī. pī.)</note> nāgā, sīse sake paṃsukaṃ okiritvā;</p>

<p rend="gathalast">Agamaṃsu te sabbe sakaṃ niketaṃ, purakkhatvā mahesiṃ sabbabhaddaṃ.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Ādāya <pb ed="V" n="1.0275" /> dantāni gajuttamassa, vaggū subhe appaṭime pathabyā;</p>

<p rend="gatha2">Suvaṇṇarājīhi samantamodare, so luddako kāsipuraṃ upāgami;</p>

<p rend="gathalast">Upanesi so rājakaññāya dante, nāgo hato handa imassa dantā.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Disvāna <pb ed="M" n="1.0376" /> dantāni gajuttamassa, bhattuppiyassa purimāya jātiyā;</p>

<p rend="gathalast">Tattheva tassā hadayaṃ aphāli, teneva <pb ed="T" n="1.0498" /> sā kālamakāsi bālā.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Sambodhipatto sa <note>ca (sī. syā.), va (pī.)</note> mahānubhāvo, sitaṃ akāsi parisāya majjhe;</p>

<p rend="gathalast">Pucchiṃsu bhikkhū suvimuttacittā, nākāraṇe pātukaronti buddhā.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Yamaddasātha dahariṃ kumāriṃ, kāsāyavatthaṃ anagāriyaṃ carantiṃ;</p>

<p rend="gathalast">Sā kho tadā rājakaññā ahosi, ahaṃ tadā nāgarājā ahosiṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Ādāya dantāni gajuttamassa, vaggū subhe appaṭime pathabyā;</p>

<p rend="gathalast">Yo luddako kāsipuraṃ upāgami, so kho tadā devadatto ahosi.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Anāvasūraṃ cirarattasaṃsitaṃ, uccāvacaṃ <note>ucaṃ nīcaṃ (sī. syā. pī.)</note> caritamidaṃ purāṇaṃ;</p>

<p rend="gathalast">Vītaddaro vītasoko visallo, sayaṃ abhiññāya abhāsi buddho.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Ahaṃ vo tena kālena, ahosiṃ tattha bhikkhavo;</p>

<p rend="gathalast">Nāgarājā tadā homi <note>hosiṃ (sī. syā. pī.)</note>, evaṃ dhāretha jātakanti.</p>

<p rend="centre">Chaddantajātakaṃ catutthaṃ.</p>

<p rend="hangnum"></p>

<p rend="bodytext"> 515. Sambhavajātakaṃ (5)</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Rajjañca <pb ed="T" n="1.0499" /> paṭipannāsma, ādhipaccaṃ sucīrata;</p>

<p rend="gathalast">Mahattaṃ pattumicchāmi, vijetuṃ pathaviṃ imaṃ.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Dhammena no adhammena, adhammo me na ruccati;</p>

<p rend="gathalast">Kiccova dhammo carito, rañño hoti sucīrata.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Idha <pb ed="M" n="1.0377" /> cevāninditā yena, pecca yena aninditā;</p>

<p rend="gathalast">Yasaṃ devamanussesu, yena pappomu <note>pappemu (sī. aṭṭha.)</note> brāhmaṇa.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Yohaṃ atthañca dhammañca, kattumicchāmi brāhmaṇa;</p>

<p rend="gathalast">Taṃ tvaṃ atthañca dhammañca, brāhmaṇakkhāhi pucchito.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Nāññatra vidhurā rāja, etadakkhātumarahati;</p>

<p rend="gathalast">Yaṃ tvaṃ atthañca dhammañca, kattumicchasi khattiya.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Ehi <pb ed="V" n="1.0276" /> kho pahito gaccha, vidhurassa upantikaṃ;</p>

<p rend="gatha2">Nikkhañcimaṃ <note>nikkhaṃ ratta (sī.), nikkhamimaṃ (pī.)</note> suvaṇṇassa, haraṃ gaccha sucīrata;</p>

<p rend="gathalast">Abhihāraṃ imaṃ dajjā, atthadhammānusiṭṭhiyā.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Svādhippāgā bhāradvājo, vidhurassa upantikaṃ;</p>

<p rend="gathalast">Tamaddasa mahābrahmā, asamānaṃ sake ghare.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Raññohaṃ pahito dūto, korabyassa yasassino;</p>

<p rend="gatha2">‘‘Atthaṃ dhammañca pucchesi’’, iccabravi yudhiṭṭhilo;</p>

<p rend="gathalast">Taṃ tvaṃ atthañca dhammañca, vidhurakkhāhi pucchito.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Gaṅgaṃ me pidahissanti, na taṃ sakkomi brāhmaṇa;</p>

<p rend="gathalast">Apidhetuṃ <pb ed="T" n="1.0500" /> mahāsindhuṃ, taṃ kathaṃ so bhavissati.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Na te sakkomi akkhātuṃ, atthaṃ dhammañca pucchito;</p>

<p rend="gatha2">Bhadrakāro ca me putto, oraso mama atrajo;</p>

<p rend="gathalast">Taṃ tvaṃ atthañca dhammañca, gantvā pucchassu brāhmaṇa.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Svādhippāgā bhāradvājo, bhadrakārassupantikaṃ <note>bhadrakārassa santikaṃ (sī. syā.)</note>;</p>

<p rend="gathalast">Tamaddasa mahābrahmā, nisinnaṃ samhi vesmani.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Raññohaṃ pahito dūto, korabyassa yasassino;</p>

<p rend="gatha2">‘‘Atthaṃ dhammañca pucchesi’’, iccabravi yudhiṭṭhilo;</p>

<p rend="gathalast">Taṃ tvaṃ atthañca dhammañca, bhadrakāra pabrūhi <note>bravīhi (sī. pī.)</note> me.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Maṃsakājaṃ <note>maṃsakācaṃ (pī.)</note> avahāya, godhaṃ anupatāmahaṃ;</p>

<p rend="gathalast">Na te sakkomi akkhātuṃ, atthaṃ dhammañca pucchito.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Sañcayo <pb ed="M" n="1.0378" /><note>sañjayo (sī. syā. pī.)</note> nāma me bhātā, kaniṭṭho me sucīrata;</p>

<p rend="gathalast">Taṃ tvaṃ atthañca dhammañca, gantvā pucchassu brāhmaṇa.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Svādhippāgā bhāradvājo, sañcayassa upantikaṃ;</p>

<p rend="gathalast">Tamaddasa mahābrahmā, nisinnaṃ samhi vesmani <note>parisati (syā.), parīsati (pī.)</note>.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Raññohaṃ pahito dūto, korabyassa yasassino;</p>

<p rend="gatha2">‘‘Atthaṃ dhammañca pucchesi’’, iccabravi yudhiṭṭhilo;</p>

<p rend="gathalast">Taṃ tvaṃ atthañca dhammañca, sañcayakkhāhi pucchito.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Sadā maṃ gilate <note>gilatī (sī.), gilati (pī.)</note> maccu, sāyaṃ pāto sucīrata;</p>

<p rend="gathalast">Na te sakkomi akkhātuṃ, atthaṃ dhammañca pucchito.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Sambhavo <pb ed="T" n="1.0501" /><pb ed="V" n="1.0277" /> nāma me bhātā, kaniṭṭho me sucīrata;</p>

<p rend="gathalast">Taṃ tvaṃ atthañca dhammañca, gantvā pucchassu brāhmaṇa.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Abbhuto vata bho dhammo, nāyaṃ asmāka ruccati;</p>

<p rend="gathalast">Tayo janā pitāputtā, tesu paññāya no vidū.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Na taṃ sakkotha akkhātuṃ, atthaṃ dhammañca pucchitā;</p>

<p rend="gathalast">Kathaṃ nu daharo jaññā, atthaṃ dhammañca pucchito.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Mā naṃ daharoti uññāsi <note>maññāsi (syā. ka.)</note>, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Yathāpi cando vimalo, gacchaṃ ākāsadhātuyā;</p>

<p rend="gathalast">Sabbe tārāgaṇe loke, ābhāya atirocati.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Evampi daharūpeto, paññāyogena sambhavo;</p>

<p rend="gatha2">Mā naṃ daharoti uññāsi, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Yathāpi rammako māso, gimhānaṃ hoti brāhmaṇa;</p>

<p rend="gathalast">Atevaññehi māsehi, dumapupphehi sobhati.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Evampi <pb ed="M" n="1.0379" /> daharūpeto, paññāyogena sambhavo;</p>

<p rend="gatha2">Mā naṃ daharoti uññāsi, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Yathāpi himavā brahme, pabbato gandhamādano;</p>

<p rend="gatha2">Nānārukkhehi sañchanno, mahābhūtagaṇālayo;</p>

<p rend="gathalast">Osadhehi <pb ed="T" n="1.0502" /> ca dibbehi, disā bhāti pavāti ca.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Evampi daharūpeto, paññāyogena sambhavo;</p>

<p rend="gatha2">Mā naṃ daharoti uññāsi, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Yathāpi pāvako brahme, accimālī yasassimā;</p>

<p rend="gathalast">Jalamāno vane gacche <note>caraṃ kacche (pī.)</note>, analo kaṇhavattanī.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Ghatāsano dhūmaketu, uttamāhevanandaho;</p>

<p rend="gathalast">Nisīthe <note>nissīve (syā.), nisive (ka.)</note> pabbataggasmiṃ, pahūtedho <note>bahutejo (syā. ka.)</note> virocati.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Evampi <pb ed="V" n="1.0278" /> daharūpeto, paññāyogena sambhavo;</p>

<p rend="gatha2">Mā naṃ daharoti uññāsi, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Javena bhadraṃ jānanti, balibaddañca <note>balivaddañca (sī. pī.)</note> vāhiye;</p>

<p rend="gathalast">Dohena dhenuṃ jānanti, bhāsamānañca paṇḍitaṃ.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Evampi daharūpeto, paññāyogena sambhavo;</p>

<p rend="gatha2">Mā naṃ daharoti uññāsi, apucchitvāna sambhavaṃ;</p>

<p rend="gathalast">Pucchitvā sambhavaṃ jaññā, atthaṃ dhammañca brāhmaṇa.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> Svādhippāgā bhāradvājo, sambhavassa upantikaṃ;</p>

<p rend="gathalast">Tamaddasa mahābrahmā, kīḷamānaṃ bahīpure.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Raññohaṃ pahito dūto, korabyassa yasassino;</p>

<p rend="gatha2">‘‘Atthaṃ dhammañca pucchesi’’, iccabravi yudhiṭṭhilo;</p>

<p rend="gathalast">Taṃ <pb ed="T" n="1.0503" /> tvaṃ atthañca dhammañca, sambhavakkhāhi pucchito.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Taggha <pb ed="M" n="1.0380" /> te ahamakkhissaṃ, yathāpi kusalo tathā;</p>

<p rend="gathalast">Rājā ca kho taṃ jānāti, yadi kāhati vā na vā.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Ajja suve’’ti saṃseyya, raññā puṭṭho sucīrata;</p>

<p rend="gathalast">Mā katvā avasī rājā, atthe jāte yudhiṭṭhilo.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Ajjhattaññeva saṃseyya, raññā puṭṭho sucīrata;</p>

<p rend="gathalast">Kummaggaṃ na niveseyya, yathā mūḷho acetaso <note>acetano (ka.)</note>.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Attānaṃ nātivatteyya, adhammaṃ na samācare;</p>

<p rend="gathalast">Atitthe nappatāreyya, anatthe na yuto siyā.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Yo ca etāni ṭhānāni, kattuṃ jānāti khattiyo;</p>

<p rend="gathalast">Sadā so vaḍḍhate rājā, sukkapakkheva candimā.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Ñātīnañca piyo hoti, mittesu ca virocati;</p>

<p rend="gathalast">Kāyassa bhedā sappañño, saggaṃ so upapajjatīti.</p>

<p rend="centre">Sambhavajātakaṃ pañcamaṃ.</p>

<p rend="hangnum"></p>

<p rend="bodytext"> 516. Mahākapijātakaṃ (6)</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Bārāṇasyaṃ <note>bārāṇassaṃ (sī. pī.)</note> ahū rājā, kāsīnaṃ raṭṭhavaḍḍhano;</p>

<p rend="gathalast">Mittāmaccaparibyūḷho, agamāsi migājinaṃ <note>migājiraṃ (sī.), migāciraṃ (pī.)</note>.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Tattha <pb ed="V" n="1.0279" /> brāhmaṇamaddakkhi, setaṃ citraṃ kilāsinaṃ;</p>

<p rend="gathalast">Viddhastaṃ koviḷāraṃva, kisaṃ dhamanisanthataṃ.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Paramakāruññataṃ <pb ed="T" n="1.0504" /> pattaṃ, disvā kicchagataṃ naraṃ;</p>

<p rend="gathalast">Avaca byamhito rājā, ‘‘yakkhānaṃ katamo nusi.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Hatthapādā ca te setā, tato setataraṃ <note>setataro (pī.)</note> siro;</p>

<p rend="gathalast">Gattaṃ kammāsavaṇṇaṃ te, kilāsabahulo casi.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Vaṭṭanāvaḷi <note>vaṭṭhanāvali (pī.)</note> saṅkāsā, piṭṭhi te ninnatunnatā;</p>

<p rend="gathalast">Kāḷapabbāva <note>kāḷapabbā ca (syā.), kāḷā pabbā ca (pī.)</note> te aṅgā, nāññaṃ passāmi edisaṃ.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Ugghaṭṭapādo <pb ed="M" n="1.0381" /> tasito, kiso dhamanisanthato;</p>

<p rend="gathalast">Chāto ātattarūposi <note>ādittarūposi (ka.), atittarūposi (syā. ka. aṭṭha.)</note>, kutosi kattha gacchasi.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Duddasī appakārosi, dubbaṇṇo bhīmadassano;</p>

<p rend="gathalast">Janetti yāpi te mātā, na taṃ iccheyya passituṃ.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Kiṃ kammamakaraṃ <note>kammamakarā (sī. syā. pī.)</note> pubbe, kaṃ avajjhaṃ aghātayi;</p>

<p rend="gathalast">Kibbisaṃ yaṃ karitvāna, idaṃ dukkhaṃ upāgami’’.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Taggha te ahamakkhissaṃ, yathāpi kusalo tathā;</p>

<p rend="gathalast">Saccavādiñhi lokasmiṃ, pasaṃsantīdha paṇḍitā.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Eko caraṃ gogaveso, mūḷho accasariṃ vane;</p>

<p rend="gathalast">Araññe irīṇe <note>īriṇe (sī. syā. pī.)</note> vivane, nānākuñjarasevite.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Vāḷamigānucarite, vippanaṭṭhosmi kānane;</p>

<p rend="gathalast">Acariṃ tattha sattāhaṃ, khuppipāsa <note>khuppipāsā (sī. pī.)</note> samappito.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Tattha tindukamaddakkhiṃ, visamaṭṭhaṃ bubhukkhito;</p>

<p rend="gathalast">Papātamabhilambantaṃ, sampannaphaladhārinaṃ.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Vātassitāni <pb ed="T" n="1.0505" /> bhakkhesiṃ, tāni rucciṃsu me bhusaṃ;</p>

<p rend="gathalast">Atitto rukkhamārūhiṃ <note>māruyha (sī. syā.)</note>, tattha hessāmi āsito.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Ekaṃ me bhakkhitaṃ āsi, dutiyaṃ abhipatthitaṃ;</p>

<p rend="gathalast">Tato sā bhañjatha sākhā, chinnā pharasunā viya.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Sohaṃ sahāva sākhāhi, uddhaṃpādo avaṃsiro;</p>

<p rend="gathalast">Appatiṭṭhe anālambe, giriduggasmi pāpataṃ.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Yasmā ca vāri gambhīraṃ, tasmā na samapajjisaṃ <note>samapajjasiṃ (sī.), samabhajjisaṃ (pī.)</note>;</p>

<p rend="gathalast">Tattha sesiṃ nirānando, anūnā <note>anātho (sī.)</note> dasa rattiyo.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Athettha <pb ed="V" n="1.0280" /> kapi māgañchi <note>māgacchi (syā. ka.)</note>, gonaṅgulo darīcaro;</p>

<p rend="gathalast">Sākhāhi sākhaṃ vicaranto, khādamāno dumapphalaṃ.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> So <pb ed="M" n="1.0382" /> maṃ disvā kisaṃ paṇḍuṃ, kāruññamakaraṃ mayi;</p>

<p rend="gathalast">Ambho ko nāma so ettha, evaṃ dukkhena aṭṭito.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Manusso amanusso vā, attānaṃ me pavedaya;</p>

<p rend="gathalast">Tassañjaliṃ paṇāmetvā, idaṃ vacanamabraviṃ.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Manussohaṃ byasampatto <note>vasampatto (syā. ka.)</note>, sā me natthi ito gati;</p>

<p rend="gathalast">Taṃ vo vadāmi bhaddaṃ vo, tvañca me saraṇaṃ bhava.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Garuṃ <note>garu (sī. pī.)</note> silaṃ gahetvāna, vicarī <note>vicari (pī.)</note> pabbate kapi;</p>

<p rend="gathalast">Silāya yoggaṃ katvāna, nisabho etadabravi.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Ehi me piṭṭhimāruyha, gīvaṃ gaṇhāhi bāhubhi;</p>

<p rend="gathalast">Ahaṃ taṃ uddharissāmi, giriduggata vegasā.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Tassa <pb ed="T" n="1.0506" /> taṃ vacanaṃ sutvā, vānarindassa sirīmato;</p>

<p rend="gathalast">Piṭṭhimāruyha dhīrassa, gīvaṃ bāhāhi aggahiṃ.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> So maṃ tato samuṭṭhāsi, tejassī <note>tejasī (syā. pī. ka.)</note> balavā kapi;</p>

<p rend="gathalast">Vihaññamāno kicchena, giriduggata vegasā.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Uddharitvāna maṃ santo, nisabho etadabravi;</p>

<p rend="gathalast">Iṅgha maṃ samma rakkhassu, passupissaṃ muhuttakaṃ.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Sīhā byagghā ca dīpī ca, acchakokataracchayo;</p>

<p rend="gathalast">Te maṃ pamattaṃ hiṃseyyuṃ, te tvaṃ disvā nivāraya <note>disvāna vāraya (pī.)</note>.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Evaṃ me parittātūna <note>parittātuna (ka.)</note>, passupi so muhuttakaṃ;</p>

<p rend="gathalast">Tadāhaṃ pāpikaṃ diṭṭhiṃ, paṭilacchiṃ ayoniso.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Bhakkho ayaṃ manussānaṃ, yathā caññe vane migā;</p>

<p rend="gathalast">Yaṃ nūnimaṃ vadhitvāna, chāto khādeyya vānaraṃ.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Asito <note>āsiko (pī.)</note> ca gamissāmi, maṃsamādāya sambalaṃ;</p>

<p rend="gathalast">Kantāraṃ nittharissāmi, pātheyyaṃ me bhavissati.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Tato silaṃ gahetvāna, matthakaṃ sannitāḷayiṃ;</p>

<p rend="gathalast">Mama gatta <note>bhatta (sī. syā.), hattha (pī.)</note> kilantassa, pahāro dubbalo ahu.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> So <pb ed="V" n="1.0281" /><pb ed="M" n="1.0383" /> ca vegenudappatto, kapi ruhira <note>rudhira (sī.)</note> makkhito;</p>

<p rend="gathalast">Assupuṇṇehi nettehi, rodanto maṃ udikkhati.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Māyyomaṃ kari bhaddante, tvañca nāmedisaṃ kari;</p>

<p rend="gathalast">Tvañca kho nāma dīghāvu <note>dīghāyu (pī.)</note>, aññe <note>aññaṃ (pī.)</note> vāretumarahasi.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Aho <pb ed="T" n="1.0507" /> vata re purisa, tāva dukkarakāraka;</p>

<p rend="gathalast">Edisā visamā duggā, papātā uddhato <note>uddhaṭo (pī.)</note> mayā.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Ānīto paralokāva, dubbheyyaṃ maṃ amaññatha;</p>

<p rend="gathalast">Taṃ tena pāpadhammena, pāpaṃ pāpena cintitaṃ.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Mā heva tvaṃ adhammaṭṭha, vedanaṃ kaṭukaṃ phusi;</p>

<p rend="gathalast">Mā heva pāpakammaṃ taṃ, phalaṃ veḷuṃva taṃ vadhi.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Tayime natthi vissāso, pāpadhamma asaññata <note>pāpadhammaṃ amaññatha (pī.)</note>;</p>

<p rend="gathalast">Ehi me piṭṭhito gaccha, dissamānova santike.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Muttosi hatthā vāḷānaṃ, pattosi mānusiṃ padaṃ;</p>

<p rend="gathalast">Esa maggo adhammaṭṭha, tena gaccha yathāsukhaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Idaṃ vatvā giricaro, rahade <note>ruhiraṃ (syā. ka.)</note> pakkhalya matthakaṃ;</p>

<p rend="gathalast">Assūni sampamajjitvā, tato pabbatamāruhi.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Sohaṃ tenābhisattosmi, pariḷāhena aṭṭito;</p>

<p rend="gathalast">Ḍayhamānena gattena, vāriṃ pātuṃ upāgamiṃ.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Agginā viya santatto, rahado ruhiramakkhito;</p>

<p rend="gathalast">Pubbalohitasaṅkāso, sabbo me samapajjatha.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Yāvanto udabindūni, kāyasmiṃ nipatiṃsu me;</p>

<p rend="gathalast">Tāvanto gaṇḍa <note>gaṇḍū (sī. pī.), gaṇḍu (syā.)</note> jāyetha, addhabeluvasādisā.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Pabhinnā pagghariṃsu me, kuṇapā pubbalohitā;</p>

<p rend="gathalast">Yena yeneva gacchāmi, gāmesu nigamesu ca.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Daṇḍahatthā <pb ed="T" n="1.0508" /><pb ed="M" n="1.0384" /> nivārenti, itthiyo purisā ca maṃ;</p>

<p rend="gathalast">Okkitā <note>okiṇṇā (sī.)</note> pūtigandhena, māssu orena āgamā <note>māgamā (sī. pī.)</note>.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Etādisaṃ idaṃ dukkhaṃ, satta vassāni dāni me;</p>

<p rend="gathalast">Anubhomi sakaṃ kammaṃ, pubbe dukkaṭamattano.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Taṃ <pb ed="V" n="1.0282" /> vo vadāmi bhaddante <note>bhaddaṃ vo (sī. pī.)</note>, yāvantettha samāgatā;</p>

<p rend="gathalast">Māssu mittāna <note>mittānaṃ (sī. pī.)</note> dubbhittho, mittadubbho hi pāpako.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Kuṭṭhī kilāsī bhavati, yo mittānidha dubbhati <note>yo mittānaṃ idhaddubhi (sī. aṭṭha.), yo mittānaṃ idha dubbhati (pī.)</note>;</p>

<p rend="gathalast">Kāyassa bhedā mittaddu <note>mittadubbhī (syā. ka.)</note>, nirayaṃ sopapajjatīti <note>so upapajjatīti (sī. syā. pī.)</note>.</p>

<p rend="centre">Mahākapijātakaṃ chaṭṭhaṃ.</p>

<p rend="hangnum"></p>

<p rend="bodytext"> 517. Dakarakkhasajātakaṃ (7)</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Sace vo vuyhamānānaṃ, sattannaṃ udakaṇṇave;</p>

<p rend="gatha2">Manussabalimesāno, nāvaṃ gaṇheyya rakkhaso;</p>

<p rend="gathalast">Anupubbaṃ kathaṃ datvā, muñcesi dakarakkhasā <note>dakarakkhato (pī.)</note>.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Mātaraṃ paṭhamaṃ dajjaṃ, bhariyaṃ datvāna bhātaraṃ;</p>

<p rend="gatha2">Tato sahāyaṃ datvāna, pañcamaṃ dajjaṃ <note>dajja (syā.)</note> brāhmaṇaṃ;</p>

<p rend="gathalast">Chaṭṭhāhaṃ dajjamattānaṃ, neva dajjaṃ mahosadhaṃ.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Posetā te janettī ca, dīgharattānukampikā;</p>

<p rend="gatha2">Chabbhī tayi padussati <note>paduṭṭhasmiṃ (sī. syā.)</note>, paṇḍitā atthadassinī;</p>

<p rend="gathalast">Aññaṃ <pb ed="T" n="1.0509" /> upanisaṃ katvā, vadhā taṃ parimocayi.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Taṃ tādisiṃ <note>tādisaṃ (ka.)</note> pāṇadadiṃ, orasaṃ gabbhadhāriniṃ <note>gabbhadhāriṇiṃ (sī. syā.)</note>;</p>

<p rend="gathalast">Mātaraṃ kena dosena, dajjāsi dakarakkhino <note>dakarakkhato (pī.)</note>.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Daharā viyalaṅkāraṃ, dhāreti apiḷandhanaṃ;</p>

<p rend="gathalast">Dovārike anīkaṭṭhe, ativelaṃ pajagghati <note>sañjagghati (ka.)</note>.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Athopi <pb ed="M" n="1.0385" /> paṭirājūnaṃ, sayaṃ dūtāni sāsati;</p>

<p rend="gathalast">Mātaraṃ tena dosena, dajjāhaṃ dakarakkhino.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Itthigumbassa pavarā, accantaṃ piyabhāṇinī <note>accantapiyavādinī (sī. pī.)</note>;</p>

<p rend="gathalast">Anuggatā <note>anubbatā (syā.), anupubbatā (ka.)</note> sīlavatī, chāyāva anapāyinī.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Akkodhanā puññavatī <note>paññavatī (sī. pī.)</note>, paṇḍitā atthadassinī;</p>

<p rend="gathalast">Ubbariṃ <note>uppariṃ (sī.)</note> kena dosena, dajjāsi dakarakkhino.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Khiḍḍāratisamāpannaṃ, anatthavasamāgataṃ;</p>

<p rend="gathalast">Sā maṃ sakāna puttānaṃ, ayācaṃ yācate dhanaṃ.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Sohaṃ <pb ed="V" n="1.0283" /> dadāmi sāratto <note>sārato (syā.)</note>, bahuṃ uccāvacaṃ dhanaṃ;</p>

<p rend="gatha2">Suduccajaṃ cajitvāna, pacchā socāmi dummano;</p>

<p rend="gathalast">Ubbariṃ tena dosena, dajjāhaṃ dakarakkhino.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Yenocitā janapadā <note>jānapadā (sī. syā. pī.)</note>, ānītā ca paṭiggahaṃ;</p>

<p rend="gathalast">Ābhataṃ pararajjebhi, abhiṭṭhāya bahuṃ dhanaṃ.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> Dhanuggahānaṃ pavaraṃ, sūraṃ tikhiṇamantinaṃ;</p>

<p rend="gathalast">Bhātaraṃ kena dosena, dajjāsi dakarakkhino.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> Yenocitā <pb ed="T" n="1.0510" /><note>mayocitā (sī.), mayācitā (pī.)</note> janapadā, ānītā ca paṭiggahaṃ;</p>

<p rend="gathalast">Ābhataṃ pararajjebhi, abhiṭṭhāya bahuṃ dhanaṃ.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Dhanuggahānaṃ pavaro, sūro tikhiṇamanti ca <note>tikhiṇamantino (ka.)</note>;</p>

<p rend="gathalast">Mayāyaṃ <note>mayā so (sī. pī.)</note> sukhito rājā, atimaññati dārako.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> Upaṭṭhānampi me ayye, na so eti yathā pure;</p>

<p rend="gathalast">Bhātaraṃ tena dosena, dajjāhaṃ dakarakkhino.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Ekarattena ubhayo, tvañceva dhanusekha ca <note>dhanusekhavā (sī. syā. pī.)</note>;</p>

<p rend="gathalast">Ubho jātettha pañcālā, sahāyā susamāvayā.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> Cariyā <pb ed="M" n="1.0386" /> taṃ anubandhittho <note>anubandho (ka.)</note>, ekadukkhasukho tava;</p>

<p rend="gatha2">Ussukko te divārattiṃ, sabbakiccesu byāvaṭo;</p>

<p rend="gathalast">Sahāyaṃ kena dosena, dajjāsi dakarakkhino.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Cariyā maṃ ayaṃ <note>cariyāya ayaṃ (sī. pī.)</note> ayye, pajagghittho <note>sañjagghittho (syā.)</note> mayā saha;</p>

<p rend="gathalast">Ajjāpi tena vaṇṇena, ativelaṃ pajagghati.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> Ubbariyāpihaṃ ayye, mantayāmi rahogato;</p>

<p rend="gathalast">Anāmanto <note>anāmantā (sī.)</note> pavisati, pubbe appaṭivedito.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Laddhadvāro <note>laddhavāro (sī. pī.)</note> katokāso, ahirikaṃ anādaraṃ;</p>

<p rend="gathalast">Sahāyaṃ tena dosena, dajjāhaṃ dakarakkhino.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Kusalo sabbanimittānaṃ, rutaññū <note>rudaññū (sī. syā. pī.)</note> āgatāgamo;</p>

<p rend="gathalast">Uppāte supine yutto, niyyāne ca pavesane.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Paṭṭho <note>paddho (sī. pī.)</note> bhūmantalikkhasmiṃ, nakkhattapadakovido;</p>

<p rend="gathalast">Brāhmaṇaṃ <pb ed="T" n="1.0511" /> kena dosena, dajjāsi dakarakkhino.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Parisāyampi me ayye, ummīlitvā udikkhati;</p>

<p rend="gathalast">Tasmā accabhamuṃ luddaṃ, dajjāhaṃ dakarakkhino.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Sasamuddapariyāyaṃ <pb ed="V" n="1.0284" />, mahiṃ sāgarakuṇḍalaṃ;</p>

<p rend="gathalast">Vasundharaṃ āvasasi, amaccaparivārito.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Cāturanto mahāraṭṭho, vijitāvī mahabbalo;</p>

<p rend="gathalast">Pathabyā ekarājāsi, yaso te vipulaṃ gato.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Soḷasitthisahassāni, āmuttamaṇikuṇḍalā;</p>

<p rend="gathalast">Nānājanapadā nārī, devakaññūpamā subhā.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Evaṃ sabbaṅgasampannaṃ, sabbakāmasamiddhinaṃ;</p>

<p rend="gathalast">Sukhitānaṃ piyaṃ dīghaṃ, jīvitaṃ āhu khattiya.</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> Atha tvaṃ kena vaṇṇena, kena vā pana hetunā;</p>

<p rend="gathalast">Paṇḍitaṃ anurakkhanto, pāṇaṃ cajasi duccajaṃ.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> Yatopi <pb ed="M" n="1.0387" /> āgato ayye, mama hatthaṃ mahosadho;</p>

<p rend="gathalast">Nābhijānāmi dhīrassa, anumattampi dukkaṭaṃ.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> Sace ca kismici kāle, maraṇaṃ me pure siyā;</p>

<p rend="gathalast">So me putte <note>putte ca me (sī. syā. pī.</note> paputte ca, sukhāpeyya mahosadho.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> Anāgataṃ paccuppannaṃ, sabbamatthampi passati <note>sabbamatthaṃ vipassati (sī. syā. pī.)</note>;</p>

<p rend="gathalast">Anāparādhakammantaṃ, na dajjaṃ dakarakkhino.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> Idaṃ suṇātha pañcālā, cūḷaneyyassa <note>cūḷanīyassa (sī.)</note> bhāsitaṃ;</p>

<p rend="gathalast">Paṇḍitaṃ <pb ed="T" n="1.0512" /> anurakkhanto, pāṇaṃ cajati duccajaṃ.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> Mātu bhariyāya bhātucca, sakhino brāhmaṇassa ca;</p>

<p rend="gathalast">Attano cāpi pañcālo, channaṃ cajati jīvitaṃ.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> Evaṃ mahatthikā <note>khahiddhiyā (syā.), mahiddhikā (ka.)</note> paññā, nipuṇā sādhucintinī;</p>

<p rend="gathalast">Diṭṭhadhammahitatthāya, samparāyasukhāya cāti.</p>

<p rend="centre">Dakarakkhasajātakaṃ sattamaṃ.</p>

<p rend="hangnum"></p>

<p rend="bodytext"> 518. Paṇḍaranāgarājajātakaṃ (8)</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> Vikiṇṇavācaṃ aniguyha <note>anigūḷha (pī.)</note> mantaṃ, asaññataṃ aparicakkhitāraṃ <note>aparirakkhitāraṃ (ka.)</note>;</p>

<p rend="gathalast">Bhayaṃ tamanveti sayaṃ abodhaṃ, nāgaṃ yathā paṇḍarakaṃ supaṇṇo <note>suvaṇṇo (ka.)</note>.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> Yo guyhamantaṃ parirakkhaneyyaṃ, mohā naro saṃsati hāsamāno <note>bhāsamāno (pī.)</note>;</p>

<p rend="gathalast">Taṃ bhinnamantaṃ bhayamanveti khippaṃ, nāgaṃ yathā paṇḍarakaṃ supaṇṇo.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> Nānumitto <pb ed="V" n="1.0285" /> garuṃ atthaṃ, guyhaṃ veditumarahati;</p>

<p rend="gathalast">Sumitto ca asambuddhaṃ, sambuddhaṃ vā anattha vā.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> Vissāsamāpajjimahaṃ <pb ed="M" n="1.0388" /> acelaṃ <note>acelo (sī. pī.)</note>, samaṇo <pb ed="T" n="1.0513" /> ayaṃ sammato bhāvitatto;</p>

<p rend="gathalast">Tassāhamakkhiṃ vivariṃ <note>vivaraṃ (sī.)</note> guyhamatthaṃ, atītamattho kapaṇaṃ <note>kapaṇo (pī.)</note> rudāmi.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> Tassāhaṃ paramaṃ <note>purimaṃ (sī.)</note> brahme guyhaṃ, vācañhi maṃ nāsakkhiṃ <note>nāsakkhi (pī.)</note> saṃyametuṃ;</p>

<p rend="gathalast">Tappakkhato hi bhayamāgataṃ mamaṃ, atītamattho kapaṇaṃ rudāmi.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> Yo ve naro suhadaṃ maññamāno, guyhamatthaṃ saṃsati dukkulīne;</p>

<p rend="gathalast">Dosā bhayā athavā rāgarattā <note>rāgaratto (sī. syā. pī.)</note>, pallatthito <note>pallittho (pī.), pallattito (ka.)</note> bālo asaṃsayaṃ so.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> Tirokkhavāco asataṃ paviṭṭho, yo saṅgatīsu mudīreti vākyaṃ;</p>

<p rend="gathalast">Āsīviso dummukhotyāhu taṃ naraṃ, ārā ārā <note>ārā arā (pī.)</note> saṃyame tādisamhā.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> Annaṃ pānaṃ kāsika <note>kāsikaṃ (pī.)</note> candanañca, manāpitthiyo mālamucchādanañca;</p>

<p rend="gathalast">Ohāya gacchāmase sabbakāme, supaṇṇa pāṇūpagatāva tyamhā.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> Ko nīdha tiṇṇaṃ garahaṃ upeti, asmiṃdha <pb ed="T" n="1.0514" /> loke pāṇabhū nāgarāja;</p>

<p rend="gathalast">Samaṇo supaṇṇo atha vā tvameva, kiṃ kāraṇā paṇḍarakaggahīto.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> Samaṇoti <pb ed="M" n="1.0389" /> me sammatatto ahosi, piyo ca me manasā bhāvitatto;</p>

<p rend="gathalast">Tassāhamakkhiṃ vivariṃ guyhamatthaṃ, atītamattho kapaṇaṃ rudāmi.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> Na catthi satto amaro pathabyā, paññāvidhā natthi na ninditabbā;</p>

<p rend="bodytext">Saccena dhammena dhitiyā <note>dhiyā (sī. pī.)</note> damena, alabbhamabyāharatī naro idha.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> Mātāpitā paramā bandhavānaṃ, nāssa tatiyo anukampakatthi;</p>

<p rend="gathalast">Tesampi guyhaṃ paramaṃ na saṃse, mantassa bhedaṃ parisaṅkamāno.</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> Mātāpitā bhaginī bhātaro ca, sahāyā vā yassa honti sapakkhā;</p>

<p rend="gathalast">Tesampi guyhaṃ paramaṃ na saṃse, mantassa bhedaṃ parisaṅkamāno.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> Bhariyā ce purisaṃ vajjā, komārī piyabhāṇinī;</p>

<p rend="gatha2">Puttarūpayasūpetā <pb ed="T" n="1.0515" />, ñātisaṅghapurakkhatā, tassāpi guyhaṃ paramaṃ na saṃse;</p>

<p rend="gathalast">Mantassa bhedaṃ parisaṅkamāno.</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> Na guyhamatthaṃ <note>guyhatthaṃ (ka.)</note> vivareyya, rakkheyya naṃ yathā nidhiṃ;</p>

<p rend="gathalast">Na hi pātukato sādhu, guyho attho pajānatā.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> Thiyā guyhaṃ na saṃseyya, amittassa ca paṇḍito;</p>

<p rend="gathalast">Yo cāmisena saṃhīro, hadayattheno ca yo naro.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> Guyhamatthaṃ <pb ed="V" n="1.0286" /> asambuddhaṃ, sambodhayati yo naro;</p>

<p rend="gathalast">Mantabhedabhayā tassa, dāsabhūto titikkhati.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> Yāvanto <pb ed="M" n="1.0390" /> purisassatthaṃ, guyhaṃ jānanti mantinaṃ;</p>

<p rend="gathalast">Tāvanto tassa ubbegā, tasmā guyhaṃ na vissaje.</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> Vivicca bhāseyya divā rahassaṃ, rattiṃ giraṃ nātivelaṃ pamuñce;</p>

<p rend="gathalast">Upassutikā hi suṇanti mantaṃ, tasmā manto khippamupeti bhedaṃ.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> Yathāpi assa <note>ayo (syā.), aya (ka.)</note> nagaraṃ mahantaṃ, advārakaṃ <note>āḷārakaṃ (pī.)</note> āyasaṃ bhaddasālaṃ;</p>

<p rend="gathalast">Samantakhātāparikhāupetaṃ, evampi me te idha guyhamantā.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> Ye guyhamantā avikiṇṇavācā, daḷhā <pb ed="T" n="1.0516" /> sadatthesu narā dujivha <note>dujivhā (syā. pī.)</note>;</p>

<p rend="gathalast">Ārā amittā byavajanti tehi, āsīvisā vā riva sattusaṅghā <note>sattasaṅghā (sī. syā.)</note>.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> Hitvā gharaṃ pabbajito acelo, naggo muṇḍo carati ghāsahetu;</p>

<p rend="gathalast">Tamhi <note>tamhī (pī.)</note> nu kho vivariṃ guyhamatthaṃ, atthā ca dhammā ca apaggatamhā <note>apāgatamhā (sī.), apagatamhā (syā.), avāgatamhā (pī.)</note>.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> Kathaṃkaro hoti supaṇṇarāja, kiṃsīlo kena vatena vattaṃ;</p>

<p rend="gathalast">Samaṇo caraṃ hitvā mamāyitāni, kathaṃkaro saggamupeti ṭhānaṃ.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> Hiriyā titikkhāya damenupeto <note>damena khantiyā (sī. syā. pī.)</note>, akkodhano pesuṇiyaṃ pahāya;</p>

<p rend="gathalast">Samaṇo caraṃ hitvā mamāyitāni, evaṃkaro saggamupeti ṭhānaṃ.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> Mātāva <pb ed="M" n="1.0391" /> puttaṃ taruṇaṃ tanujjaṃ <note>tanūjaṃ (sī.)</note>, samphassatā <note>sampassa taṃ (sī. pī.)</note> sabbagattaṃ phareti;</p>

<p rend="gathalast">Evampi me tvaṃ pāturahu dijinda, mātāva puttaṃ anukampamāno.</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> Handajja <pb ed="T" n="1.0517" /> tvaṃ muñca <note>mucca (sī.)</note> vadhā dujivha, tayo hi puttā na hi añño atthi;</p>

<p rend="gathalast">Antevāsī dinnako atrajo ca, rajjassu <note>rajassu (sī. syā. pī.)</note> puttaññataro me ahosi.</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> Icceva vākyaṃ visajjī supaṇṇo, bhumyaṃ patiṭṭhāya dijo dujivhaṃ;</p>

<p rend="gathalast">Muttajja tvaṃ sabbabhayātivatto, thalūdake hohi mayābhigutto.</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> Ātaṅkinaṃ yathā kusalo bhisakko, pipāsitānaṃ rahadova sīto;</p>

<p rend="gathalast">Vesmaṃ yathā himasītaṭṭitānaṃ <note>himasisiraṭṭitānaṃ (pī.)</note>, evampi te saraṇamahaṃ bhavāmi.</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> Sandhiṃ katvā amittena, aṇḍajena jalābuja;</p>

<p rend="gathalast">Vivariya dāṭhaṃ sesi, kuto taṃ bhayamāgataṃ.</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> Saṅketheva amittasmiṃ, mittasmimpi na vissase;</p>

<p rend="gathalast">Abhayā bhayamuppannaṃ, api mūlāni kantati.</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> Kathaṃ nu vissase tyamhi, yenāsi kalaho kato;</p>

<p rend="gathalast">Niccayattena ṭhātabbaṃ, so disabbhi <note>so disamhi (pī.)</note> na rajjati.</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> Vissāsaye <pb ed="V" n="1.0287" /> na ca taṃ <note>naṃ (sī. syā. pī.)</note> vissayeyya, asaṅkito saṅkito ca <note>asaṅkito ca saṅkito (sī. pī.)</note> bhaveyya;</p>

<p rend="gathalast">Tathā <pb ed="T" n="1.0518" /> tathā viññū parakkameyya, yathā yathā bhāvaṃ paro na jaññā.</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> Te <pb ed="M" n="1.0392" /> devavaṇṇā <note>devavaṇṇī (pī.)</note> sukhumālarūpā, ubho samā sujayā <note>sujayo (sī. syā. pī.)</note> puññakhandhā <note>puññagandhā (pī.)</note>;</p>

<p rend="gathalast">Upāgamuṃ karampiyaṃ <note>kādambiyaṃ (sī.), kārambiyaṃ (pī.)</note> acelaṃ, missībhūtā assavāhāva nāgā.</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> Tato have paṇḍarako acelaṃ, sayamevupāgamma idaṃ avoca;</p>

<p rend="gathalast">Muttajjahaṃ sabbabhayātivatto, na hi <note>ha (pī.)</note> nūna tuyhaṃ manaso piyamhā.</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> Piyo hi me āsi supaṇṇarājā, asaṃsayaṃ paṇḍarakena saccaṃ;</p>

<p rend="gathalast">So rāgarattova akāsimetaṃ, pāpakammaṃ <note>pāpaṃ kammaṃ (sī. pī.)</note> sampajāno na mohā.</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> Na me piyaṃ appiyaṃ vāpi hoti, sampassato lokamimaṃ parañca;</p>

<p rend="gathalast">Susaññatānañhi viyañjanena, asaññato lokamimaṃ carāsi.</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> Ariyāvakāsosi anariyovāsi <note>anariyo cāsi (sī. pī.)</note>, asaññato saññatasannikāso;</p>

<p rend="gathalast">Kaṇhābhijātikosi <pb ed="T" n="1.0519" /> anariyarūpo, pāpaṃ bahuṃ duccaritaṃ acāri.</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> Aduṭṭhassa tuvaṃ dubbhi, dubbhī <note>dūbhi, dūbhī (pī.)</note> ca pisuṇo casi;</p>

<p rend="gathalast">Etena saccavajjena, muddhā te phalatu sattadhā.</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> Tasmā hi mittānaṃ na dubbhitabbaṃ, mittadubbhā <note>mittadubbhā hi (syā.)</note> pāpiyo natthi añño;</p>

<p rend="gathalast">Āsittasatto nihato pathabyā, indassa vākyena hi saṃvaro hatoti.</p>

<p rend="centre">Paṇḍaranāgarājajātakaṃ <note>paṇḍarakajātakaṃ (sī. syā. pī.)</note> aṭṭhamaṃ.</p>

<p rend="hangnum"></p>

<p rend="bodytext"> 519. Sambulājātakaṃ (9)</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> Kā <pb ed="M" n="1.0393" /> vedhamānā girikandarāyaṃ, ekā tuvaṃ tiṭṭhasi saṃhitūru <note>saññatūra (sī. pī.), sañcitūru (syā.)</note>;</p>

<p rend="gathalast">Puṭṭhāsi me pāṇipameyyamajjhe, akkhāhi me nāmañca bandhave ca.</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> Obhāsayaṃ vanaṃ rammaṃ, sīhabyagghanisevitaṃ;</p>

<p rend="gatha2">Kā vā tvamasi kalyāṇi, kassa vā tvaṃ sumajjhime;</p>

<p rend="gathalast">Abhivādemi taṃ bhadde, dānavāhaṃ namatthu te.</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> Yo putto kāsirājassa, sotthisenoti taṃ vidū;</p>

<p rend="gatha2">Tassāhaṃ sambulā bhariyā, evaṃ jānāhi dānava;</p>

<p rend="gathalast">Abhivādemi <pb ed="T" n="1.0520" /> taṃ bhante <note>bhaddante (sī. syā.)</note>, sambulāhaṃ namatthu te.</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> Vedehaputto <pb ed="V" n="1.0288" /> bhaddante, vane vasati āturo;</p>

<p rend="gathalast">Tamahaṃ rogasammattaṃ, ekā ekaṃ upaṭṭhahaṃ <note>upaṭṭhahiṃ (sī.)</note>.</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> Ahañca vanamuñchāya, madhumaṃsaṃ migābilaṃ <note>migāvilaṃ (sī.)</note>;</p>

<p rend="gathalast">Yadā harāmi taṃ bhakkho, tassa nūnajja nādhati <note>nāthati (ka.)</note>.</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> Kiṃ vane rājaputtena, āturena karissasi;</p>

<p rend="gathalast">Sambule pariciṇṇena, ahaṃ bhattā bhavāmi te.</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> Sokaṭṭāya durattāya, kiṃ rūpaṃ vijjate mama;</p>

<p rend="gathalast">Aññaṃ pariyesa bhaddante, abhirūpataraṃ mayā.</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> Ehimaṃ girimāruyha, bhariyā me <note>mayhaṃ (sī. syā. pī.)</note> catussatā;</p>

<p rend="gathalast">Tāsaṃ tvaṃ pavarā hohi, sabbakāmasamiddhinī.</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"> Nūna <note>nanu (sī. syā. pī. ka.)</note> tārakavaṇṇābhe <note>hāṭakavaṇṇābhe (pī.)</note>, yaṃ kiñci manasicchasi;</p>

<p rend="gathalast">Sabbaṃ taṃ pacuraṃ mayhaṃ, ramassvajja <note>ramasujja (sī. syā.)</note> mayā saha.</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> No ce tuvaṃ maheseyyaṃ, sambule kārayissasi;</p>

<p rend="gathalast">Alaṃ tvaṃ pātarāsāya, paṇhe <note>maññe (sī. pī.)</note> bhakkhā bhavissasi.</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> Tañca <pb ed="M" n="1.0394" /> sattajaṭo luddo, kaḷāro purisādako;</p>

<p rend="gathalast">Vane nāthaṃ apassantiṃ, sambulaṃ aggahī bhuje.</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> Adhipannā pisācena, luddenāmisacakkhunā;</p>

<p rend="gathalast">Sā ca sattuvasampattā, patimevānusocati.</p>

<p rend="hangnum" n="309"><hi rend="paranum">309</hi><hi rend="dot">.</hi></p>

<p rend="gatha1"> Na me idaṃ tathā dukkhaṃ, yaṃ maṃ khādeyya rakkhaso;</p>

<p rend="gathalast">Yañca <pb ed="T" n="1.0521" /> me ayyaputtassa, mano hessati aññathā.</p>

<p rend="hangnum" n="310"><hi rend="paranum">310</hi><hi rend="dot">.</hi></p>

<p rend="gatha1"> Na santi devā pavasanti nūna, na hi nūna santi idha lokapālā;</p>

<p rend="gathalast">Sahasā karontānamasaññatānaṃ, na hi nūna santi paṭisedhitāro.</p>

<p rend="hangnum" n="311"><hi rend="paranum">311</hi><hi rend="dot">.</hi></p>

<p rend="gatha1"> Itthīnamesā pavarā yasassinī, santā samā aggirivuggatejā;</p>

<p rend="gatha2">Tañce tuvaṃ rakkhasādesi kaññaṃ, muddhā ca hi sattadhā te phaleyya;</p>

<p rend="gathalast">Mā tvaṃ dahī <note>jahī (pī.)</note> muñca patibbatāya <note>patibbatā sā (sī.), patibbatā yā (pī.)</note>.</p>

<p rend="hangnum" n="312"><hi rend="paranum">312</hi><hi rend="dot">.</hi></p>

<p rend="gatha1"> Sā ca assamamāgacchi, pamuttā purisādakā;</p>

<p rend="gathalast">Nīḷaṃ <note>niḍḍaṃ (syā. ka.)</note> paḷinaṃ sakuṇīva <note>phalinasakuṇīva (sī. syā. pī.)</note>, gatasiṅgaṃva ālayaṃ.</p>

<p rend="hangnum" n="313"><hi rend="paranum">313</hi><hi rend="dot">.</hi></p>

<p rend="gatha1"> Sā tattha paridevesi, rājaputtī yasassinī;</p>

<p rend="gathalast">Sambulā utumattakkhā, vane nāthaṃ apassantī <note>apassatī (sī.)</note>.</p>

<p rend="hangnum" n="314"><hi rend="paranum">314</hi><hi rend="dot">.</hi></p>

<p rend="gatha1"> Samaṇe <pb ed="V" n="1.0289" /> brāhmaṇe vande, sampannacaraṇe ise;</p>

<p rend="gathalast">Rājaputtaṃ apassantī, tumhaṃmhi <note>tumhaṃ hi (pī.)</note> saraṇaṃ gatā.</p>

<p rend="hangnum" n="315"><hi rend="paranum">315</hi><hi rend="dot">.</hi></p>

<p rend="gatha1"> Vande sīhe ca byagghe ca, ye ca aññe vane migā;</p>

<p rend="gathalast">Rājaputtaṃ apassantī, tumhaṃmhi saraṇaṃ gatā.</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> Tiṇā <note>tiṇa (pī.)</note> latāni osadhyo, pabbatāni vanāni ca;</p>

<p rend="gathalast">Rājaputtaṃ apassantī, tumhaṃmhi saraṇaṃ gatā.</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> Vande <pb ed="T" n="1.0522" /><pb ed="M" n="1.0395" /> indīvarīsāmaṃ, rattiṃ nakkhattamāliniṃ;</p>

<p rend="gathalast">Rājaputtaṃ apassantī, tumhaṃmhi saraṇaṃ gatā.</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> Vande bhāgīrathiṃ gaṅgaṃ, savantīnaṃ paṭiggahaṃ;</p>

<p rend="gathalast">Rājaputtaṃ apassantī, tumhaṃmhi saraṇaṃ gatā.</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> Vande ahaṃ pabbatarājaseṭṭhaṃ, himavantaṃ siluccayaṃ;</p>

<p rend="gathalast">Rājaputtaṃ apassantī, tumhaṃmhi saraṇaṃ gatā.</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> Atisāyaṃ vatāgacchi, rājaputti yasassini;</p>

<p rend="gathalast">Kena nujja samāgacchi <note>samāgacchi (sī. pī.)</note>, ko te piyataro mayā.</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> Idaṃ khohaṃ tadāvocaṃ <note>tadavocaṃ (sī. syā.)</note>, gahitā tena sattunā;</p>

<p rend="gatha2">Na me idaṃ tathā dukkhaṃ, yaṃ maṃ khādeyya rakkhaso;</p>

<p rend="gathalast">Yañca me ayyaputtassa, mano hessati aññathā.</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> Corīnaṃ bahubuddhīnaṃ, yāsu saccaṃ sudullabhaṃ;</p>

<p rend="gathalast">Thīnaṃ bhāvo durājāno, macchassevodake gataṃ.</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> Tathā maṃ saccaṃ pāletu, pālayissati ce mamaṃ;</p>

<p rend="gatha2">Yathāhaṃ nābhijānāmi, aññaṃ piyataraṃ tayā;</p>

<p rend="gathalast">Etena saccavajjena, byādhi te vūpasammatu.</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> Ye kuñjarā sattasatā uḷārā, rakkhanti rattindivamuyyutāvudhā;</p>

<p rend="gathalast">Dhanuggahānañca satāni soḷasa, kathaṃvidhe passasi bhadde sattavo.</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> Alaṅkatāyo <pb ed="T" n="1.0523" /> padumuttarattacā, virāgitā passati haṃsagaggarā;</p>

<p rend="gathalast">Tāsaṃ suṇitvā mitagītavāditaṃ <note>mitagītavādinaṃ (pī.)</note>, na dāni me tāta tathā yathā pure.</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> Suvaṇṇasaṃkaccadharā <pb ed="M" n="1.0396" /> suviggahā, alaṅkatā mānusiyaccharūpamā;</p>

<p rend="gathalast">Senopiyā <note>senūpiyā (pī.)</note> tāta aninditaṅgiyo, khattiyakaññā paṭilobhayanti <note>paṭilābhayanti (pī.)</note> naṃ.</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> Sace ahaṃ tāta tathā yathā pure, patiṃ tamuñchāya punā vane bhare;</p>

<p rend="gathalast">Sammānaye maṃ na ca maṃ vimānaye, itopi me tāta tato varaṃ siyā.</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> Yamannapāne <pb ed="V" n="1.0290" /> vipulasmi ohite, nārī vimaṭṭhābharaṇā alaṅkatā;</p>

<p rend="gathalast">Sabbaṅgupetā <note>pañcaṅgupetā (sī. syā. pī.)</note> patino ca appiyā, abajjha <note>avajjha (syā.), ābajjha (pī.)</note> tassā maraṇaṃ tato varaṃ.</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> Api ce daliddā kapaṇā anāḷhiyā, kaṭādutīyā patino ca sā piyā;</p>

<p rend="gathalast">Sabbaṅgupetāyapi appiyāya, ayameva <pb ed="T" n="1.0524" /> seyyā <note>seyyo (syā. ka.)</note> kapaṇāpi yā piyā <note>kapaṇāpi yā (ka.)</note>.</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> Sudullabhitthī purisassa yā hitā, bhattitthiyā dullabho yo hito ca;</p>

<p rend="gathalast">Hitā ca te sīlavatī ca bhariyā, janinda dhammaṃ cara sambulāya.</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> Sace tuvaṃ vipule laddhabhoge, issāvatiṇṇā maraṇaṃ upesi;</p>

<p rend="gathalast">Ahañca te bhadde imā rājakaññā <note>imā ca kaññā (pī.)</note>, sabbe <note>sabbeva (sī. syā. pī.)</note> te vacanakarā bhavāmāti.</p>

<p rend="centre">Sambulājātakaṃ navamaṃ.</p>

<p rend="hangnum"></p>

<p rend="bodytext"> 520. Gandhatindukajātakaṃ (10)</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> Appamādo <pb ed="M" n="1.0397" /> amataṃ padaṃ <note>amatapadaṃ (sī. pī.)</note>, pamādo maccuno padaṃ;</p>

<p rend="gathalast">Appamattā na mīyanti, ye pamattā yathā matā.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> Madā pamādo jāyetha, pamādā jāyate khayo;</p>

<p rend="gathalast">Khayā padosā <note>khayā ca dosā (sī.)</note> jāyanti, mā pamādo <note>mā mado (sī. syā. pī.)</note> bharatūsabha <note>bhāradhūsabha (ka.)</note>.</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> Bahū hi khattiyā jīnā, atthaṃ raṭṭhaṃ pamādino;</p>

<p rend="gathalast">Athopi gāmino gāmā, anagārā agārino.</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> Khattiyassa pamattassa, raṭṭhasmiṃ raṭṭhavaḍḍhana;</p>

<p rend="gathalast">Sabbe bhogā vinassanti, rañño taṃ vuccate aghaṃ.</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> Nesa <pb ed="T" n="1.0525" /> dhammo mahārāja, ativelaṃ pamajjasi;</p>

<p rend="gathalast">Iddhaṃ phītaṃ janapadaṃ, corā viddhaṃsayanti naṃ.</p>

<p rend="hangnum" n="337"><hi rend="paranum">337</hi><hi rend="dot">.</hi></p>

<p rend="gatha1"> Na te puttā bhavissanti, na hiraññaṃ na dhāniyaṃ <note>na hiraññanidhāniyā (ka.)</note>;</p>

<p rend="gathalast">Raṭṭhe viluppamānamhi, sabbabhogehi jiyyasi.</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"> Sabbabhogā parijiṇṇaṃ, rājānaṃ vāpi khattiyaṃ <note>khattiya (ka.)</note>;</p>

<p rend="gathalast">Ñātimittā suhajjā ca, na taṃ maññanti māniyaṃ <note>mantiyaṃ (syā.)</note>.</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"> Hatthārohā anīkaṭṭhā, rathikā pattikārakā;</p>

<p rend="gathalast">Tamevamupajīvantā, na taṃ maññanti māniyaṃ.</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"> Asaṃvihitakammantaṃ, bālaṃ dummantimantinaṃ;</p>

<p rend="gathalast">Sirī jahati dummedhaṃ, jiṇṇaṃva urago tacaṃ.</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"> Susaṃvihitakammantaṃ <pb ed="V" n="1.0291" />, kāluṭṭhāyiṃ atanditaṃ;</p>

<p rend="gathalast">Sabbe bhogābhivaḍḍhanti, gāvo sausabhāmiva.</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"> Upassutiṃ mahārāja, raṭṭhe janapade cara;</p>

<p rend="gathalast">Tattha disvā ca sutvā ca, tato taṃ <note>tvaṃ (ka.)</note> paṭipajjasi.</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"> Evaṃ vedetu pañcālo, saṅgāme saramappito <note>samappito (sī. pī.)</note>;</p>

<p rend="gathalast">Yathāhamajja vedemi, kaṇṭakena samappito.</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"> Jiṇṇo <pb ed="M" n="1.0398" /> dubbalacakkhūsi, na rūpaṃ sādhu passasi;</p>

<p rend="gathalast">Kiṃ tattha brahmadattassa, yaṃ taṃ maggeyya <note>maggheyya (pī.)</note> kaṇṭako <note>kaṇḍako (sī. syā. pī.)</note>.</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"> Bahvettha brahmadattassa, sohaṃ <note>yohaṃ (sī. syā. pī.)</note> maggasmi <note>maggosmi (pī.)</note> brāhmaṇa;</p>

<p rend="gathalast">Arakkhitā <pb ed="T" n="1.0526" /> jānapadā, adhammabalinā hatā.</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"> Rattiñhi <note>rattiñca (sī.)</note> corā khādanti, divā khādanti tuṇḍiyā;</p>

<p rend="gathalast">Raṭṭhasmiṃ kūṭarājassa, bahu adhammiko jano.</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"> Etādise bhaye jāte <note>tāta (sī. pī.)</note>, bhayaṭṭā tāta <note>tāva (sī. pī.)</note> māṇavā;</p>

<p rend="gathalast">Nillenakāni kubbanti, vane āhatva kaṇṭakaṃ.</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"> Kadāssu nāmayaṃ rājā, brahmadatto marissati;</p>

<p rend="gathalast">Yassa raṭṭhamhi jiyyanti, appatikā kumārikā.</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"> Dubbhāsitañhi te jammi, anatthapadakovide;</p>

<p rend="gathalast">Kuhiṃ rājā kumārīnaṃ, bhattāraṃ pariyesati.</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"> Na me dubbhāsitaṃ brahme, kovidatthapadā ahaṃ;</p>

<p rend="gathalast">Arakkhitā jānapadā, adhammabalinā hatā.</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"> Rattiñhi <pb ed="T" n="1.0527" /> corā khādanti, divā khādanti tuṇḍiyā;</p>

<p rend="gatha2">Raṭṭhasmiṃ kūṭarājassa, bahu adhammiko jano;</p>

<p rend="gathalast">Dujjīve dubbhare dāre, kuto bhattā kumāriyo.</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"> Evaṃ sayatu pañcālo, saṅgāme sattiyā hato;</p>

<p rend="gathalast">Yathāyaṃ kapaṇo seti, hato phālena sāliyo.</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"> Adhammena tuvaṃ jamma, brahmadattassa kujjhasi;</p>

<p rend="gathalast">Yo tvaṃ sapasi rājānaṃ, aparajjhitvāna attano <note>attanā (pī.)</note>.</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"> Dhammena brahmadattassa, ahaṃ kujjhāmi brāhmaṇa;</p>

<p rend="gathalast">Arakkhitā jānapadā, adhammabalinā hatā.</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"> Rattiñhi <pb ed="V" n="1.0292" /> corā khādanti, divā khādanti tuṇḍiyā;</p>

<p rend="gathalast">Raṭṭhasmiṃ kūṭarājassa, bahu adhammiko jano.</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"> Sā <pb ed="M" n="1.0399" /> nūna puna re pakkā, vikāle bhattamāhari;</p>

<p rend="gathalast">Bhattahāriṃ apekkhanto, hato phālena sāliyo.</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"> Evaṃ haññatu pañcālo, saṅgāme asinā hato <note>daḷhaṃ (pī.)</note>;</p>

<p rend="gathalast">Yathāhamajja pahato, khīrañca me pavaṭṭitaṃ.</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"> Yaṃ pasu khīraṃ chaḍḍeti, pasupālaṃ vihiṃsati <note>pasupālañca hiṃsati (sī.), pasu phālañca hiṃsati (pī.)</note>;</p>

<p rend="gathalast">Kiṃ tattha brahmadattassa, yaṃ no garahate <note>garahato (pī.)</note> bhavaṃ.</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"> Gārayho brahme pañcālo, brahmadattassa rājino;</p>

<p rend="gathalast">Arakkhitā jānapadā, adhammabalinā hatā.</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"> Rattiñhi <pb ed="T" n="1.0528" /> corā khādanti, divā khādanti tuṇḍiyā;</p>

<p rend="gathalast">Raṭṭhasmiṃ kūṭarājassa, bahu adhammiko jano.</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"> Caṇḍā aṭanakā <note>aṭanaka (pī.), akaṭanā (ka.)</note> gāvī, yaṃ pure na duhāmase;</p>

<p rend="gathalast">Taṃ dāni ajja dohāma, khīrakāmehupaddutā.</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"> Evaṃ kandatu pañcālo, viputto vippasukkhatu;</p>

<p rend="gathalast">Yathāyaṃ kapaṇā gāvī, viputtā paridhāvati.</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"> Yaṃ pasu pasupālassa, sambhameyya <note>pabbhameyya (sī. pī.)</note> raveyya vā;</p>

<p rend="gathalast">Ko nīdha aparādhatthi, brahmadattassa rājino.</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"> Aparādho mahābrahme, brahmadattassa rājino;</p>

<p rend="gathalast">Arakkhitā jānapadā, adhammabalinā hatā.</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"> Rattiñhi corā khādanti, divā khādanti tuṇḍiyā;</p>

<p rend="gatha2">Raṭṭhasmiṃ kūṭarājassa, bahu adhammiko jano;</p>

<p rend="gathalast">Kathaṃ no asikosatthā, khīrapā haññate pajā.</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"> Evaṃ khajjatu pañcālo, hato yuddhe saputtako;</p>

<p rend="gathalast">Yathāhamajja khajjāmi, gāmikehi <note>gāmakehi (sī. pī.)</note> araññajo.</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"> Na <pb ed="M" n="1.0400" /> sabbabhūtesu vidhenti <note>vidhanti (ka.)</note> rakkhaṃ, rājāno maṇḍūka manussaloke;</p>

<p rend="gathalast">Nettāvatā rājā adhammacārī, yaṃ tādisaṃ jīvamadeyyu dhaṅkā.</p>

<p rend="hangnum" n="368"><hi rend="paranum">368</hi><hi rend="dot">.</hi></p>

<p rend="gatha1"> Adhammarūpo vata brahmacārī, anuppiyaṃ bhāsasi khattiyassa;</p>

<p rend="gathalast">Viluppamānāya puthuppajāya, pūjesi rājaṃ paramappamādaṃ <note>rājaṃ paramappavādaṃ (sī.), rājā paramappavādiṃ (syā.)</note>.</p>

<p rend="hangnum" n="369"><hi rend="paranum">369</hi><hi rend="dot">.</hi></p>

<p rend="gatha1"> Sace <pb ed="V" n="1.0293" /> imaṃ brahme surajjakaṃ siyā, phītaṃ raṭṭhaṃ muditaṃ <note>pūritaṃ (ka.)</note> vippasannaṃ;</p>

<p rend="gathalast">Bhutvā baliṃ aggapiṇḍañca kākā, na mādisaṃ jīvamadeyyu dhaṅkāti.</p>

<p rend="centre">Gandhatindukajātakaṃ dasamaṃ.</p>

<p rend="bodytext">Tassuddānaṃ –</p>

<p rend="gatha1">Kiṃchanda <pb ed="T" n="1.0529" /> kumbha jayaddisa chaddanta, atha paṇḍitasambhava sirakapi;</p>

<p rend="gathalast">Dakarakkhasa paṇḍaranāgavaro, atha sambula tindukadevasutoti.</p>

<p rend="centre">Tiṃsanipātaṃ niṭṭhitaṃ.</p>

<p rend="centre">Jātakapāḷiyā paṭhamo bhāgo niṭṭhito.</p>
</body>
<back></back>
</text>
</TEI.2>