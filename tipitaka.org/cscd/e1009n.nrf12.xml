<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sīla-niddesa</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> Pamādaṃ <pb ed="M" n="0.0526" /> bhayato disvā,</p>

<p rend="gatha2">A-ppamādañca khemato;</p>

<p rend="gatha3">Bhāvetha aṭṭhaṅgikaṃ maggaṃ,</p>

<p rend="gathalast">Esā buddhānusāsanī.</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> Hīnena <pb ed="M" n="0.0528" /> brahma-cariyena,</p>

<p rend="gatha2">Khattiye upapajjati;</p>

<p rend="gatha3">Majjhimena ca devattaṃ,</p>

<p rend="gathalast">Uttamena vi-sujjhati.</p>

<p rend="hangnum">Ka<hi rend="dot">.</hi></p>

<p rend="gatha1"> Nagare <pb ed="M" n="0.0532" /> bandhumatiyā,</p>

<p rend="gatha2">Bandhumā nāma khattiyo;</p>

<p rend="gatha3">Divase puṇṇamāya so,</p>

<p rend="gathalast">Upagacchi uposathaṃ.</p>

<p rend="hangnum">Kha<hi rend="dot">.</hi></p>

<p rend="gatha1"> Ahaṃ tena samayena,</p>

<p rend="gatha2">Gumbha-dāsī ahaṃ tahiṃ;</p>

<p rend="gatha3">Disvā sa-rājakaṃ senaṃ,</p>

<p rend="gathalast">Evāhaṃ cintayiṃ tadā.</p>

<p rend="hangnum">Ga<hi rend="dot">.</hi></p>

<p rend="gatha1"> Rājāpi <pb ed="M" n="0.0533" /> rajjaṃ chaṭṭetvā,</p>

<p rend="gatha2">Upagacchi uposathaṃ;</p>

<p rend="gatha3">Sa-phalaṃ nūna taṃ kammaṃ,</p>

<p rend="gathalast">Jana-kāyo pamodito.</p>

<p rend="hangnum">Gha<hi rend="dot">.</hi></p>

<p rend="gatha1"> Yoniso <pb ed="M" n="0.0534" /> paccavekkhitvā,</p>

<p rend="gatha2">Duggaccañca daliddataṃ;</p>

<p rend="gatha3">Mānasaṃ sampahaṃsitvā,</p>

<p rend="gathalast">Upagacchimu posathaṃ.</p>

<p rend="hangnum">Ṅa<hi rend="dot">.</hi></p>

<p rend="gatha1"> Ahaṃ <pb ed="M" n="0.0535" /> uposathaṃ katvā,</p>

<p rend="gatha2">Sammā-sambuddhasāsane;</p>

<p rend="gatha3">Tena kammena su-katena,</p>

<p rend="gathalast">Tāvatiṃsaṃ agacchahaṃ.</p>

<p rend="hangnum">Ca<hi rend="dot">.</hi></p>

<p rend="gatha1"> Tattha me su-kataṃ byamhaṃ,</p>

<p rend="gatha2">Ubbha-yojanamuggataṃ;</p>

<p rend="gatha3">Kūṭāgāra-varūpetaṃ,</p>

<p rend="gathalast">Mahāsanasu-bhūsitaṃ.</p>

<p rend="hangnum">Cha<hi rend="dot">.</hi></p>

<p rend="gatha1"> Accharā <pb ed="M" n="0.0536" /> sata-sahassā,</p>

<p rend="gatha2">Upatiṭṭhanti maṃ sadā;</p>

<p rend="gatha3">Aññe deve atikkamma,</p>

<p rend="gathalast">Atirocāmi sabbadā.</p>

<p rend="hangnum">Ja<hi rend="dot">.</hi></p>

<p rend="gatha1"> Catusaṭṭhi-deva-rājūnaṃ <pb ed="M" n="0.0537" />,</p>

<p rend="gatha2">Mahesittamakārayiṃ;</p>

<p rend="gatha3">Tesaṭṭhi-cakkavattinaṃ,</p>

<p rend="gathalast">Mahesittamakārayiṃ.</p>

<p rend="hangnum">Jha<hi rend="dot">.</hi></p>

<p rend="gatha1"> Suvaṇṇa-vaṇā <pb ed="M" n="0.0538" /> hutvāna,</p>

<p rend="gatha2">Bhavesu saṃsarāmahaṃ;</p>

<p rend="gatha3">Sabbattha pavarā homi,</p>

<p rend="gathalast">Uposathassidaṃ phalaṃ.</p>

<p rend="hangnum">Ña<hi rend="dot">.</hi></p>

<p rend="gatha1"> Hatthi-yānaṃ assa-yānaṃ,</p>

<p rend="gatha2">Ratha-yānañca sivikaṃ;</p>

<p rend="gatha3">Labhāmi sabbametampi,</p>

<p rend="gathalast">Uposathassidaṃ phalaṃ.</p>

<p rend="hangnum">Ṭa<hi rend="dot">.</hi></p>

<p rend="gatha1"> Soṇṇa-mayaṃ <pb ed="M" n="0.0539" /> rūpi-mayaṃ,</p>

<p rend="gatha2">Athopi phalikā-mayaṃ;</p>

<p rend="gatha3">Lohitaṅga-mayañceva,</p>

<p rend="gathalast">Sabbaṃ paṭilabhāmahaṃ.</p>

<p rend="hangnum">Ṭha<hi rend="dot">.</hi></p>

<p rend="gatha1"> Koseyya-kambaliyāni <pb ed="M" n="0.0540" />,</p>

<p rend="gatha2">Khoma-kappāsikāni ca;</p>

<p rend="gatha3">Mahagghāni ca vatthāni,</p>

<p rend="gathalast">Sabbaṃ paṭilabhāmahaṃ.</p>

<p rend="hangnum">Ḍa<hi rend="dot">.</hi></p>

<p rend="gatha1"> Annaṃ <pb ed="M" n="0.0541" /> pānaṃ khādanīyaṃ,</p>

<p rend="gatha2">Vatthaṃ senāsanāni ca;</p>

<p rend="gatha3">Sabbametaṃ paṭilabhe,</p>

<p rend="gathalast">Uposathassidaṃ phalaṃ.</p>

<p rend="hangnum">Ḍha<hi rend="dot">.</hi></p>

<p rend="gatha1"> Vara-gandhañca mālañca,</p>

<p rend="gatha2">Cuṇṇakañcha vilepanaṃ;</p>

<p rend="gatha3">Sabbametaṃ paṭilabhe,</p>

<p rend="gathalast">Uposathassidaṃ phalaṃ.</p>

<p rend="hangnum">Ṇa<hi rend="dot">.</hi></p>

<p rend="gatha1"> Kūṭāgārañca <pb ed="M" n="0.0542" /> pāsādaṃ,</p>

<p rend="gatha2">Maṇḍapaṃ hammiyaṃ guhaṃ;</p>

<p rend="gatha3">Sabbametaṃ paṭilabhe,</p>

<p rend="gathalast">Uposathassidaṃ phalaṃ.</p>

<p rend="hangnum">Ta<hi rend="dot">.</hi></p>

<p rend="gatha1"> Jātiyā <pb ed="M" n="0.0543" /> satta-vassāhaṃ,</p>

<p rend="gatha2">Pabbajiṃ ana-gāriyaṃ;</p>

<p rend="gatha3">Aḍḍha-māse a-sappatte,</p>

<p rend="gathalast">Ara hattaṃ apāpuṇiṃ.</p>

<p rend="hangnum">Tha<hi rend="dot">.</hi></p>

<p rend="gatha1"> Kilesā <pb ed="M" n="0.0544" /> jhāpitā mayhaṃ,</p>

<p rend="gatha2">Bhavā sabbe samūhatā;</p>

<p rend="gatha3">Sabbāsava-parikkhīṇā,</p>

<p rend="gathalast">Natthi dāni puna-bbhavo.</p>

<p rend="hangnum">Da<hi rend="dot">.</hi></p>

<p rend="gatha1"> Eka-navutito <pb ed="M" n="0.0545" /> kappe,</p>

<p rend="gatha2">Yaṃ kammamakariṃ tadā;</p>

<p rend="gatha3">Duggatiṃ nābhijānāmi,</p>

<p rend="gathalast">Uposathassidaṃ phalaṃ.</p>

<p rend="hangnum">Dha<hi rend="dot">.</hi></p>

<p rend="gatha1"> Svāgataṃ <pb ed="M" n="0.0546" /> vata me āsi,</p>

<p rend="gatha2">Mama buddhassa santike;</p>

<p rend="gatha3">Tisso vijjā anu-pattā,</p>

<p rend="gathalast">Kataṃ buddhassa sāsanaṃ.</p>

<p rend="hangnum">Na<hi rend="dot">.</hi></p>

<p rend="gatha1"> Paṭisambhidā catasso,</p>

<p rend="gatha2">Vimokāpi ca aṭṭhime;</p>

<p rend="gatha3">Chaḷābhiññā sacchikatā,</p>

<p rend="gathalast">Kataṃ buddhassa sāsanaṃ.</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> Ñātīnañca <pb ed="M" n="0.0547" /> piyo hoti,</p>

<p rend="gatha2">Mittesu ca virocati;</p>

<p rend="gatha3">Kāyassa bhedā su-gatiṃ,</p>

<p rend="gathalast">Upapajjati sīlavā.</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> Nibbānaṃ <pb ed="M" n="0.0549" /> patthayantena samādinnaṃ,</p>

<p rend="gatha2">Pañca-sīlampi adhi-sīlaṃ;</p>

<p rend="gathalast">Dasa-sīlampi adhi-sīlameva.</p>

<p rend="hangnum">Ka<hi rend="dot">.</hi></p>

<p rend="gatha1"> Nagare <pb ed="M" n="0.0554" /> candavatiyā,</p>

<p rend="gatha2">Bhaṭako āsahaṃ tadā;</p>

<p rend="gatha3">Para-kammāyane yutto,</p>

<p rend="gathalast">Pabbajjaṃ na labhāmahaṃ.</p>

<p rend="hangnum">Kha<hi rend="dot">.</hi></p>

<p rend="gatha1"> Mahandhakāra-pihitā <pb ed="M" n="0.0555" />,</p>

<p rend="gatha2">Tividhaggīhi ḍayhare;</p>

<p rend="gatha3">Kena nukho upāyena,</p>

<p rend="gathalast">Vi-saṃyutto bhave ahaṃ.</p>

<p rend="hangnum">Ga<hi rend="dot">.</hi></p>

<p rend="gatha1"> Deyyadhammo <pb ed="M" n="0.0556" /> ca me natthi,</p>

<p rend="gatha2">Bhaṭako dukkhito ahaṃ;</p>

<p rend="gatha3">Yaṃ nūnāhaṃ pañca-sīlaṃ,</p>

<p rend="gathalast">Rakkheyyaṃ paripūrayaṃ.</p>

<p rend="hangnum">Gha<hi rend="dot">.</hi></p>

<p rend="gatha1"> Anomadassissa munino,</p>

<p rend="gatha2">Nisabho nāma sāvako;</p>

<p rend="gatha3">Tamahaṃ upasaṅkamma,</p>

<p rend="gathalast">Pañca-sikkhāpadaggahiṃ.</p>

<p rend="hangnum">Ṅa<hi rend="dot">.</hi></p>

<p rend="gatha1"> Vassa-sata-sahassāni <pb ed="M" n="0.0557" />,</p>

<p rend="gatha2">Āyu vijjati tāvade;</p>

<p rend="gatha3">Tāvatā pañca-sīlāni,</p>

<p rend="gathalast">Paripuṇṇāni gopayiṃ.</p>

<p rend="hangnum">Ca<hi rend="dot">.</hi></p>

<p rend="gatha1"> Maccu-kālamhi <pb ed="M" n="0.0558" /> sampatte,</p>

<p rend="gatha2">Devā assāsayanti maṃ;</p>

<p rend="gatha3">Ratho sahassa-yutto te,</p>

<p rend="gathalast">Mārisassa upaṭṭhito.</p>

<p rend="hangnum">Cha<hi rend="dot">.</hi></p>

<p rend="gatha1"> Vattante <pb ed="M" n="0.0559" /> carime citte,</p>

<p rend="gatha2">Mama sīlaṃ anussariṃ;</p>

<p rend="gatha3">Tena kammena su-katena,</p>

<p rend="gathalast">Tāvatiṃsaṃ agacchahaṃ.</p>

<p rend="hangnum">Ja<hi rend="dot">.</hi></p>

<p rend="gatha1"> Tiṃsakhattuñca devindo,</p>

<p rend="gatha2">Deva-rajjamakārayiṃ;</p>

<p rend="gatha3">Dibba-sukhaṃ anubhaviṃ,</p>

<p rend="gathalast">Accharāhi purakkhatto.</p>

<p rend="hangnum">Jha<hi rend="dot">.</hi></p>

<p rend="gatha1"> Pañca-sattatikhatttu-ñca <pb ed="M" n="0.0560" />,</p>

<p rend="gatha2">Cakkavattī ahosahaṃ;</p>

<p rend="gatha3">Padesa-rajjaṃ vipulaṃ,</p>

<p rend="gathalast">Gaṇanāto a-saṅkhayaṃ.</p>

<p rend="hangnum">Ña<hi rend="dot">.</hi></p>

<p rend="gatha1"> Deva-lokā <pb ed="M" n="0.0561" /> cavitvāna,</p>

<p rend="gatha2">Sukka-mūlena codito;</p>

<p rend="gatha3">Pure vesāliyaṃ jāto,</p>

<p rend="gathalast">Mahā-kule su-aḍḍhake.</p>

<p rend="hangnum">Ṭa<hi rend="dot">.</hi></p>

<p rend="gatha1"> Vassūpanāyike kāle,</p>

<p rend="gatha2">Dibbante jina-sāsane;</p>

<p rend="gatha3">Mātā ca me pitā ceva,</p>

<p rend="gathalast">Pañca-sikkhāpadaggahuṃ.</p>

<p rend="hangnum">Ṭha<hi rend="dot">.</hi></p>

<p rend="gatha1"> Saha <pb ed="M" n="0.0562" /> sutvānahaṃ sīlaṃ,</p>

<p rend="gatha2">Mama sīlaṃ anussariṃ;</p>

<p rend="gatha3">Ekāsane nisīditvā,</p>

<p rend="gathalast">Arahattamapāpuṇiṃ.</p>

<p rend="hangnum">Ḍa<hi rend="dot">.</hi></p>

<p rend="gatha1"> Jātiyā <pb ed="M" n="0.0563" /> pañca-vassena,</p>

<p rend="gatha2">Arahattamapāpuṇiṃ;</p>

<p rend="gatha3">Upasampādayi buddho,</p>

<p rend="gathalast">Guṇamaññāya cakkhumā.</p>

<p rend="hangnum">Ḍha<hi rend="dot">.</hi></p>

<p rend="gatha1"> Paripuṇṇāni <pb ed="M" n="0.0564" /> gopetvā,</p>

<p rend="gatha2">Pañca-sikkhāpadānahaṃ;</p>

<p rend="gatha3">A-parimeyyito kappe,</p>

<p rend="gathalast">Vinipātaṃ na gacchahaṃ.</p>

<p rend="hangnum">Ṇa<hi rend="dot">.</hi></p>

<p rend="gatha1"> Svāhaṃ yasamanubhaviṃ,</p>

<p rend="gatha2">Tesaṃ sīlāna vāhasā;</p>

<p rend="gatha3">Kappa-koṭipi kittento,</p>

<p rend="gathalast">Kittaye eka-desakaṃ.</p>

<p rend="hangnum">Ta<hi rend="dot">.</hi></p>

<p rend="gatha1"> Pañca-sīlāni <pb ed="M" n="0.0565" /> gopetvā,</p>

<p rend="gatha2">Tayo hetū labhāmahaṃ;</p>

<p rend="gatha3">Dīghāyuko mahā-bhogo,</p>

<p rend="gathalast">Tikkha-pañño bhavāmahaṃ.</p>

<p rend="hangnum">Tha<hi rend="dot">.</hi></p>

<p rend="gatha1"> Saṃkittento <pb ed="M" n="0.0566" /> ca sabbesaṃ,</p>

<p rend="gatha2">Adhi-mattañca porisaṃ;</p>

<p rend="gatha3">Bhavābhave saṃsaritvā,</p>

<p rend="gathalast">Ete ṭhāne labhamahaṃ.</p>

<p rend="hangnum">Da<hi rend="dot">.</hi></p>

<p rend="gatha1"> A-parimeyya-sīlesu <pb ed="M" n="0.0567" />,</p>

<p rend="gatha2">Vattantā jina-sāvakā;</p>

<p rend="gatha3">Bhavesu yadi rajjeyyuṃ,</p>

<p rend="gathalast">Vipāko kīdiso bhave.</p>

<p rend="hangnum">Dha<hi rend="dot">.</hi></p>

<p rend="gatha1"> Su-ciṇṇaṃ me pañca-sīlaṃ,</p>

<p rend="gatha2">Bhaṭakena tapassinā;</p>

<p rend="gatha3">Tena sīlenahaṃ ajja,</p>

<p rend="gathalast">Mocayiṃ sabba-bandhanā.</p>

<p rend="hangnum">Na<hi rend="dot">.</hi></p>

<p rend="gatha1"> A-parimeyyito <pb ed="M" n="0.0568" /> kappe,</p>

<p rend="gatha2">Pañca-sīlāni gopayiṃ;</p>

<p rend="gatha3">Duggatiṃ nābhijānāmi,</p>

<p rend="gathalast">Pañca-sīlānidaṃ phalaṃ.</p>

<p rend="hangnum">Pa<hi rend="dot">.</hi></p>

<p rend="gatha1"> Paṭisambhidā <pb ed="M" n="0.0569" /> catasso,</p>

<p rend="gatha2">Vimokkhāpi ca aṭṭhime;</p>

<p rend="gatha3">Chaḷābhiññā sacchikatā,</p>

<p rend="gathalast">Kataṃ buddhassa sāsanaṃ.</p>

<p rend="hangnum">Ka<hi rend="dot">.</hi></p>

<p rend="gatha1"> Taṃ <pb ed="M" n="0.0572" /> namassanti te vijjā,</p>

<p rend="gatha2">Sabbe bhūmā ca khattiyā;</p>

<p rend="gatha3">Cattāro ca mahā-rājā,</p>

<p rend="gatha2">Tidasā ca yasassino;</p>

<p rend="gatha3">Atha ko nāma so yakkho,</p>

<p rend="gathalast">Yaṃ tvaṃ sakka namassasi.</p>

<p rend="hangnum">Kha<hi rend="dot">.</hi></p>

<p rend="gatha1"> Maṃ <pb ed="M" n="0.0574" /> namassanti te-vijjā,</p>

<p rend="gatha2">Sabbe bhūmā ca khattiyā;</p>

<p rend="gatha3">Cattāro ca mahā-rājā,</p>

<p rend="gathalast">Tidasā ca yasassino.</p>

<p rend="hangnum">Ga<hi rend="dot">.</hi></p>

<p rend="gatha1"> Ahañca <pb ed="M" n="0.0575" /> sīla-sampanne,</p>

<p rend="gatha2">Ciraratta-samāhite;</p>

<p rend="gatha3">Sammā pabbajite vande,</p>

<p rend="gathalast">Brahma-cariya parāyane.</p>

<p rend="hangnum">Gha<hi rend="dot">.</hi></p>

<p rend="gatha1"> Ye <pb ed="M" n="0.0576" /> gahaṭṭhā puñña-karā,</p>

<p rend="gatha2">Sīlavanto upāsakā;</p>

<p rend="gatha3">Dhammena dāraṃ posenti,</p>

<p rend="gathalast">Te namassāmi mātali.</p>

<p rend="hangnum">Ṅa<hi rend="dot">.</hi></p>

<p rend="gatha1"> Seṭṭhā <pb ed="M" n="0.0577" /> hi kira lokasmiṃ,</p>

<p rend="gatha2">Ye tvaṃ sakka namassasi;</p>

<p rend="gatha3">Ahampi te namassāmi,</p>

<p rend="gathalast">Ye namassasi vāsava.</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Pālitattheranāgena <pb ed="M" n="0.0580" />,</p>

<p rend="gatha2">Visuddhārāmavāsinā;</p>

<p rend="gatha3">Suticchitānamatthāya,</p>

<p rend="gathalast">Katā naradakkhadīpanī.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Pubbācariya-sīhānaṃ <pb ed="M" n="0.0581" />,</p>

<p rend="gatha2">Ālambitvāna nissayaṃ;</p>

<p rend="gatha3">Pālito nāma yo thero,</p>

<p rend="gatha2">Imaṃ gantha su-lekhanī;</p>

<p rend="gatha3">Sundarameva passituṃ,</p>

<p rend="gathalast">Yuñjeyyāthīdha sādhave.</p>

<p rend="bodytext">‘‘Chappadikā’’.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Imaṃ <pb ed="M" n="0.0582" /> ganthaṃ vācuggato,</p>

<p rend="gatha2">Sace bhavasi māṇava;</p>

<p rend="gatha3">Puṇnamāyaṃ yathā cando,</p>

<p rend="gatha2">Ati-suddho virocati;</p>

<p rend="gatha3">Tatheva tvaṃ puṇṇa-mano,</p>

<p rend="gathalast">Viroca siriyā dhuvaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Su-niṭṭhito <pb ed="M" n="0.0583" /> ayaṃ gantho,</p>

<p rend="gatha2">Sakkarāje dajhamphiye;</p>

<p rend="gatha3">Poṭṭhapādamhi sūramhi,</p>

<p rend="gathalast">Kālapakkhe catuddasiṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sañcitetaṃ <pb ed="M" n="0.0584" /> mayā puññaṃ,</p>

<p rend="gatha2">Taṃ-kammena varena ca;</p>

<p rend="gatha3">Ciraṃ tiṭṭhatu saddhammo,</p>

<p rend="gathalast">A-verā hontu pāṇino.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Imaṃ <pb ed="M" n="0.0585" /> ganthaṃ passitvāna,</p>

<p rend="gatha2">Hontu sabbepi jantuno;</p>

<p rend="gatha3">Sukhitā dhammikā ñāṇī,</p>

<p rend="gathalast">Dhammaṃ pāletu patthivo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Nibbānaṃ <pb ed="M" n="0.0586" /> patthayantena,</p>

<p rend="gatha2">Sīlaṃ rakkhantu sajjanā;</p>

<p rend="gatha3">Ñatvā dhammaṃ sukhāvahaṃ,</p>

<p rend="gathalast">Pāpuṇantu anāsavaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Aṭṭha-kaṇḍa-maṇḍitāya <pb ed="M" n="0.0587" />,</p>

<p rend="gatha2">Dakkhaya attha-dīpako;</p>

<p rend="gatha3">Nara-sāro ayaṃ gantho,</p>

<p rend="gathalast">Cira-kālaṃ patiṭṭhatu.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Yāvatā canda-sūriyā,</p>

<p rend="gatha2">Nāgaccheyyuṃ mahī-tale;</p>

<p rend="gatha3">Pamoditā imaṃ ganthaṃ,</p>

<p rend="gathalast">Dissantu naya-kovidā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sammā <pb ed="M" n="0.0588" /> chandenimaṃ gantha,</p>

<p rend="gatha2">Vācentā pariyāpuṇā;</p>

<p rend="gatha3">Pasannenānāyāsena,</p>

<p rend="gathalast">Patvā sukhena kovidaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Candādiccāva <pb ed="M" n="0.0589" /> ākāse,</p>

<p rend="gatha2">Bahussutehi sampadā;</p>

<p rend="gatha3">Visesa-puggalā hutvā,</p>

<p rend="gathalast">Pappontu amataṃ padaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ukkaṭṭha-dhamma-dānena <pb ed="M" n="0.0590" />,</p>

<p rend="gatha2">Pāpuṇeyyamanuttaraṃ;</p>

<p rend="gatha3">Liṅga-sampatti-medhāvī,</p>

<p rend="gathalast">Takkī-paññā su-pesalī.</p>
</body>
<back></back>
</text>
</TEI.2>