<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Gharāvāsa-niddesa</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Dukkhaṃ <pb ed="M" n="0.0319" /> gahabbataṃ sādhu,</p>

<p rend="gatha2">Saṃvibhajjañca bhojanaṃ;</p>

<p rend="gatha3">A-hāso attha-lobhesu,</p>

<p rend="gathalast">Attha-byāpatti abyatho.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Yodha <pb ed="M" n="0.0321" /> sītañca uṇhañca,</p>

<p rend="gatha2">Tiṇā bhiyyo na maññati;</p>

<p rend="gatha3">Karaṃ purisa-kiccāni,</p>

<p rend="gathalast">So sukhā na vihāyati.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Paṇḍito <pb ed="M" n="0.0322" /> sīla-sampanno,</p>

<p rend="gatha2">Saṇhā ca paṭibhānavā;</p>

<p rend="gatha3">Nivāta-vutti atthaddho,</p>

<p rend="gathalast">Tādiso labhate yasaṃ.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Uṭṭhānako <pb ed="M" n="0.0324" /> analaso,</p>

<p rend="gatha2">Āpadāsu na vedhati;</p>

<p rend="gatha3">Acchinnavutti medhāvī,</p>

<p rend="gathalast">Tādiso labhate yasaṃ.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Saṅgāhako <pb ed="M" n="0.0325" /> mitta-karo,</p>

<p rend="gatha2">Vadaññū vītta-maccharo;</p>

<p rend="gatha3">Netā vi-netā anu-netā,</p>

<p rend="gathalast">Tādiso labhate yasaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Uṭṭhānavako <pb ed="M" n="0.0327" /> satīmato,</p>

<p rend="gatha2">Suci-kammassa nisammakārino;</p>

<p rend="gatha3">Saññatassa dhamma-jīvino,</p>

<p rend="gathalast">A-ppamattassa yasobhi-vaḍḍhati.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Dveva <pb ed="M" n="0.0329" /> tāta padākāni,</p>

<p rend="gatha2">Yattha sabbaṃ patiṭṭhitaṃ;</p>

<p rend="gatha3">A-laddhassa ca yo lābho,</p>

<p rend="gathalast">Laddhassa anurakkhaṇā.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Catudhā <pb ed="M" n="0.0330" /> vibhaje bhoge,</p>

<p rend="gatha2">Paṇḍito gharamāvasaṃ;</p>

<p rend="gatha3">Ekena bhogaṃ bhuñjeyya,</p>

<p rend="gatha3">Dvīhi kammaṃ payojaye;</p>

<p rend="gatha2">Catutthañca nidhāpeyya,</p>

<p rend="gathalast">Āpadāsu bhavissati.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Añjanānaṃ <pb ed="M" n="0.0332" /> khayaṃ disvā,</p>

<p rend="gatha2">Upacikānañca ācayaṃ;</p>

<p rend="gatha3">Madhūnañca samāhāraṃ,</p>

<p rend="gathalast">Paṇḍitto gharamāvase.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Vibhavaṃ <pb ed="M" n="0.0335" /> rakkhato laddhaṃ,</p>

<p rend="gatha2">Parihāni na vijjati;</p>

<p rend="gatha3">Ārakkhamhi a-santamhi,</p>

<p rend="gathalast">Laddhaṃ laddhaṃ vinassati.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Paññā <pb ed="M" n="0.0337" /> natthi dhanaṃ natthi,</p>

<p rend="gatha2">Yassa loke na vindati;</p>

<p rend="gatha3">Putta-dārā na pīyanti,</p>

<p rend="gathalast">Tassa mittaṃ sukhāvahaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Cattāro <pb ed="M" n="0.0339" /> ca veditabbā,</p>

<p rend="gatha2">Mittā ceva suhadā ca;</p>

<p rend="gatha3">Upakāro suhadopi,</p>

<p rend="gatha2">Samāna-sukha-dukkho ca;</p>

<p rend="gatha3">Atthakkhāyīnukampako,</p>

<p rend="gathalast">Tathā mitto veditabbo.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Bhogā <pb ed="M" n="0.0342" /> naṭṭhena jiṇṇena,</p>

<p rend="gatha2">A-mitena ca bhojane;</p>

<p rend="gatha3">Na tiṭṭhanti ciraṃ disvā,</p>

<p rend="gathalast">Taṃ paṇḍito ghare vase.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Ati-sītaṃ <pb ed="M" n="0.0343" /> ati-uṇhaṃ,</p>

<p rend="gatha2">Ati-sāyamidaṃ ahu;</p>

<p rend="gatha3">Iti vissaṭṭha-kammantte,</p>

<p rend="gathalast">Atthā accenti māṇave.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> Na <pb ed="M" n="0.0345" /> divā suppa-sīlena,</p>

<p rend="gatha2">Rattinaṭṭhānadessinā;</p>

<p rend="gatha3">Niccaṃ mattena soṇḍena,</p>

<p rend="gathalast">Sakkā āvasituṃ gharaṃ.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Hananti <pb ed="M" n="0.0346" /> bhogā dummedhaṃ,</p>

<p rend="gatha2">No ce pāra-gavesino;</p>

<p rend="gatha3">Bhoga-taṇhāya dummedho,</p>

<p rend="gathalast">Hanti aññeva attanaṃ.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Dujjīvitamajīvimhā <pb ed="M" n="0.0348" />,</p>

<p rend="gatha2">Yesaṃ no na dadāmase;</p>

<p rend="gatha3">Vijjamānesu bhogesu,</p>

<p rend="gathalast">Dīpaṃ nā kamha mattano.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Saṭṭhi-vassa-sahassāni <pb ed="M" n="0.0349" />,</p>

<p rend="gatha2">Paripuṇṇāni sabbaso;</p>

<p rend="gatha3">Niraye paccamānānaṃ,</p>

<p rend="gathalast">Kadā anto bhavissati.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Natthi <pb ed="M" n="0.0350" /> anto kuto anto,</p>

<p rend="gatha2">Na anto patidissati;</p>

<p rend="gatha3">Tadā hi pakataṃ pāpaṃ,</p>

<p rend="gathalast">Mama tuyhañce mārisā;</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Sohaṃ <pb ed="M" n="0.0351" /> nūna ito gantā,</p>

<p rend="gatha2">Yoni laddhāna mānusaṃ;</p>

<p rend="gatha3">Vadaññū sīla-sampanno,</p>

<p rend="gathalast">Kāhāmi kusalaṃ bahuṃ.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Mā <pb ed="M" n="0.0352" /> gijjhe paccaye macco,</p>

<p rend="gatha2">Bahu-dosā hi paccayā;</p>

<p rend="gatha3">Caranto paccaye ñāyā,</p>

<p rend="gathalast">Ubhayatthāpi vaḍḍhati.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> A-laddhā <pb ed="M" n="0.0354" /> vittaṃ tappati,</p>

<p rend="gatha2">Pubbe a-samudānitaṃ;</p>

<p rend="gatha3">Na pubbe dhanamesissaṃ,</p>

<p rend="gathalast">Iti pacchānutappati.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Kūṭavedī <pb ed="M" n="0.0356" /> pure āsiṃ,</p>

<p rend="gatha2">Pisuṇo piṭṭhi-maṃsiko;</p>

<p rend="gatha3">Caṇḍo ca pharuso cāpi,</p>

<p rend="gathalast">Iti pacchānutappati.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Pāṇātipātī <pb ed="M" n="0.0357" /> pure āsiṃ,</p>

<p rend="gatha2">Luddo cāpi anariyo;</p>

<p rend="gatha3">Bhūtānaṃ nānukampiyaṃ,</p>

<p rend="gathalast">Iti pacchānutappati.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Bahūsu <pb ed="M" n="0.0359" /> vata santīsu,</p>

<p rend="gatha2">Anāpādāsu itthisu;</p>

<p rend="gatha3">Para-dāraṃ asevissaṃ,</p>

<p rend="gathalast">Iti pacchānutappati.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Bahumhi <pb ed="M" n="0.0360" /> tava santamhi,</p>

<p rend="gatha2">Anna-pāne upaṭṭhite;</p>

<p rend="gatha3">Na pubbe adadaṃ dānaṃ,</p>

<p rend="gathalast">Iti pacchānutappati.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Mātaraṃ <pb ed="M" n="0.0362" /> pitarañcāpi,</p>

<p rend="gatha2">Jiṇṇakaṃ gata-yobbanaṃ;</p>

<p rend="gatha3">Pahu santo na posissaṃ,</p>

<p rend="gathalast">Iti pacchānukappati.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Ācariyamanusatthāraṃ <pb ed="M" n="0.0363" />,</p>

<p rend="gatha2">Sabba-kāma-rasāharaṃ;</p>

<p rend="gatha3">Pitaraṃ atimaññissaṃ,</p>

<p rend="gathalast">Iti pacchānutappati.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Samaṇe <pb ed="M" n="0.0365" /> brāhmaṇe cāpi,</p>

<p rend="gatha2">Sīlavante bahussute;</p>

<p rend="gatha3">Na pubbe payirupāsissaṃ,</p>

<p rend="gathalast">Iti pacchānutappati.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Sādhu <pb ed="M" n="0.0366" /> hoti tapo ciṇṇo,</p>

<p rend="gatha2">Santo ca payirupāsito;</p>

<p rend="gatha3">Na pubbeva tapociṇṇo,</p>

<p rend="gathalast">Iti pacchānutappati.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Yo <pb ed="M" n="0.0368" /> ca etāni ṭhānāni,</p>

<p rend="gatha2">Yoniso paṭipajjati;</p>

<p rend="gatha3">Karaṃ purisa-kiccāni,</p>

<p rend="gathalast">Sa pacchā nānutappati.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Na <pb ed="M" n="0.0370" /> sādhāraṇa-dārassa,</p>

<p rend="gatha2">Na bhuñje sādhumekako;</p>

<p rend="gatha3">Na seve lokāyatikaṃ,</p>

<p rend="gathalast">Netaṃ paññāya vaḍḍhanaṃ.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Sīlavā <pb ed="M" n="0.0372" /> vatta-sampanno,</p>

<p rend="gatha2">A-ppamatto vicakkhaṇo;</p>

<p rend="gatha3">Nivātta-vutti atthaddho,</p>

<p rend="gathalast">Surato sakhito mudu.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Saṅgahetā <pb ed="M" n="0.0374" /> ca mittānaṃ,</p>

<p rend="gatha2">Saṃvibhāgī vīdhānavā;</p>

<p rend="gatha3">Tappeyya anna-pānena,</p>

<p rend="gathalast">Sadā samaṇa-brāhmaṇe.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Dhamma-kāmo <pb ed="M" n="0.0376" /> sutā-dhāro,</p>

<p rend="gatha2">Bhaveyya paripucchako;</p>

<p rend="gatha3">Sakkaccaṃ payirupāseyya,</p>

<p rend="gathalast">Sīlavante bahussutte.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Gharamāvasamānassa <pb ed="M" n="0.0377" />,</p>

<p rend="gatha2">Gahaṭṭhassa sakaṃ gharaṃ;</p>

<p rend="gatha3">Khemā vutti siyā evaṃ,</p>

<p rend="gathalast">Evaṃ nu assa saṅgaho.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> A-byapajjo <pb ed="M" n="0.0378" /> siyā evaṃ,</p>

<p rend="gatha2">Sacca-vādī ca māṇavo;</p>

<p rend="gatha3">Asmā lokā paraṃ lokaṃ,</p>

<p rend="gathalast">Evaṃ pecca na socati.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Sukhā <pb ed="M" n="0.0379" /> matteyyatā loke,</p>

<p rend="gatha2">Atho petteyyatā sukhā;</p>

<p rend="gatha3">Sukhā sāmaññatā loke,</p>

<p rend="gathalast">Atho brahmaññatā sukhā.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Pathavī <pb ed="M" n="0.0381" /> veḷukaṃ pattaṃ,</p>

<p rend="gatha2">Cakkavāḷaṃ sucipphalaṃ;</p>

<p rend="gatha3">Sineru vammiko khuddo,</p>

<p rend="gathalast">Samuddo pātiko yathā.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Brahmāti <pb ed="M" n="0.0382" /> mātā-pitaro,</p>

<p rend="gatha2">Pubbācariyāti vuccare;</p>

<p rend="gatha3">Āhuneyyā ca puttānaṃ,</p>

<p rend="gathalast">Pajānamanukampakā.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Tasmā <pb ed="M" n="0.0384" /> hi ne namaseyya,</p>

<p rend="gatha2">Sakkareyya ca paṇḍito;</p>

<p rend="gatha3">Annena atho pānena,</p>

<p rend="gathalast">Vatthena sayanena ca.</p>
</body>
<back></back>
</text>
</TEI.2>