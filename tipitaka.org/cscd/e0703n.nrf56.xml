<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Sattapaññāsatima pariccheda</p>

<p rend="subhead">Saṃgahakaraṇonāma</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Laṅkārakkhāya sacive, balino yodhasammate;</p>

<p rend="gathalast">Paṭipāṭiṃ samuddissa, samantā sanniyojayi.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Abhisekamaṅgalatthāya, pāsādādimanekataṃ;</p>

<p rend="gathalast">Kiccaṃ sampādanīyanti, sacivaṃ sanniyojiya.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Vandanīye’bhivandanto, padesenekaketahiṃ;</p>

<p rend="gathalast">Netvā māsattayaṃ gañchi, pulatthinagaraṃ puna.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vissuto ādimalaya-nāmena balanāyako;</p>

<p rend="gathalast">Ujupaccatthiko hutvā, mahīpālassa sabbaso.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Gaṅgā matthayu’pāgañchi, balaṃ sabbaṃ samādiya;</p>

<p rend="gathalast">Andūti vissutaṃ manda-pañño gāmaṃ purantike.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Laṃkissaro tahiṃ gantvā, uddharitvā tamuddhataṃ;</p>

<p rend="gathalast">Pulatthinagaraṃ gañchi, vase vattiya taṃ balaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Yuvarājapadaṃyeva, sito santo likhāpayi;</p>

<p rend="gathalast">So sattarasavassāni, sappañño narasattamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tato’nurādhanagara-mabhigamma <pb ed="M" n="0.0360" /> yathāvidhiṃ;</p>

<p rend="gathalast">Anubhotvā vidhānaññū, abhisekamahussavaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Aṭṭhito pāpadhammesu, suṭṭhito seṭṭhakammani;</p>

<p rend="gathalast">So aṭṭhārasamaṃ vassaṃ, likhāpayi susaṇṭhito.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tato āgamma nivasi, pulatthinagare vare;</p>

<p rend="gathalast">So sirīsaṅghabodhī’ti, nāmadheyyena vissuto.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Anujaṃ so vīrabāhu-moparajje nivesiya;</p>

<p rend="gathalast">Datvāna dakkhiṇaṃ desaṃ, taṃ saṅgaṇhi yathāvidhiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Kaṇiṭṭhassātha bhātussa, jayabāhussa bhūbhujo;</p>

<p rend="gathalast">Ādipādapadaṃ datvā, raṭṭhaṃ cā’dāsi rohaṇaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ṭhānantarāni sabbesa-mamaccānaṃ yathārahaṃ;</p>

<p rend="gathalast">Datvā rajje yathāñāyaṃ, karaṃ yojesi gaṇhituṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Cirassaṃ parihīnaṃ so, dayāvāso mahīpati;</p>

<p rend="gathalast">Pavattesi yathādhammaṃ, ṭhitadhammo vinicchayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Evaṃ samuddhaṭāneka, ripukaṇṭakasañcaye;</p>

<p rend="gathalast">Niccaṃ rajjaṃ pasāsente, laṅkaṃsammānarissare.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Chattaggāhakanātho ca, dhammagehakanāyako;</p>

<p rend="gathalast">Tatheva seṭṭhinātho ca, iccete bhātaro tayo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Rañño virodhitaṃ yātā, phalātā jampudīpakaṃ;</p>

<p rend="gathalast">Laṅkaṃ vīsatime vasse, ekenūne samotaruṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Te sabbe rohaṇaṃ raṭṭhaṃ, sabbaṃ malayamaṇḍalaṃ;</p>

<p rend="gathalast">Sabbaṃ dakkhiṇapassañca, sahasā parivattayuṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nipuṇo rohaṇaṃ gantvā, tathā malayamaṇḍalaṃ;</p>

<p rend="gathalast">Nighātento bahū tattha, tattha paccatthike jane.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Sammāvupasametvā taṃ, ṭhapetvā sacive tahiṃ;</p>

<p rend="gathalast">Dakkhiṇo dakkhiṇaṃ desaṃ, sayaṃ gantvā mahabbalo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Pesetvā samaṇībhātu-vaṃsajaṃ sacivaṃ tadā;</p>

<p rend="gathalast">Gāhetvā samareghore, vīro te sakaverino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Samāropiyasūlamhi, laṅkaṃ vigatakaṇṭakaṃ;</p>

<p rend="gathalast">Kāretvāna nirātaṅkaṃ, pulatthipuramāgami.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Vasantī <pb ed="M" n="0.0361" /> coḷavisaye, jagatipālarājinī;</p>

<p rend="gathalast">Coḷahatthā pamuñcitvā, saddhiṃ dhītu kumāriyā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Līlāvatyābhidhānāya, nāvāmāruyha vegasā;</p>

<p rend="gathalast">Laṃkādīpamhi otiṇṇā, passi laṃkissaraṃ tadā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sutvā vaṃsakkamaṃ tassā, so ñatvā suddhavaṃsataṃ;</p>

<p rend="gathalast">Līlāvatiṃ mahisitte, abhisiñci narissaro.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sā taṃ paṭicca rājānaṃ, mahesī dhītaraṃ labhi;</p>

<p rend="gathalast">Nāmaṃ yasodharāti’ssā, akāsi dharaṇī pati.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Merukandararaṭṭhena, saddhiṃ rājā sadhītaraṃ;</p>

<p rend="gathalast">Vīravammassa pādāsi, sā labhi dhītaro duve.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Samānanāmikā jeṭṭhā, sā mātā mahiyā ahu;</p>

<p rend="gathalast">Sugalā nāmikā āsi, tāsu dvīsu kaṇiṭṭhikā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Kāliṅgadharaṇīpāla-vaṃsajaṃ cārudassanaṃ;</p>

<p rend="gathalast">Tilokasundaraṃ nāma, sukumāraṃ kumārikaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kāliṅgaraṭṭhato rājā, āṇāpetvā ciraṭṭhitiṃ;</p>

<p rend="gathalast">Nijavaṃsassa icchanto, mahesitte’bhi secayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Subhaddā ca sumittā ca, lokanāthavhayāpi ca;</p>

<p rend="gathalast">Ratanāvalī rūpavatī, itimā pañca dhītaro.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Puttaṃ vikkamabāhuñca, sā labhī dhaññalakkhaṇaṃ;</p>

<p rend="gathalast">Sampattā sā pajavuddhiṃ, haranti rājino mataṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Itthāgāresu sesesu, vītā samakulaṅganā;</p>

<p rend="gathalast">Gabbho jātumahīpālaṃ, taṃ paṭicca na saṇṭhahi.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Athekadivasaṃ rājā, amaccagaṇamajjhago;</p>

<p rend="gathalast">Pilokiyaṭhibhā sabbā, dhītaro paṭipāṭiyā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Dhītu navamavasesānaṃ, ṭhapetvā ratanāvaliṃ;</p>

<p rend="gathalast">Dhaññalakkhaṇasampanna-puttassuppattisucakaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Lakkhaṇaṃ lakkhaṇaññū so, apassaṃ pemacegavā;</p>

<p rend="gathalast">Ratanāvalimāhūya, tassā muddhani cumbiya.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tejoguṇehi <pb ed="M" n="0.0362" /> cāgehi, dhiyā sūrattanena ca;</p>

<p rend="gathalast">Bhūte ca bhāvino ceva, sabbe bhūpe’tisāyino.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Niccaṃ laṅkaṃ nirāsaṅka-mekacchattakameva ca;</p>

<p rend="gathalast">Pavidhātuṃ samatthassa, sammāsāsanatāyino.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Sobhanānekavattassa, imissā kucchihessati;</p>

<p rend="gathalast">Puttassuppattiṭhānanti, muduto so samabravi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Yāvantassāpikhocoḷa-mahīpālassa nekaso;</p>

<p rend="gathalast">Kulābhimānī rājā so, adatvāna kaṇīyasiṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Āṇāpetvā paṇḍurājaṃ, visuddhatvayasambhavaṃ;</p>

<p rend="gathalast">Anujaṃ rājiniṃ vassa, mittavhayamadāsiso.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Sāmāṇabharaṇaṃ kitti, sirī meghābhidhānakaṃ;</p>

<p rend="gathalast">Sirivallabhanāmañca, janesi tanaye tayo.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Subhadda vīrabāhussa, sumittaṃ jayabāhuno;</p>

<p rend="gathalast">Mahatā parihārena, pādāsi dharaṇī pati.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Adāsi māṇābharaṇe, dhītaraṃ ratanāvaliṃ;</p>

<p rend="gathalast">Lokanāthavhayaṃ kitti sirimeghassa’dāsiso.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Rūpatyabhidhānāya, dhītuyo paratāyahi;</p>

<p rend="gathalast">Sarīrivallabhasādā, sugalavha kumārikaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Madhukaṇṇavabhīmarāja, balakkāra sanāmake;</p>

<p rend="gathalast">Mahesī bandhaverāja-putte sīhapurāgate.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Passitvāna pahīpālo, tadā sañjātapītiko;</p>

<p rend="gathalast">Tesaṃ pādāsi paccekaṃ, vuttiṃ so anurūpakaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Te sabbe laddhasakkāra sammānādharaṇīpatiṃ;</p>

<p rend="gathalast">Ārādhayantā sasataṃ, nivasiṃsu yathāruciṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Etesaṃ rājaputtānaṃ, sundarivhaṃ kaṇiṭṭhakaṃ;</p>

<p rend="gathalast">Adā vikkamabāhussa, nijavaṃsaṭhitaṭṭhiko.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Bhiyyo <pb ed="M" n="0.0363" /> vikkamabāhussa, tato līlāvatiṃ satiṃ;</p>

<p rend="gathalast">Saha bhogena pādāsi, tadā bandhu hiterato.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Vidhāya evaṃ sajane janindo;</p>

<p rend="gatha2">Nissesato bhogasamappito;</p>

<p rend="gatha3">Dayāparo ñātijanātamatthaṃ;</p>

<p rend="gathalast">Samācarī nītipathānurūpaṃ.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Saṃgahakaraṇo nāma</p>

<p rend="centre">Sattapaññāsatimo paricchedo</p>
</body>
<back></back>
</text>
</TEI.2>