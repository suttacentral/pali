<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pañcadasama pariccheda</p>

<p rend="subhead">Mahāvihāra paṭiggahako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Hatthisālāpi sambādhā, iti tattha samāgatā;</p>

<p rend="gathalast">Te nandanavane ramme, dakkhiṇadvārato bahi.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Rājuyyāne ghanacchāye, sītale nīlasaddale;</p>

<p rend="gathalast">Paññāpesuṃ āsanāni, therānaṃ sādarā narā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Nikkhamma dakkhiṇadvārā, thero tattha nisīdi ca;</p>

<p rend="gathalast">Mahākulīnā cā’gamma, itthiyo bahukā tahiṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Theraṃ <pb ed="M" n="0.0080" /> upanisīdiṃsu, uyyānaṃ pūrayantiyo;</p>

<p rend="gathalast">Bālapaṇḍitasuttantaṃ, tāsaṃ thero adesayi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sahassaṃ itthiyo tāsu, paṭhamaṃ phalamajjhaguṃ;</p>

<p rend="gathalast">Evaṃ tattheva uyyāne, sāyaṇhasamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato therā nikkhamiṃsu, ‘‘yāma taṃ pabbataṃ’’ iti;</p>

<p rend="gathalast">Rañño paṭinivedesuṃ, sīghaṃ rājā upāgami.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Upāgammā’bravī theraṃ, ‘‘sāyaṃ dūro ca pabbato;</p>

<p rend="gathalast">Idheva nandanuyyāne, nivāso phāsuko iti.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Purassa accāsannattā, ‘‘asāruppa’’nti bhāsite;</p>

<p rend="gathalast">‘‘Mahāmeghavanuyyānaṃ, nātidūrāti santike.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Rammaṃ chāyūdakūpetaṃ, nivāso tattha rocatu;</p>

<p rend="gathalast">Nivattitabbaṃ bhante’’nti, thero tattha nivattayi.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Tasmiṃ nivattaṭhānamhi, kadambanadiyantike;</p>

<p rend="gathalast">Nivattacetiyaṃ nāma, kataṃ vuccati cetiyaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Taṃ nandanā dakkhiṇena, nayaṃ theraṃ rathesabho;</p>

<p rend="gathalast">Mahāmeghavanuyyānaṃ, pācinadvārakaṃ nayi.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tattha rājaghare ramme, mañcapīṭhāni sādhukaṃ;</p>

<p rend="gathalast">Sādhūti santharāpetvā, ‘‘vasate’tta sukhaṃ’’ iti.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Rājā there’bhivādetvā, amaccaparivārito;</p>

<p rend="gathalast">Puraṃ pāvisi therā tu, taṃ rattiṃ tattha te vasuṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Pabhāteyeva pupphāni, gāhetvā dharaṇīpati;</p>

<p rend="gathalast">There upacca vanditvā, pūjetvā kusumehi ca.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Pucchi kacci sukhaṃ vuṭṭhaṃ, uyyānaṃ phāsukaṃ iti;</p>

<p rend="gathalast">Sukhaṃ vutthaṃ mahārāja, uyyānaṃ yati phāsukaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Ārāmo kappate bhante, saṅghassā’’ti apucchi so;</p>

<p rend="gathalast">‘‘Kappate’’iti vatvāna, kappākappesu kovido.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Thero veḷuvanārāma, paṭiggahaṇamabravi;</p>

<p rend="gathalast">Taṃ sutvā abhihaṭṭho so, tuṭṭhahaṭṭho mahājano.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Therānaṃ <pb ed="M" n="0.0081" /> vandanatthāya, devī tu anulāgatā;</p>

<p rend="gathalast">Saddhiṃ pañcasatitthīhi, dutiyaṃ phalamajjhagā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Sā pañcasatā devī, anulā’ha mahīpati;</p>

<p rend="gathalast">‘‘Pabbajissāma devā’’ti, rājā theramavoca so.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Pabbājetha imāyo’’ti, thero āha mahīpatiṃ;</p>

<p rend="gathalast">‘‘Na kappati mahārāja, pabbājetuṃ thiyo hino.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Atthi pāṭaliputtasmiṃ, bhikkhunī me kaniṭṭhikā;</p>

<p rend="gathalast">Saṅghamittāti nāmena, vissutā sā bahussutā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Narindasamaṇindassa, mahābodhidumindato;</p>

<p rend="gathalast">Dakkhiṇaṃ sākhamādāya, tathā bhikkhuniyo varā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Āgacchatū’ti pesehi, rañño no pitu santikaṃ;</p>

<p rend="gathalast">Pabbājessati sā therī, āgatā itthiyo imā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Sādhu’’ti vatvā gaṇhitvā, rājā bhiṅkāramuttamaṃ;</p>

<p rend="gathalast">‘‘Mahāmeghavanuyyānaṃ, dammi saṅghassi’maṃ iti.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Mahindatherassa kare, dakkhiṇodakamā’kirī;</p>

<p rend="gathalast">Mahiyā patite toye, akampittha mahā mahī.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Tasmā kampati bhūmī’’ti, bhūmipālo apucchi taṃ;</p>

<p rend="gathalast">Patiṭṭhitattā dīpamhi, sāsanassā’ti so bravi.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Therassa upanāmesi, jātipupphāni jātimā;</p>

<p rend="gathalast">Thero rājagharaṃ gantvā, tassa dakkhiṇato ṭhito.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Rukkhamhi picule aṭṭha, pupphamuṭṭhī samokirī;</p>

<p rend="gathalast">Tatthāpi puthavī kampi, puṭṭho tassā’ha kāraṇaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Ahosi tiṇṇaṃ buddhānaṃ, kāle’pi idha mālako;</p>

<p rend="gathalast">Narindasaṅghakammatthaṃ, bhavissati idānipi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Rājagehā uttarato, cārupokkharaṇiṃ agā;</p>

<p rend="gathalast">Tattakā neva pupphāni, thero tatthāpi okiri.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tatthā’pi puthuvī kampi, puṭṭho tassā’ha kāraṇaṃ;</p>

<p rend="gathalast">‘‘Jantaghara pokkharaṇī, ayaṃ hessati bhūmipa’’.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Tasseva <pb ed="M" n="0.0082" /> rājagehassa, gantvāna dvārakoṭṭhakaṃ;</p>

<p rend="gathalast">Tattakehe’va pupphehi, taṃ ṭhānaṃ pūjayī isi.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Tatthāpi puthuvīkampi, haṭṭhalomo atīvaso;</p>

<p rend="gathalast">Rājā taṃ kāraṇaṃ pucchi, thero tassā’ha kāraṇaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Imamhi kappe buddhānaṃ, tiṇṇannaṃ bodhirukkhato;</p>

<p rend="gathalast">Ānetvā dakkhiṇāsākhā, ropitā idha bhūmipa.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Tathāgatassa amhākaṃ, bodhisākhāpi dakkhiṇā;</p>

<p rend="gathalast">Imasmiṃyeva ṭhānamhi, patiṭṭhissati bhūmipa.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tato’gamā mahāthero, mahāmucalamālakaṃ;</p>

<p rend="gathalast">Tattakāneva pupphāni, tasmiṃ ṭhāne samokiri.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tathāpi puthavī kampi, puṭṭho tassā’ha kāraṇaṃ;</p>

<p rend="gathalast">Saṅghassu posathā gāraṃ, idha hessati bhūmipa.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Pañhambamālakaṭṭhānaṃ, tato’gamā mahīpati;</p>

<p rend="gathalast">Supakkaṃ ambapakkañca, vaṇṇagandharasuttamaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Mahantaṃ upanāmesi, rañño uyyānapālako;</p>

<p rend="gathalast">Taṃ therassupanāmesi, rājā atimanoramaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Thero nisīdanākāraṃ, dassesi janatā hito;</p>

<p rend="gathalast">Attharāpesi tattheva, rājā attharaṇaṃ varaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Adā tattha nisinnassa, therassambaṃ mahīpati;</p>

<p rend="gathalast">Thero taṃ paribhuñjitvā, ropanatthāya rājino.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Ambaṭṭhikaṃ adā rājā, taṃ sayaṃ tattha ropayi;</p>

<p rend="gathalast">Hatthe tassoparithero, dhovi tassa viruḷhiyā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Taṃ khaṇaṃyeva bījamhā, tamhā nikkhamma aṅkuro;</p>

<p rend="gathalast">Kamenā’ti mahārukkho, pattapakkadharo ahu.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Taṃ pāṭihāriyaṃ disvā, parisā sā sarājikā;</p>

<p rend="gathalast">Namassamānā aṭṭhāsi, there hatthatanuruhā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Thero <pb ed="M" n="0.0083" /> tadā pupphamuṭṭhi, aṭṭha tattha samokiri;</p>

<p rend="gathalast">Tathāpi puthavīkampi, puṭṭho tassā’ha kāraṇaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Saṅghassappannalābhānaṃ, anekesaṃ narādhipa;</p>

<p rend="gathalast">Saṅgammabhājanaṭhānaṃ, idaṃ ṭhānaṃ bhavissati.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Tato gantvā catussāla-ṭhānaṃ tattha samokiri;</p>

<p rend="gathalast">Tattakāneva pupphāni, kampi tatthāpi medinī.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Taṃ kampakāraṇaṃ pucchi, rājā thero viyākari;</p>

<p rend="gathalast">Tiṇṇannaṃ pubbabuddhānaṃ, rājuyyāna paṭiggahe.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Dāna vatthunā’haṭāni, dīpavāsīhi sabbato;</p>

<p rend="gathalast">Idha ṭhapetvā bhojesuṃ, sasaṅghe sugate tayo.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Idāni pana ettheva, catussālā bhavissati;</p>

<p rend="gathalast">Saṅghassa idha bhattaggaṃ, bhavissati narādhipa.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Mahathūpaṭhitaṭhānaṃ, ṭhānāṭhānavidūtato;</p>

<p rend="gathalast">Agamāsi mahāthero, mahindo dīpadīpano.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Tadā antoparikkhepe, rājuyyānassa khuddikā;</p>

<p rend="gathalast">Kakudhavhā ahu vāpī, tasso’pari jalantike.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Thūpārahaṃ thalaṭhānaṃ, ahu there tahiṃ gate;</p>

<p rend="gathalast">Rañño campakapupphānaṃ, puṭakāna’ṭṭha āharuṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Tāni campakapupphāni, rājā therassu’pānayi;</p>

<p rend="gathalast">Thero campakapupphehi, tehi pūjesi taṃ phalaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Tatthāpi puthavī kampi, rājā taṃ kampakāraṇaṃ;</p>

<p rend="gathalast">Pucchi thero’nu pubbena, āhataṃ kampakāraṇaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Idaṃ ṭhānaṃ mahārāja, catubuddha nisevitaṃ;</p>

<p rend="gathalast">Thūpārahaṃ hitatthāya, sukhatthāya ca pāṇinaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Imamhi kappe paṭhamaṃ, kakusandho jino ahu;</p>

<p rend="gathalast">Sabba dhammavidū satthā, sabbalokānukampako.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Mahātitthavhayaṃ āsi, mahāmeghavanaṃ idaṃ;</p>

<p rend="gathalast">Nagaraṃ abhayaṃ nāma, puratthimadisāya’hu.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Kadamba nadiyā pāre, tattha rājā’bhayo ahu;</p>

<p rend="gathalast">Ojadīpoti nāmena, ayaṃ dīpo tadāahu.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Rakkhasehi <pb ed="M" n="0.0084" /> janasse’ttha, rogo pajjarako ahu;</p>

<p rend="gathalast">Kakusandho dasabalo, disvāna tadupaddavaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Taṃ gantvā sattavinayaṃ, pavattiṃ sāsanassa ca;</p>

<p rend="gathalast">Kātuṃ imasmiṃ dīpasmiṃ, karuṇā balacodito.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Cattālīsasahassehi, tādīhi parivārito;</p>

<p rend="gathalast">Nabhasā’gamma aṭṭhāsi, devakūṭamhi pabbate.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Sambuddhassā’nubhāvena, rogo pajjarako idha;</p>

<p rend="gathalast">Upasanto mahārāja, dīpamhi sakale tadā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Kattha ṭhito adhiṭṭhāsi, narissara munissaro;</p>

<p rend="gathalast">Sabbe maṃ ajja passantu, ojadīpamhi mānusā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Āgantukāmā sabbeva, manussā mama santikaṃ;</p>

<p rend="gathalast">Āgacchantu akicchena, khippañcāpi mahāmuni.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Obhāsayantaṃ munindaṃ taṃ, obhāsantañca pabbataṃ;</p>

<p rend="gathalast">Rājā ca nāgarā ceva, disvā khippaṃ upāgamuṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Devatā balidānatthaṃ, manussā ca tahiṃ gatā;</p>

<p rend="gathalast">Devatā iti maññiṃsu, sasaṅghaṃ lokanāyakaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Rājā so munirājaṃ taṃ, atihaṭṭho’bhi vādiya;</p>

<p rend="gathalast">Nimantayitvā bhattena, ānetvā purasanti kaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Sasaṅghassa munindassa, nisajjārahamuttamaṃ;</p>

<p rend="gathalast">Ramaṇīyamidaṃ ṭhāna-masambādhanti cintiya.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Kārite maṇḍape ramme, pallaṅkesu vare sutaṃ;</p>

<p rend="gathalast">Nisīdāpesi sambuddhaṃ, sasaṅghaṃ idha bhūpati.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Nisinnampi ca passantā, sasaṅghaṃ lokanāyakaṃ;</p>

<p rend="gathalast">Dīpe manussā ānesuṃ, paṇṇākāre samantato.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Attano khajjabhojjehi, tehi tehā’bhatehi ca;</p>

<p rend="gathalast">Santappesi sasaṅghaṃ taṃ, rājā so lokanāyakaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Idheva pacchābhattaṃ taṃ, nisinnassa jinassa so;</p>

<p rend="gathalast">Mahā titthakamuyyānaṃ, rājā’dā dakkhiṇaṃ varaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Akālapupphā <pb ed="M" n="0.0085" /> laṅkāre, mahātitthavane tadā;</p>

<p rend="gathalast">Paṭiggahite buddhena, akampittha mahāmahī.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Ettheva so nisīditvā, dhammaṃ desesi nāyako;</p>

<p rend="gathalast">Cattālīsa sahassāni, pattā maggaphalaṃ narā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Divāvihāraṃ katvāna, mahātitthavane jino;</p>

<p rend="gathalast">Sāyaṇhasamaye gantvā, bodhiṭhānārahaṃ mahi.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Nisinno tattha appetvā, samādhiṃ vuṭṭhito tato;</p>

<p rend="gathalast">Iti cintayi sambuddho, hitatthaṃ dīpavāsinaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Ādāya dakkhiṇaṃ sākhaṃ, bodhito me sirīsato;</p>

<p rend="gathalast">Āgacchatu rūpanandā, bhikkhunī sahabhikkhunī.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Tassa taṃ cittamaññāya, sā therī tadanantaraṃ;</p>

<p rend="gathalast">Gahetvā tattha rājānaṃ, upasaṅkamma taṃ taruṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Lekhaṃ dakkhiṇasākhāya, dāpetvāna mahiddhikā;</p>

<p rend="gathalast">Manosilāya chinnaṃ taṃ, ṭhitaṃ hemakaṭāhake.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Iddhiyā bodhimādāya, sapañcasata bhikkhunī;</p>

<p rend="gathalast">Idhā’netvā mahārāja, devatā parivāritā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Sasuvaṇṇa kaṭāhaṃ taṃ, sambuddhena pasārite;</p>

<p rend="gathalast">Ṭhapesi dakkhiṇe hatthe, taṃ gahetvā tathāgato.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Patiṭṭhāpetuṃ pādāsi, bodhiṃ rañño’bhayassa taṃ;</p>

<p rend="gathalast">Mahātitthamhi uyyāne, patiṭṭhāpesi bhūpati.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Tato gantvāna sambuddho,</p>

<p rend="gatha2">Ito uttarato pana;</p>

<p rend="gatha3">Sirīsamālake ramme,</p>

<p rend="gathalast">Nisīditvā tathāgato.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Janassa dhammaṃ desesi, dhammābhisamayo tahiṃ;</p>

<p rend="gathalast">Vīsatiyā sahassānaṃ, pāṇānaṃ āsi bhūmipa.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Tatopi uttaraṃ gantvā, thūparāmamahiṃ jino;</p>

<p rend="gathalast">Nisinno tattha appetvā, samādhiṃ vuṭṭhito tato.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Dhammaṃ <pb ed="M" n="0.0086" /> desesi sambuddho, parisāya tahiṃpana;</p>

<p rend="gathalast">Dasapāṇa sahassāni, pattamaggaphalāna’huṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Attano dhammakaraṇaṃ, manussānaṃ namassituṃ;</p>

<p rend="gathalast">Datvā saparivāraṃ taṃ, ṭhapetvā idha bhikkhuniṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Saha bhikkhusahassena, mahādevañca sāvakaṃ;</p>

<p rend="gathalast">Ṭhapetvā idha sambuddho, tato pācinato pana.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Ṭhito ratanamālamhi, janaṃ samanusāsiya;</p>

<p rend="gathalast">Sasaṅgho nabhamuggantvā, jambudīpaṃ jino agā.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Imamhi kappe dutiyaṃ, koṇāgamana nāyako;</p>

<p rend="gathalast">Ahu sabbavidū satthā, sabbalokānukampako.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Mahānāmavhayaṃ āsi, mahāmeghavanaṃ idaṃ;</p>

<p rend="gathalast">Vaḍḍhamānapuraṃ nāma, dakkhiṇāya disāya’hu.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Samiddho nāma nāmena, tattha rājā tadā ahu;</p>

<p rend="gathalast">Nāmena varadīpo’ti, ayaṃ dīpo tadā ahu.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Dubbuṭṭhupaddavo ettha, varadīpe tadā ahu;</p>

<p rend="gathalast">Jino sakoṇāgamano, disvāna tadupaddavaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Taṃ hutvā sattavinayaṃ, pavattiṃ sāsanassa ca;</p>

<p rend="gathalast">Kātuṃ imasmiṃ dīpasmīṃ, karuṇā balacodito.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Tiṃsa bhikkhusahassehi, tādīhi parivārito;</p>

<p rend="gathalast">Nabhasā’gamma aṭṭhāsi, nabhe sumanakūṭake.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Sambuddhassā’nubhāvena, dubbuṭṭhi sā khayaṃ gatā;</p>

<p rend="gathalast">Sāsanāntaradhānattā, suvuṭṭhi ca tadāahu.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Tatta ṭhito adhiṭṭhāsi, narissaramunissaro;</p>

<p rend="gathalast">Sabbeva ajja passantu, varadīpamhi mānusā.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Āgantukāmā sabbeva, manussā mama santikaṃ;</p>

<p rend="gathalast">Āgacchantu akicchena, khippañcā’ti mahāmuni.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Mahāsattaṃ munindaṃ taṃ, obhāsantañca pabbataṃ;</p>

<p rend="gathalast">Rājā ca nāgarā ceva, disvā khippamupāgamuṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Devatābalidānatthaṃ <pb ed="M" n="0.0087" />, manussā ca tahiṃ gatā;</p>

<p rend="gathalast">Devatā iti maññiṃsu, sasaṅghaṃ lokanāyakaṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Rājā so munirājaṃ taṃ, atihaṭṭho’bhivādiya;</p>

<p rend="gathalast">Nimantayitvā bhattena, ānetvā purasantikaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Sasaṅghassa munindassa, nisajjāraha muttamaṃ;</p>

<p rend="gathalast">Ramaṇīyamidaṃ ṭhānaṃ, asambādhanti cintiya.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Kārite maṇḍape ramme, pallaṅkesu varesu taṃ;</p>

<p rend="gathalast">Nisīdāpayi sambuddhaṃ, sasaṅghaṃ idha bhūpati.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Nisinnampi’dha passantā, sasaṅghaṃ lokanāyakaṃ;</p>

<p rend="gathalast">Dīpe manussā ānesuṃ, paṇṇākāre samantato.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Attano khajjabhojjehi,</p>

<p rend="gatha2">Tehi tehā’bha tehi ca;</p>

<p rend="gatha3">Santappesi sasaṅghaṃ taṃ,</p>

<p rend="gathalast">Rājā so loka nāyakaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Idheva pacchābhattaṃ taṃ, nisinnassa jinassa so;</p>

<p rend="gathalast">Mahānāmakamuyyānaṃ, rājā’dā dakkhiṇaṃ varaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Akālapupphālaṅkāre, mahānāmavane tadā;</p>

<p rend="gathalast">Paṭiggahite buddhena, akampittha mahāmahī.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Ettheva so nisīditvā, dhammaṃ desesi nāyako;</p>

<p rend="gathalast">Tadā tiṃsa sahassāni, pattā maggaphalaṃ narā.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Divāvihāraṃ katvāna, mahānāmavane jino;</p>

<p rend="gathalast">Sāyaṇhasamaye gantvā, pubbadhodhiṭhitaṃ mahiṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Nisinno tattha appetvā, samādhiṃ vuṭṭhito tato;</p>

<p rend="gathalast">Iti cintesi sambuddho, hitatthaṃ dīpavāsinaṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Ādāya dakkhiṇaṃ sākhaṃ, mamodumbarabodhito;</p>

<p rend="gathalast">Āyātu kanakadattā, bhikkhunī sahabhikkhunī.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Tassa taṃ cittamaññāya, sā therī tadanantaraṃ;</p>

<p rend="gathalast">Gahetvā tattha rājānaṃ, upasaṅkamma taṃ taruṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Lekhaṃ <pb ed="M" n="0.0088" /> dakkhiṇasākhāya, dāpetvāna mahiddhikā;</p>

<p rend="gathalast">Manosilāya chinnaṃ taṃ, ṭhitaṃ hemakaṭāhake.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Iddhiyā bodhimādāya, sapañcasahabhikkhunī;</p>

<p rend="gathalast">Idhāgantvā mahārāja, devatāparivāritā.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Sasuvaṇṇakaṭāhaṃ taṃ, sambuddhena pasārite;</p>

<p rend="gathalast">Ṭhapesi dakkhiṇe hatthe, taṃ gahetvā tathāgato.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Patiṭṭhāpetuṃ rañño’dā, samiddhassa sataṃ tahiṃ;</p>

<p rend="gathalast">Mahānāmamhi uyyāne, patiṭṭhāpesi bhūpati.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Tato gantvāna sambuddho, sirīsamālakuttare;</p>

<p rend="gathalast">Janassa dhammaṃ desesi, nisinno nāgamālake.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Taṃ dhammadesanaṃ sutvā, dhammābhisamayo tahiṃ;</p>

<p rend="gathalast">Vīsatiyā sahassānaṃ, pāṇānaṃ āsi bhūmipa.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Pubbabuddhanisinnaṃ taṃ, ṭhānaṃ gantvā puruttaraṃ;</p>

<p rend="gathalast">Nisinno tattha appetvā, samādhiṃ vuṭṭhito tato.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Dhammaṃ desesi sambuddho, parisāya tahiṃ pana;</p>

<p rend="gathalast">Dasapāṇasahassāni, pattā maggaphalaṃ ahuṃ.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Kāyabandhanadhātuṃ so, manussehi namassituṃ;</p>

<p rend="gathalast">Datvā saparivāraṃ taṃ, ṭhapetvā idha bhikkhuniṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Saha bhikkhusahassena, mahāsummañca sāvakaṃ;</p>

<p rend="gathalast">Ṭhapetvā idha sambuddho, oraṃ ratanamālato.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Ṭhapetvā sudassane māle, janaṃ samanusāsiya;</p>

<p rend="gathalast">Sasaṅgho nabhamuggamma, jambudīpaṃ jino agā.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Imamhi kappe tatiyaṃ, kassapo gottato jino;</p>

<p rend="gathalast">Ahu sabbavidū satthā, sabbalokānukampako.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Mahāmeghavanaṃ āsi, mahāsāgaranāmakaṃ;</p>

<p rend="gathalast">Visālaṃ nāma nagaraṃ, pacchimāya disāya’hu.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Jayanto nāma nāmena, tattha rājā tadā ahu;</p>

<p rend="gathalast">Nāmena maṇḍadīpoti, ayaṃ dīpo tadā ahu.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Tadā <pb ed="M" n="0.0089" /> jayantarañño ca, rañño kaniṭṭhabhātu ca;</p>

<p rend="gathalast">Yuddhaṃ upaṭṭhitaṃ āsi, bhiṃsanaṃ sattahiṃsanaṃ.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Kassapo so dasabalo, tena yuddhena pāṇinaṃ;</p>

<p rend="gathalast">Mahantaṃ byasanaṃ disvā, mahākāruṇiko muni.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Taṃ hantvā sattavinayaṃ, pavattiṃ sāsanassa ca;</p>

<p rend="gathalast">Kātuṃ imasmiṃ dīpasmiṃ, karuṇābalacodito.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Vīsatiyā sahassehi, tādīhi parivārito;</p>

<p rend="gathalast">Nabhasā’gamma aṭṭhāsi, subhakūṭamhi pabbate.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Tatraṭhito adhiṭṭhāsi, narissara munissaro;</p>

<p rend="gathalast">‘‘Sabbe maṃ ajja passantu, maṇḍadīpamhi mānusā.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Āgantukāmā sabbeva, mānusā mama santikaṃ;</p>

<p rend="gathalast">Āgacchantu akicchena, khippañcā’ti mahāmuni.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Obhāsantaṃ munindaṃ taṃ, obhāsantañca pabbakaṃ;</p>

<p rend="gathalast">Rājā ca nāgarā ceva, disvā khippaṃ upāgamuṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Attano attano patta-vijayāya janā bahū;</p>

<p rend="gathalast">Devatā balidānatthaṃ, taṃ pabbatamupāgatā.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Devatā iti maññiṃsu, sasaṅghaṃ lokanāyakaṃ;</p>

<p rend="gathalast">Rājā ca so kumāro ca, yuddhamujjhiṃsu vimhitā.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Rājā so munirājaṃ taṃ, atihaṭṭho’bhivādiya;</p>

<p rend="gathalast">Nimantayitvā bhattena, ānetvā purasantikaṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Sasaṅghassa munindassa, nisajjārahamuttamaṃ;</p>

<p rend="gathalast">Ramaṇīyamidaṃ ṭhāna-masambādhanti cintiya.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Kārite maṇḍape ramme, pallaṅkesu varesu taṃ;</p>

<p rend="gathalast">Nisīdāpesi sambuddhaṃ, sasaṅghaṃ idha bhūpati.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Nisinnampidha passantā, sasaṅghaṃ lokanāyakaṃ;</p>

<p rend="gathalast">Dīpe manussā ānesuṃ, paṇṇākāre samantato.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Attano khajjabhojjehi, tehi tehā’bhatehi ca;</p>

<p rend="gathalast">Sasantappesi sasaṅghaṃ taṃ, rājā so lokanāyakaṃ.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Idhe’va pacchābhattaṃ taṃ, nisinnassa jinassa so;</p>

<p rend="gathalast">Mahāsāgaramuyyānaṃ, rājā’dā dakkhiṇaṃ varaṃ.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Akālapupphalaṅkāre <pb ed="M" n="0.0090" />, mahāsāgarakānane;</p>

<p rend="gathalast">Paṭiggahite buddhena, akampittha mahāmahī.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Ettheva so nisīditvā, dhammaṃ desesi nāyako;</p>

<p rend="gathalast">Tadā vīsaṃ sahassāni, sotāpattiphalaṃ narā.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Divā vihāraṃ katvāna, mahāsāgarakānane;</p>

<p rend="gathalast">Sāyanhe sugato gantvā, pubbabodhiṭṭhitaṃ mahiṃ.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Nisinno tattha appetvā, samādhiṃ vuṭṭhito tato;</p>

<p rend="gathalast">Iti cintesi sambuddho, hitatthaṃ dīpavāsinaṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Ādāya dakkhiṇaṃ sākhaṃ, mama nigrodhabodhito;</p>

<p rend="gathalast">Sudhammā bhikkhunī etu, idāni sahabhikkhunī.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Tassa taṃ cittamaññāya, sā therī tadanantaraṃ;</p>

<p rend="gathalast">Gahetvā tattha rājānaṃ, upasaṅkamma taṃ taruṃ.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Lekhaṃ dakkhiṇasākhāya, dāpetvāna mahiddhikā;</p>

<p rend="gathalast">Manosilāya chinnaṃ taṃ, ṭhitaṃ hemakaṭāyake.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Iddhiyā bodhimādāya, sapañcasatabhikkhunī;</p>

<p rend="gathalast">Idhānetvā mahārāja, devatāparivāritā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Sasuvaṇṇakaṭāhaṃ taṃ, sambuddhena pasārite;</p>

<p rend="gathalast">Ṭhapesi dakkhiṇe hatthe, taṃ gahetvā tathāgato.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Patiṭṭhāpetuṃ rañño’dā, jayantassa sataṃ tahiṃ;</p>

<p rend="gathalast">Mahāsāgaramuyyāne, patiṭṭhāpesi bhūpati.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Tato gantvāna sambuddho, nāgamāḷakauttare;</p>

<p rend="gathalast">Dhanassa dhammaṃ desesi, nisinno’sokamāḷake.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Taṃ dhammadesanaṃ sutvā, dhammābhisamayo tahiṃ;</p>

<p rend="gathalast">Ahu pāṇasahassānaṃ, catunnaṃ manujādhipa.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Pubbabuddhanisitaṃ taṃ, ṭhānaṃ gantvā punuttaraṃ;</p>

<p rend="gathalast">Nisinno tattha appetvā, samādhiṃ vuṭṭhito tato.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Dhammaṃ desesi sambuddho, parisāya tahiṃ pana;</p>

<p rend="gathalast">Dasapāṇasahassāni, pattamaggaphalāna’huṃ.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Jalasāṭikadhātuṃ <pb ed="M" n="0.0091" /> so, manassehi namassituṃ;</p>

<p rend="gathalast">Datvā saparivāraṃ taṃ; Ṭhapetvā idha bhikkhunī.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Saha bhikkhusahassena, sabbanandiñca sāvakaṃ;</p>

<p rend="gathalast">Ṭhapetvā nadīto oraṃ, so sudassanamāḷato.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Somanasse māḷakasmiṃ, janaṃ samanusāsiya;</p>

<p rend="gathalast">Saṅghena nabhamuggantvā, jambudīpaṃ jino agā.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Ahu imasmiṃ kappasmiṃ, catutthaṃ gotamo jino;</p>

<p rend="gathalast">Sabbadhammavidū satthā, sabbalokānukampako.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Paṭhamaṃ so idhāgantvā, yakkhaniddhamanaṃ akā;</p>

<p rend="gathalast">Dutiyaṃ punarāgamma, nāgānaṃ damanaṃ akā.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Kalyāṇiyaṃ maṇiakkhi nāgenā’bhinimantito;</p>

<p rend="gathalast">Tatiyaṃ punarāgamma, sasaṅgho tattha bhuñjiya.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Pubbabodhiṭhitaṭhānaṃ, thūpaṭhānamidampi ca;</p>

<p rend="gathalast">Paribhogadhātuṭhānañca, nisajjāyo’pabhuñjiya.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Pubbabuddhaṭhitaṭṭhānā, oraṃ gantvā mahāmuni;</p>

<p rend="gathalast">Laṃkādīpe lokadīpo, manussābhāvato tadā.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Dīpaṭṭhaṃ devasaṅghañca, nāge samanusāsiya;</p>

<p rend="gathalast">Sasaṅgho nabhamuggantvā, jambudīpaṃ jino agā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Evaṃ ṭhānamidaṃ rāja, catubuddhanisevitaṃ;</p>

<p rend="gathalast">Tasmiṃ ṭhāne mahārāja, thūpo hessati’nāgate.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Buddhasārīradhātūnaṃ, doṇadhātunidhānavā;</p>

<p rend="gathalast">Vīsaṃhatthasataṃ ucco, hemamālī’ti vissuto.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Ahameva kāressāmi, icchāha puthavissaro;</p>

<p rend="gathalast">Idha aññāni kiccāni, bahūni tava bhūmipa.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Tāni kārehi nattāte, kāressati imaṃ pana;</p>

<p rend="gathalast">Mahānāgassa te bhātu, uparājassa atrajo.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> So yaṭṭhālayatissoti, rājā hessata’nāgate;</p>

<p rend="gathalast">Rājā goṭṭhābhayo nāma, tassa putto bhavissati.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Tassa <pb ed="M" n="0.0092" /> putto kākavaṇṇa-tisso nāma bhavissati;</p>

<p rend="gathalast">Tassa rañño suto rāja, mahārājā bhavissati.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Duṭṭhagāmaṇisaddena, pākaṭo’bhayanāmako;</p>

<p rend="gathalast">Kāressatī’dha thūpaṃ so, mahā tejiddhivikkamo.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Iccāha thero therassa, vacane ne’ttha bhūpati;</p>

<p rend="gathalast">Ussāpesi silāthambhaṃ, taṃ pavattiṃ likhāpiya.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Rammaṃ mahāmeghavanaṃ, tissārāmaṃ mahāmahī;</p>

<p rend="gathalast">Mahāmahindathero so, paṭiggayha mahiddhiko.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Akampo kampayitvāna, mahiṃ ṭhānesu aṭṭhasu;</p>

<p rend="gathalast">Piṇḍāya pavisitvāna, nagaraṃ sāgarūpamaṃ.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Rañño ghare bhattakiccaṃ, katvā nikkhamma mandiraṃ;</p>

<p rend="gathalast">Nisajja nandanavane, aggikkhandhopamaṃ tahiṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Suttaṃ janassa desetvā, sahassaṃ mānuse tahiṃ;</p>

<p rend="gathalast">Pāpayitvā maggaphalaṃ, mahāmeghavane vasi.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Tatiye divase thero, rājagehamhi bhuñjiya;</p>

<p rend="gathalast">Nisajja nandanavane, desiyā’sivisopamaṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Pāpayitvā’bhisamayaṃ, sahassapurise tato;</p>

<p rend="gathalast">Tissārāmaṃ agā thero, rājā ca sutadesano.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Theraṃ upanisīditvā, so pucchi jinasāsanaṃ;</p>

<p rend="gathalast">Patiṭṭhitannu bhante’ti, na tāva manujā’dhipa.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Uposathādikammatthaṃ, jinā’ṇāya janādhipa;</p>

<p rend="gathalast">Sīmāya idha baddhāya, patiṭṭhissati sāsanaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Icca’bravi mahāthero, taṃ rājā idamabravi;</p>

<p rend="gathalast">Sambuddhā’ṇāya antohaṃ, vassissāmi jutindhara.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Tasmā katvā puraṃ anto-sīmaṃ bandhatha sajjukaṃ;</p>

<p rend="gathalast">Iccā’bravi mahārājā, thero taṃ idhamabravi.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Evaṃ sati tuvaṃyeva, pajāna puthavissara;</p>

<p rend="gathalast">Sīmāya gamanaṭṭhānaṃ, bandhissāma mayaṃ hitaṃ.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Sādhū’’ti <pb ed="M" n="0.0093" /> vatvā bhūmindo, devindo viya nandanā;</p>

<p rend="gathalast">Mahāmeghavanārammā, pāvisi mandiraṃ sakaṃ.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Catutthe divase thero, rañño gehamhi bhuñjiya;</p>

<p rend="gathalast">Nisajja nandanavane, desesa’namanaggiyaṃ.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Pāyetvā’matapānaṃ so, sahassapurise tahiṃ;</p>

<p rend="gathalast">Mahāmeghavanārāmaṃ, mahāthero upāgami.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Pāto bheriṃ carāpetvā, maṇḍayitvā puraṃ varaṃ;</p>

<p rend="gathalast">Vihāragāmimaggañca, vihārañca samantato.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Rathesabho rathaṭṭho so, sabbālaṅkārabhūsito;</p>

<p rend="gathalast">Sahāmacco sahorodho, sayoggabalavāhano.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Mahatā parivārena, sakārāmamupāgami;</p>

<p rend="gathalast">Tattha there upagantvā, vanditvā vandanārahe.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Saha therehi gantvāna, nadiyo’parititthakaṃ;</p>

<p rend="gathalast">Tato kasanto agami, hemanaṅgalamādiya.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Mahāpadumo kuñjaro ca, ubho nāgā sumaṅgalā;</p>

<p rend="gathalast">Suvaṇṇanaṅgale yuttā, paṭhame kuntamāḷake.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Caturaṅgamahā seno, saha therehi khattiyo;</p>

<p rend="gathalast">Gahetvā naṅgalaṃ sītaṃ, dassayitvā arindamo.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Samalaṅkataṃ puṇṇaghaṭaṃ, nānārāgaṃ dhajaṃ subhaṃ;</p>

<p rend="gathalast">Pātiṃ candanacuṇṇañca, soṇṇarajata daṇḍakaṃ.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Ādāsaṃ pupphabharitaṃ, samuggaṃ kusumagghiyaṃ;</p>

<p rend="gathalast">Toraṇakadalīchattādiṃ, gahititthi parivārito.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Nānāturiya saṅghuṭṭho, balogha parivārito;</p>

<p rend="gathalast">Thutimaṅgalagītehi, pūrayanto catuddisaṃ.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Sādhukāra ninādeti, celukkhepasatehi ca;</p>

<p rend="gathalast">Mahatā chaṇapujāya, kasanto bhūmipo agā.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Vihārañca purañceva, kurumāno padakkhiṇaṃ;</p>

<p rend="gathalast">Sīmāya gamanaṭhānaṃ, nadiṃ patvā samāpayi.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Kenakena nimittena, sīmā ettha gatāti ce;</p>

<p rend="gathalast">Evaṃ sīmāgataṭhānaṃ, icchamānā nibodhatha.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Najjāpāsāṇatitthamhi <pb ed="M" n="0.0094" />, pāsāṇe kuḍḍavāṭakaṃ;</p>

<p rend="gathalast">Tato kumbalavāṭaṃ taṃ, mahānipaṃ tato agā.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Tato kukudhapāḷiṅgo, mahāaṅgaṇago tato;</p>

<p rend="gathalast">Tato khujjamadhulañca, maruttapokkharaṇiṃtato.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Vijayārāma uyyāne, uttaradvārakoṭṭha go;</p>

<p rend="gathalast">Gajakumbhaka pāsāṇaṃ, thusavaṭṭhika majjhago.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Abhaye balākapāsāṇaṃ, mahāsusāna majjhago;</p>

<p rend="gathalast">Dīghapāsāṇakaṃ gantvā, kammāradeva gāmato.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Nigrodha maṅgaṇaṃ gantvā, hiyagallasamīpake;</p>

<p rend="gathalast">Diyāvasabrāhmaṇassa, devokaṃ pubbadakkhiṇaṃ.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Tato telumapāliṅgo,</p>

<p rend="gatha2">Tato tālacatukkago;</p>

<p rend="gatha3">Assamaṇḍalavāmena,</p>

<p rend="gathalast">Dve kadambā ajāyisuṃ.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Tato marumbatittaṅgo, tato uddhaṃ nidiṃ agā;</p>

<p rend="gathalast">Paṭhama cetiya pācine, dve kadambā ajāyisuṃ.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Senindaguttarajjamhi, damiḷā dakasuddhikā;</p>

<p rend="gathalast">Nadiṃ dūranti bandhitvā, nagarāsannamakaṃsu taṃ.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Jīva mānakadambañca, antosīmagataṃ ahu;</p>

<p rend="gathalast">Mataka dambatīrena, sīmāuddakadambagā.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Sīhasinā natitthena, uggantvā tīrato vajaṃ;</p>

<p rend="gathalast">Pāsāṇatitthaṃ gantvāna, nimittaṃ ghaṭṭayi isi.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Nimittetu pane’tasmiṃ, ghaṭṭite devamānusā;</p>

<p rend="gathalast">Sādhukāraṃ pavattesuṃ, sāsanaṃ suppatiṭṭhitaṃ.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Rañño dinnāya sītāya, nimitte parikittayi;</p>

<p rend="gathalast">Dvattiṃsamāḷakatthañca, thūpārāmatthameva ca.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Nimitte kittayitvāna, mahāthero mahāmati;</p>

<p rend="gathalast">Sīmantaranimitte ca, kittayitvā yathāvidhiṃ.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Abandhī <pb ed="M" n="0.0095" /> sabbā sīmāyo, tasmiṃyeva dinevasī;</p>

<p rend="gathalast">Mahāmahī akampittha, sīmābandhe samāpite.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Pañcame divase thero, rañño gehamhi bhuñjiya;</p>

<p rend="gathalast">Nisajja nandanavane, suttantaṃ khajjanīyakaṃ.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Mahājanassa desetvā, sahassaṃ mānuse tahiṃ;</p>

<p rend="gathalast">Pāyetvā amataṃ pānaṃ, mahāmeghavane vasī.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Chaṭṭhepi divase thero, raññogehamhi bhuñjiya;</p>

<p rend="gathalast">Nisajja nandanavane, sutta gomaya piṇḍikaṃ.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Desayitvā desanaññū, mahassaṃyeva mānuse;</p>

<p rend="gathalast">Pāpayitvā’bhisamayaṃ, mahā meghavane vasī.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Sattamepi dine thero, rājagehamhi bhuñjiya;</p>

<p rend="gathalast">Nisajja nandanavane, dhammacakkappavattanaṃ.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Suttantaṃ desayitvāna, sahassaṃyeva mānuse;</p>

<p rend="gathalast">Pāpayitvā’bhisamayaṃ, mahā meghavane vasi.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Evañhi aṭṭha navama-sahassāni jutindharo;</p>

<p rend="gathalast">Kārayitvā’bhisamayaṃ, divaseheva sattati.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Taṃ mahānandanavanaṃ, vuccate tena tādinā;</p>

<p rend="gathalast">Sāsanajotitaṭṭhāna-mīti jotivanaṃ iti.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Tissarāmamhi kāresi,</p>

<p rend="gatha2">Rājā therassa ādito;</p>

<p rend="gatha3">Pāsādaṃ sīghamukkāya,</p>

<p rend="gathalast">Sukkhā petvāna mattikā.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Pāsādo kāḷakābhāso,</p>

<p rend="gatha2">Āsi so tena taṃ tahiṃ;</p>

<p rend="gathalast">Kāḷapāsāda pariveṇa-mīti saṅkhamupāgataṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Tato mahābodhigharaṃ, lohapāsāda meva ca;</p>

<p rend="gathalast">Salākaggañca kāresi, bhattasālañca sādhukaṃ.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Bahūni <pb ed="M" n="0.0096" /> pariveṇāni, sādhu pokkharaṇīpi ca;</p>

<p rend="gathalast">Rattiṭhāna divāṭhāna-pabhutīni ca kārayi.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Tassa nahānapāpassa, nhānapokkharaṇītaṭe;</p>

<p rend="gathalast">Sunahātapariveṇanti, pariveṇaṃ pavuccati.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Tassa caṅkamitaṭhāne, dīpa dīpassa sādhuno;</p>

<p rend="gathalast">Vuccate pariveṇaṃ taṃ, dīghacaṅkamanaṃ iti.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Aggaphalasamāpattiṃ, samāpajja yahiṃ tuso;</p>

<p rend="gathalast">Phalagga pariveṇanti, etaṃ tena pavuccati.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Apassiya apassenaṃ, thero tattha nisīdiso;</p>

<p rend="gathalast">Therā passaya pariveṇaṃ, etaṃ tena pavuccati.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Bahū marugaṇā yattha, upāsiṃsu upaccataṃ;</p>

<p rend="gathalast">Teneva taṃ marugaṇa-pariveṇanti vuccati.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Senāpatitassa rañño, therassa dīghasandako;</p>

<p rend="gathalast">Kāresi cūḷapāsādaṃ, mahāthambhehi aṭṭhahi.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Dīghasanda senāpati-pariveṇanti taṃ tahiṃ;</p>

<p rend="gathalast">Vuccate pariveṇaṃ taṃ, pamukhaṃ pamukhākaraṃ.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Devānaṃpiyavacano’paguḷanāmo,</p>

<p rend="gatha2">Laṃkāyaṃ paṭhamamimaṃ mahāvihāraṃ;</p>

<p rend="gatha3">Rājā so sumatimahāmahindatheraṃ,</p>

<p rend="gathalast">Āgammā malamatimetthakārayitthāti.</p>

<p rend="centre">Sujanappasāda saṃvegatthāya kate mahāvaṃse</p>

<p rend="centre">Mahāvihārapaṭiggahako nāma</p>

<p rend="centre">Pannarasamo paricchedo.</p>
</body>
<back></back>
</text>
</TEI.2>