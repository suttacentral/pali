<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">11. Nāradabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Padumassa <pb ed="M" n="2.0341" /><pb ed="P" n="0.0033" /> aparena, sambuddho dvipaduttamo;</p>

<p rend="gathalast">Nārado nāma nāmena, asamo appaṭipuggalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> So buddho cakkavattissa, jeṭṭho dayitaoraso;</p>

<p rend="gathalast">Āmukkamālābharaṇo, uyyānaṃ upasaṅkami.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tatthāsi rukkho yasavipulo, abhirūpo brahā suci;</p>

<p rend="gathalast">Tamajjhapatvā upanisīdi, mahāsoṇassa heṭṭhato.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tattha <pb ed="V" n="2.0327" /> ñāṇavaruppajji, anantaṃ vajirūpamaṃ;</p>

<p rend="gathalast">Tena vicini saṅkhāre, ukkujjamavakujjakaṃ <note>kujjataṃ (syā. kaṃ.)</note>.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tattha sabbakilesāni, asesamabhivāhayi;</p>

<p rend="gathalast">Pāpuṇī kevalaṃ bodhiṃ, buddhañāṇe ca cuddasa.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Pāpuṇitvāna <pb ed="T" n="2.0472" /> sambodhiṃ, dhammacakkaṃ pavattayi;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Mahādoṇaṃ nāgarājaṃ, vinayanto mahāmuni;</p>

<p rend="gathalast">Pāṭiheraṃ tadākāsi, dassayanto sadevake.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tadā devamanussānaṃ, tamhi dhammappakāsane;</p>

<p rend="gathalast">Navutikoṭisahassāni, tariṃsu sabbasaṃsayaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Yamhi kāle mahāvīro, ovadī sakamatrajaṃ;</p>

<p rend="gathalast">Asītikoṭisahassānaṃ, tatiyābhisamayo ahu.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sannipātā tayo āsuṃ, nāradassa mahesino;</p>

<p rend="gathalast">Koṭisatasahassānaṃ, paṭhamo āsi samāgamo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Yadā buddho buddhaguṇaṃ, sanidānaṃ pakāsayi;</p>

<p rend="gathalast">Navutikoṭisahassāni, samiṃsu vimalā tadā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Yadā verocano nāgo, dānaṃ dadāti satthuno;</p>

<p rend="gathalast">Tadā samiṃsu jinaputtā, asītisatasahassiyo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ahaṃ <pb ed="M" n="2.0342" /> tena samayena, jaṭilo uggatāpano;</p>

<p rend="gathalast">Antalikkhacaro āsiṃ, pañcābhiññāsu pāragū.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tadāpāhaṃ asamasamaṃ, sasaṅghaṃ saparijjanaṃ;</p>

<p rend="gathalast">Annapānena tappetvā, candanenābhipūjayiṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sopi maṃ tadā byākāsi, nārado lokanāyako;</p>

<p rend="gathalast">‘‘Aparimeyyito <pb ed="T" n="2.0473" /> kappe, ayaṃ buddho bhavissati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna…pe… <pb ed="T" n="2.0474" /> hessāma sammukhā imaṃ’’.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tassāpi <pb ed="P" n="0.0034" /> vacanaṃ sutvā, bhiyyo hāsetva mānasaṃ;</p>

<p rend="gathalast">Adhiṭṭhahiṃ vataṃ uggaṃ, dasapāramipūriyā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Nagaraṃ dhaññavatī nāma, sudevo nāma khattiyo;</p>

<p rend="gathalast">Anomā nāma janikā, nāradassa mahesino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Navavassasahassāni <pb ed="V" n="2.0328" />, agāraṃ ajjha so vasi;</p>

<p rend="gathalast">Jito vijitābhirāmo, tayo pāsādamuttamā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Ticattārīsasahassāni, nāriyo samalaṅkatā;</p>

<p rend="gathalast">Vijitasenā nāma nārī, nanduttaro nāma atrajo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nimitte caturo disvā, padasā gamanena nikkhami;</p>

<p rend="gathalast">Sattāhaṃ padhānacāraṃ, acarī purisuttamo <note>lokanāyako (sī. ka.)</note>.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Brahmunā <pb ed="T" n="2.0475" /> yācito santo, nārado lokanāyako;</p>

<p rend="gathalast">Vatti cakkaṃ mahāvīro, dhanañcuyyānamuttame.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Bhaddasālo jitamitto, ahesuṃ aggasāvakā;</p>

<p rend="gathalast">Vāseṭṭho nāmupaṭṭhāko, nāradassa mahesino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Uttarā phaggunī ceva, ahesuṃ aggasāvikā;</p>

<p rend="gathalast">Bodhi tassa bhagavato, mahāsoṇoti vuccati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Uggarindo vasabho ca, ahesuṃ aggupaṭṭhakā;</p>

<p rend="gathalast">Indāvarī ca vaṇḍī <note>undī (sī.), gaṇḍī (syā. kaṃ.)</note> ca, ahesuṃ aggupaṭṭhikā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Aṭṭhāsītiratanāni <pb ed="M" n="2.0343" />, accuggato mahāmuni;</p>

<p rend="gathalast">Kañcanagghiyasaṅkāso, dasasahassī virocati.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tassa byāmappabhā kāyā, niddhāvati disodisaṃ;</p>

<p rend="gathalast">Nirantaraṃ divārattiṃ, yojanaṃ pharate sadā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Na keci tena samayena, samantā yojane janā;</p>

<p rend="gathalast">Ukkāpadīpe ujjālenti, buddharaṃsīhi otthaṭā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Navutivassasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Yathā uḷūhi gaganaṃ, vicittaṃ upasobhati;</p>

<p rend="gathalast">Tatheva sāsanaṃ tassa, arahantehi sobhati.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Saṃsārasotaṃ taraṇāya, sesake paṭipannake;</p>

<p rend="gathalast">Dhammasetuṃ <pb ed="T" n="2.0476" /> daḷhaṃ katvā, nibbuto so narāsabho.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sopi buddho asamasamo, tepi khīṇāsavā atulatejā;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Nārado jinavasabho, nibbuto sudassane pure;</p>

<p rend="gathalast">Tatthevassa thūpavaro, catuyojanamuggatoti.</p>

<p rend="centre">Nāradassa bhagavato vaṃso navamo.</p>
</body>
<back></back>
</text>
</TEI.2>