<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">8. Mahiṃsakaraṭṭhassāsanavaṃsakathāmaggo</p>

<p rend="bodytext" n="8"><hi rend="paranum">8</hi><hi rend="dot">.</hi> Idāni <pb ed="M" n="0.0184" /> yathāvuttamātikāvasena mahiṃsakaraṭṭhasāsanavaṃsakathāmaggaṃ vattuṃ okāso anuppatto, tasmā taṃ vakkhāmi.</p>

<p rend="bodytext">Tatiyasaṅgītāvasāne hi mahāmoggaliputtatissatthero mahārevattheraṃ mahiṃsakamaṇḍalaṃ pesesi,- tvaṃ etaṃ raṭṭhaṃ gantvā ettha sāsanaṃ patiṭṭhāpehīti.</p>

<p rend="bodytext">Soca attapañcamo hutvā mahiṃsakamaṇḍalaṃ agamāsi paccantimesu janapadesu pañcavaggo gaṇo alaṃ upasampadakammāyāti maññamāno. Thero mahiṃsakamaṇḍalaṃ gantvā devadūtasuttaṃ kathesi. Suttapariyosāne cattālīsapāṇasahassāni dhammacakkhuṃ ppaṭilabhiṃsu. Cattālīsaṃyeva pāṇasahassāni pabbajiṃsu.</p>

<p rend="gatha1">Gantvāna raṭṭhaṃ mahiṃsaṃ, mahārevo mahiddhiko;</p>

<p rend="gathalast">Codetvā devadūtehi, mocesi bandhanā bahūti.</p>

<p rend="bodytext">Adhunā pana tattha sāsanassa abbhehiviya paṭicchannassa sūriyassa okāso dubbalo hutvā paññāyati.</p>

<p rend="centre">Iti sāsanavaṃse mahiṃsakaraṭṭhasāsanavaṃsakathāmaggo</p>

<p rend="centre">Nāma aṭṭhamo paricchedo.</p>
</body>
<back></back>
</text>
</TEI.2>