<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">29. Dhātubhājanīyakathā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahāgotamo <pb ed="P" n="0.0068" /> jinavaro, kusināramhi nibbuto;</p>

<p rend="gathalast">Dhātuvitthārikaṃ āsi, tesu tesu padesato.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Eko ajātasattussa, eko vesāliyā pure;</p>

<p rend="gathalast">Eko kapilavatthusmiṃ, eko ca allakappake.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Eko ca rāmagāmamhi, eko ca veṭhadīpake;</p>

<p rend="gathalast">Eko pāveyyake malle, eko ca kosinārake.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Kumbhassa <pb ed="V" n="2.0368" /> thūpaṃ kāresi, brāhmaṇo doṇasavhayo;</p>

<p rend="gathalast">Aṅgārathūpaṃ kāresuṃ, moriyā tuṭṭhamānasā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Aṭṭha sārīrikā thūpā, navamo kumbhacetiyo;</p>

<p rend="gathalast">Aṅgārathūpo dasamo, tadāyeva patiṭṭhito.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Uṇhīsaṃ catasso dāṭhā, akkhakā dve ca dhātuyo;</p>

<p rend="gathalast">Asambhinnā imā satta, sesā bhinnāva dhātuyo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Mahantā <pb ed="M" n="2.0384" /> muggamattā ca <note>muggamāsāva (ka.)</note>, majjhimā bhinnataṇḍulā;</p>

<p rend="gathalast">Khuddakā sāsapamattā ca, nānāvaṇṇā ca dhātuyo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Mahantā suvaṇṇavaṇṇā ca, muttavaṇṇā ca majjhimā;</p>

<p rend="gathalast">Khuddakā makulavaṇṇā ca, soḷasadoṇamattikā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Mahantā pañca nāḷiyo, nāḷiyo pañca majjhimā;</p>

<p rend="gathalast">Khuddakā cha nāḷī ceva, etā sabbāpi dhātuyo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Uṇhīsaṃ sīhaḷe dīpe, brahmaloke ca vāmakaṃ;</p>

<p rend="gathalast">Sīhaḷe dakkhiṇakkhañca, sabbāpetā patiṭṭhitā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Ekā dāṭhā tidasapure, ekā nāgapure ahu;</p>

<p rend="gathalast">Ekā gandhāravisaye, ekā kaliṅgarājino.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Cattālīsasamā <pb ed="T" n="2.0549" /> dantā, kesā lomā ca sabbaso;</p>

<p rend="gathalast">Devā hariṃsu ekekaṃ, cakkavāḷaparamparā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Vajirāyaṃ bhagavato, patto daṇḍañca cīvaraṃ;</p>

<p rend="gathalast">Nivāsanaṃ kulaghare, paccattharaṇaṃ kapilavhaye <note>silavhaye (syā.)</note>.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Pāṭaliputtapuramhi, karaṇaṃ kāyabandhanaṃ;</p>

<p rend="gathalast">Campāyudakasāṭiyaṃ, uṇṇalomañca kosale.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Kāsāvaṃ brahmaloke ca, veṭhanaṃ tidase pure;</p>

<p rend="gathalast">Nisīdanaṃ avantīsu, raṭṭhe <note>devaraṭṭhe (syā.)</note> attharaṇaṃ tadā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Araṇī ca mithilāyaṃ, videhe parisāvanaṃ;</p>

<p rend="gathalast">Vāsi <pb ed="P" n="0.0069" /> sūcigharañcāpi, indapatthapure tadā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Parikkhārā avasesā, janapade aparantake;</p>

<p rend="gathalast">Paribhuttāni muninā, akaṃsu manujā tadā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Dhātuvitthārikaṃ <pb ed="V" n="2.0369" /> āsi, gotamassa mahesino;</p>

<p rend="gathalast">Pāṇīnaṃ anukampāya, ahu porāṇikaṃ tadāti.</p>

<p rend="centre">Dhātubhājanīyakathā niṭṭhitā.</p>

<p rend="centre">Buddhavaṃsoniṭṭhito.</p>
</body>
<back></back>
</text>
</TEI.2>