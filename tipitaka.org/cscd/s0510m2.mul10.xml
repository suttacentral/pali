<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">53. Tiṇadāyakavaggo</p>

<p rend="subhead">1. Tiṇamuṭṭhidāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="M" n="2.0101" /><pb ed="V" n="2.0100" />, lambako nāma pabbato;</p>

<p rend="gathalast">Tattheva tisso <note>tatthopatisso (sī. pī. ka.)</note> sambuddho, abbhokāsamhi caṅkami.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Migaluddo pure āsiṃ, araññe kānane ahaṃ;</p>

<p rend="gathalast">Disvāna taṃ devadevaṃ, tiṇamuṭṭhimadāsahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Nisīdanatthaṃ buddhassa, datvā cittaṃ pasādayiṃ;</p>

<p rend="gathalast">Sambuddhaṃ abhivādetvā, pakkāmiṃ <note>pakkamiṃ (ka.)</note> uttarāmukho.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Aciraṃ gatamattassa <note>gatamattaṃ maṃ (sī. syā.)</note>, migarājā apothayi <note>aheṭhayi (sī. syā. pī.)</note>;</p>

<p rend="gathalast">Sīhena pothito <note>pātito (sī. pī.), ghāṭito (syā.)</note> santo, tattha kālaṅkato ahaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Āsanne me kataṃ kammaṃ, buddhaseṭṭhe anāsave;</p>

<p rend="gathalast">Sumutto saravegova, devalokamagacchahaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Yūpo tattha subho āsi, puññakammābhinimmito;</p>

<p rend="gathalast">Sahassakaṇḍo satabheṇḍu, dhajālu haritāmayo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Pabhā <pb ed="T" n="2.0164" /> niddhāvate tassa, sataraṃsīva uggato;</p>

<p rend="gathalast">Ākiṇṇo devakaññāhi, āmodiṃ kāmakāmihaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Devalokā <pb ed="P" n="2.0455" /> cavitvāna, sukkamūlena codito;</p>

<p rend="gathalast">Āgantvāna manussattaṃ, pattomhi āsavakkhayaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Catunnavutito kappe, nisīdanamadāsahaṃ;</p>

<p rend="gathalast">Duggatiṃ nābhijānāmi, tiṇamuṭṭhe idaṃ phalaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0102" /><pb ed="V" n="2.0101" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā tiṇamuṭṭhidāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Tiṇamuṭṭhidāyakattherassāpadānaṃ paṭhamaṃ.</p>

<p rend="subhead">2. Mañcadāyakattheraapadānaṃ</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Vipassino bhagavato, lokajeṭṭhassa tādino;</p>

<p rend="gathalast">Ekamañcaṃ <note>ekaṃ veccaṃ (syā.), ekapacchaṃ (pī.)</note> mayā dinnaṃ, pasannena sapāṇinā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Hatthiyānaṃ assayānaṃ, dibbayānaṃ samajjhagaṃ;</p>

<p rend="gathalast">Tena mañcakadānena, pattomhi āsavakkhayaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Ekanavutito <pb ed="T" n="2.0165" /> kappe, yaṃ mañcamadadiṃ tadā;</p>

<p rend="gathalast">Duggatiṃ nābhijānāmi, mañcadānassidaṃ phalaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā mañcadāyako <note>veccakadāyako (syā.), saddasaññikavaggepi idaṃ§apadānaṃ dissati</note> thero imā gāthāyo abhāsitthāti.</p>

<p rend="centre">Mañcadāyakattherassāpadānaṃ dutiyaṃ.</p>

<p rend="subhead">3. Saraṇagamaniyattheraapadānaṃ</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Āruhimha tadā nāvaṃ, bhikkhu cājīviko cahaṃ;</p>

<p rend="gathalast">Nāvāya bhijjamānāya, bhikkhu me saraṇaṃ adā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="M" n="2.0103" /> ito kappe, yaṃ so me saraṇaṃ adā;</p>

<p rend="gathalast">Duggatiṃ nābhijānāmi, saraṇagamane phalaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0102" /> jhāpitā mayhaṃ…pe… viharāmi anāsavo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0166" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā saraṇagamaniyo thero imā gāthāyo</p>

<p rend="bodytext">Abhāsitthāti.</p>

<p rend="centre">Saraṇagamaniyattherassāpadānaṃ tatiyaṃ.</p>

<p rend="subhead">4. Abbhañjanadāyakattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Nagare <pb ed="P" n="2.0456" /> bandhumatiyā, rājuyyāne vasāmahaṃ;</p>

<p rend="gathalast">Cammavāsī tadā āsiṃ, kamaṇḍaludharo ahaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Addasaṃ vimalaṃ buddhaṃ, sayambhuṃ aparājitaṃ;</p>

<p rend="gathalast">Padhānaṃ pahitattaṃ taṃ, jhāyiṃ jhānarataṃ vasiṃ <note>isiṃ (syā.)</note>.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Sabbakāmasamiddhiñca, oghatiṇṇamanāsavaṃ;</p>

<p rend="gathalast">Disvā pasanno sumano, abbhañjanamadāsahaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, abbhañjanassidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0167" /> sudaṃ āyasmā abbhañjanadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Abbhañjanadāyakattherassāpadānaṃ catutthaṃ.</p>

<p rend="subhead">5. Supaṭadāyakattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Divāvihārā <pb ed="M" n="2.0104" /><pb ed="V" n="2.0103" /> nikkhanto, vipassī lokanāyako;</p>

<p rend="gathalast">Lahuṃ supaṭakaṃ <note>supaṭikaṃ (syā.), pūpapavaṃ (pī.)</note> datvā, kappaṃ saggamhi modahaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Ekanavutito kappe, supaṭakamadāsahaṃ;</p>

<p rend="gathalast">Duggatiṃ nābhijānāmi, supaṭassa idaṃ phalaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā supaṭadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Supaṭadāyakattherassāpadānaṃ pañcamaṃ.</p>

<p rend="subhead">6. Daṇḍadāyakattheraapadānaṃ</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Kānanaṃ vanamogayha, veḷuṃ chetvānahaṃ tadā;</p>

<p rend="gathalast">Ālambaṇaṃ karitvāna, saṅghassa adadiṃ bahuṃ <note>ahaṃ (sī. syā. pī.)</note>.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Tena <pb ed="T" n="2.0168" /> cittappasādena, subbate abhivādiya;</p>

<p rend="gathalast">Ālambadaṇḍaṃ datvāna, pakkāmiṃ uttarāmukho.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Catunnavutito <pb ed="P" n="2.0457" /> kappe, yaṃ daṇḍamadadiṃ tadā;</p>

<p rend="gathalast">Duggatiṃ nābhijānāmi, daṇḍadānassidaṃ phalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="V" n="2.0104" /> sudaṃ āyasmā daṇḍadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Daṇḍadāyakattherassāpadānaṃ chaṭṭhaṃ.</p>

<p rend="centre">Tevīsatimaṃ bhāṇavāraṃ.</p>

<p rend="subhead">7. Girinelapūjakattheraapadānaṃ</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Migaluddo <pb ed="M" n="2.0105" /> pure āsiṃ, vipine vicaraṃ ahaṃ;</p>

<p rend="gathalast">Addasaṃ virajaṃ buddhaṃ, sabbadhammāna pāraguṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Tasmiṃ mahākāruṇike, sabbasattahite rate;</p>

<p rend="gathalast">Pasannacitto sumano, nelapupphamapūjayiṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="T" n="2.0169" /> ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā girinelapūjako thero imā gāthāyo</p>

<p rend="bodytext">Abhāsitthāti.</p>

<p rend="centre">Girinelapūjakattherassāpadānaṃ sattamaṃ.</p>

<p rend="subhead">8. Bodhisammajjakattheraapadānaṃ</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Ahaṃ pure bodhipattaṃ, ujjhitaṃ cetiyaṅgaṇe;</p>

<p rend="gathalast">Taṃ gahetvāna chaḍḍesiṃ, alabhiṃ vīsatīguṇe.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Tassa kammassa tejena, saṃsaranto bhavābhave;</p>

<p rend="gathalast">Duve bhave saṃsarāmi, devatte cāpi mānuse.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Devalokā cavitvāna, āgantvā mānusaṃ bhavaṃ;</p>

<p rend="gathalast">Duve kule pajāyāmi, khattiye cāpi brāhmaṇe.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Aṅgapaccaṅgasampanno, ārohapariṇāhavā;</p>

<p rend="gathalast">Abhirūpo suci homi, sampuṇṇaṅgo anūnako.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Devaloke <pb ed="T" n="2.0170" /><pb ed="V" n="2.0105" /> manusse vā, jāto vā yattha katthaci;</p>

<p rend="gathalast">Bhave suvaṇṇavaṇṇo ca, uttattakanakūpamo.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Mudukā <pb ed="M" n="2.0106" /><pb ed="P" n="2.0458" /> maddavā sniddhā <note>mudu maddavā siniddhā (syā.)</note>, sukhumā sukumārikā;</p>

<p rend="gathalast">Chavi me sabbadā hoti, bodhipatte suchaḍḍite <note>suchaḍḍine (sī.)</note>.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Yato kutoci gatīsu, sarīre samudāgate;</p>

<p rend="gathalast">Na limpati rajojallaṃ, vipāko pattachaḍḍite.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Uṇhe vātātape tassa, aggitāpena vā pana;</p>

<p rend="gathalast">Gatte sedā na muccanti, vipāko pattachaḍḍite.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Kuṭṭhaṃ gaṇḍo kilāso ca, tilakā piḷakā tathā;</p>

<p rend="gathalast">Na honti kāye daddu ca, vipāko pattachaḍḍite.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Aparampi guṇaṃ tassa, nibbattati bhavābhave;</p>

<p rend="gathalast">Rogā na honti kāyasmiṃ, vipāko pattachaḍḍite.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Aparampi guṇaṃ tassa, nibbattati bhavābhave;</p>

<p rend="gathalast">Na hoti cittajā pīḷā, vipāko pattachaḍḍite.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Aparampi guṇaṃ tassa, nibbattati bhavābhave;</p>

<p rend="gathalast">Amittā na bhavantassa, vipāko pattachaḍḍite.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Aparampi guṇaṃ tassa, nibbattati bhavābhave;</p>

<p rend="gathalast">Anūnabhogo bhavati, vipāko pattachaḍḍite.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Aparampi guṇaṃ tassa, nibbattati bhavābhave;</p>

<p rend="gathalast">Aggirājūhi corehi, na hoti udake bhayaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Aparampi <pb ed="T" n="2.0171" /> guṇaṃ tassa, nibbattati bhavābhave;</p>

<p rend="gathalast">Dāsidāsā anucarā, honti cittānuvattakā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Yamhi āyuppamāṇamhi, jāyate mānuse bhave;</p>

<p rend="gathalast">Tato na hāyate āyu, tiṭṭhate yāvatāyukaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Abbhantarā ca bāhirā <note>bahicarā (sī. pī. ka.)</note>, negamā ca saraṭṭhakā;</p>

<p rend="gathalast">Nuyuttā honti sabbepi, vuddhikāmā sukhicchakā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Bhogavā yasavā homi, sirimā ñātipakkhavā;</p>

<p rend="gathalast">Apetabhayasantāso, bhavehaṃ sabbato bhave.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Devā <pb ed="M" n="2.0107" /><pb ed="V" n="2.0106" /> manussā asurā, gandhabbā yakkharakkhasā;</p>

<p rend="gathalast">Sabbe te parirakkhanti, bhave saṃsarato sadā.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Devaloke manusse ca, anubhotvā ubho yase;</p>

<p rend="gathalast">Avasāne ca nibbānaṃ, sivaṃ patto anuttaraṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Sambuddhamuddisitvāna, bodhiṃ vā tassa satthuno;</p>

<p rend="gathalast">Yo puññaṃ pasave poso, tassa kiṃ nāma dullabhaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Magge <pb ed="P" n="2.0459" /> phale āgame ca, jhānābhiññāguṇesu ca;</p>

<p rend="gathalast">Aññesaṃ adhiko hutvā, nibbāyāmi anāsavo.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Purehaṃ bodhiyā pattaṃ, chaḍḍetvā haṭṭhamānaso;</p>

<p rend="gathalast">Imehi vīsataṅgehi, samaṅgī homi sabbadā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="T" n="2.0172" /> vata me āsi…pe… kataṃ buddhassa sāsanaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā bodhisammajjako thero imā gāthāyo</p>

<p rend="bodytext">Abhāsitthāti.</p>

<p rend="centre">Bodhisammajjakattherassāpadānaṃ aṭṭhamaṃ.</p>

<p rend="subhead">9. Āmaṇḍaphaladāyakattheraapadānaṃ</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Padumuttaro nāma jino, sabbadhammāna pāragū;</p>

<p rend="gathalast">Vuṭṭhahitvā samādhimhā, caṅkamī lokanāyako.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Khāribhāraṃ gahetvāna, āharanto phalaṃ tadā;</p>

<p rend="gathalast">Addasaṃ virajaṃ buddhaṃ, caṅkamantaṃ mahāmuniṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Pasannacitto sumano, sire katvāna añjaliṃ;</p>

<p rend="gathalast">Sambuddhaṃ abhivādetvā, āmaṇḍamadadiṃ phalaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, āmaṇḍassa idaṃ phalaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0108" /><pb ed="V" n="2.0107" /> jhāpitā mayhaṃ…pe… viharāmi anāsavo.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0173" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā āmaṇḍaphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Āmaṇḍaphaladāyakattherassāpadānaṃ navamaṃ.</p>

<p rend="subhead">10. Sugandhattheraapadānaṃ</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Imamhi bhaddake kappe, brahmabandhu mahāyaso;</p>

<p rend="gathalast">Kassapo nāma gottena <note>nāmena (sabbattha)</note>, uppajji vadataṃ varo.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Anubyañjanasampanno, bāttiṃsavaralakkhaṇo;</p>

<p rend="gathalast">Byāmappabhāparivuto, raṃsijālasamotthaṭo <note>raṃsijālasamosaṭo (sī. pī.)</note>.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Assāsetā yathā cando, sūriyova pabhaṅkaro;</p>

<p rend="gathalast">Nibbāpetā yathā megho, sāgarova guṇākaro.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Dharaṇīriva <pb ed="P" n="2.0460" /> sīlena, himavāva samādhinā;</p>

<p rend="gathalast">Ākāso viya paññāya, asaṅgo anilo yathā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Sa kadāci mahāvīro, parisāsu visārado;</p>

<p rend="gathalast">Saccāni sampakāseti, uddharanto mahājanaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Tadā hi bārāṇasiyaṃ, seṭṭhiputto mahāyaso;</p>

<p rend="gathalast">Āsahaṃ dhanadhaññassa <note>anantadhanadhaññassa (ka.)</note>, pahūtassa bahū tadā.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Jaṅghāvihāraṃ vicaraṃ, migadāyamupeccahaṃ <note>mupesahaṃ (ka.)</note>;</p>

<p rend="gathalast">Addasaṃ virajaṃ buddhaṃ, desentaṃ amataṃ padaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Visaṭṭhakantavacanaṃ <pb ed="T" n="2.0174" />, karavīkasamassaraṃ;</p>

<p rend="gathalast">Haṃsarutehi <note>haṃsadundubhi (syā. pī.)</note> nigghosaṃ, viññāpentaṃ mahājanaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Disvā <pb ed="M" n="2.0109" /> devātidevaṃ taṃ, sutvāva madhuraṃ giraṃ;</p>

<p rend="gathalast">Pahāyanappake bhoge, pabbajiṃ anagāriyaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Evaṃ <pb ed="V" n="2.0108" /> pabbajito cāhaṃ, na cirena bahussuto;</p>

<p rend="gathalast">Ahosiṃ dhammakathiko, vicittapaṭibhāṇavā.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Mahāparisamajjhehaṃ, haṭṭhacitto punappunaṃ;</p>

<p rend="gathalast">Vaṇṇayiṃ hemavaṇṇassa, vaṇṇaṃ vaṇṇavisārado.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Esa khīṇāsavo buddho, anīgho chinnasaṃsayo;</p>

<p rend="gathalast">Sabbakammakkhayaṃ patto, vimuttopadhisaṅkhaye.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Esa so bhagavā buddho, esa sīho anuttaro;</p>

<p rend="gathalast">Sadevakassa lokassa, brahmacakkappavattako.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Danto dametā santo ca, sametā nibbuto isi;</p>

<p rend="gathalast">Nibbāpetā ca assattho, assāsetā mahājanaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Vīro sūro ca vikkanto <note>dhīro ca (sī. pī.)</note>, pañño kāruṇiko vasī;</p>

<p rend="gathalast">Vijitāvī ca sa jino, appagabbo anālayo.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Aneñjo acalo dhīmā, amoho asamo muni;</p>

<p rend="gathalast">Dhorayho usabho nāgo, sīho sakko garūsupi.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Virāgo vimalo brahmā, vādī sūro raṇañjaho;</p>

<p rend="gathalast">Akhilo ca visallo ca, asamo saṃyato <note>vusabho (syā.), payato (pī.)</note> suci.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Brāhmaṇo <pb ed="T" n="2.0175" /><pb ed="P" n="2.0461" /> samaṇo nātho, bhisakko sallakattako;</p>

<p rend="gathalast">Yodho buddho sutāsuto <note>suto suto (sī. pī.)</note>, acalo mudito sito <note>dito (sī.)</note>.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Dhātā dhatā ca santi ca, kattā netā pakāsitā;</p>

<p rend="gathalast">Sampahaṃsitā bhettā ca, chettā sotā pasaṃsitā.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Akhilo ca visallo ca, anīgho akathaṃkathī;</p>

<p rend="gathalast">Anejo virajo kattā, gandhā vattā pasaṃsitā.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Tāretā atthakāretā, kāretā sampadāritā;</p>

<p rend="gathalast">Pāpetā sahitā kantā, hantā ātāpī tāpaso <note>hantā, tāpitā ca visositā (syā.)</note>.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Samacitto <pb ed="M" n="2.0110" /><note>saccaṭṭhito (syā.)</note> samasamo, asahāyo dayālayo <note>dayāsayo (sī.)</note>;</p>

<p rend="bodytext">Accherasatto <note>accheramanto (syā.)</note> akuho, katāvī isisattamo.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Nittiṇṇakaṅkho nimmāno, appameyyo anūpamo;</p>

<p rend="gathalast">Sabbavākyapathātīto, sacca neyyantagū <note>sabbaneyyantiko (syā.)</note> jino.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Sattasāravare <pb ed="V" n="2.0109" /><note>sataraṃsīvare (syā.)</note> tasmiṃ, pasādo amatāvaho;</p>

<p rend="gathalast">Tasmā buddhe ca dhamme ca, saṅghe saddhā mahatthikā <note>mahiddhikā (sī. ka.)</note>.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Guṇehi evamādīhi, tilokasaraṇuttamaṃ;</p>

<p rend="gathalast">Vaṇṇento parisāmajjhe, akaṃ <note>kathiṃ (syā.)</note> dhammakathaṃ ahaṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Tato cutāhaṃ tusite, anubhotvā mahāsukhaṃ;</p>

<p rend="gathalast">Tato cuto manussesu, jāto homi sugandhiko.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Nissāso mukhagandho ca, dehagandho tatheva me;</p>

<p rend="gathalast">Sedagandho ca satataṃ, sabbagandhova hoti me <note>sabbagandhotiseti me (sī. pī.)</note>.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Mukhagandho <pb ed="T" n="2.0176" /> sadā mayhaṃ, padumuppalacampako;</p>

<p rend="gathalast">Parisanto <note>ādisanto (sī.), atikanto (syā.), atisanto (pī.)</note> sadā vāti, sarīro ca tatheva me.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Guṇatthavassa sabbantaṃ, phalaṃ tu <note>phalantaṃ (syā.)</note> paramabbhutaṃ;</p>

<p rend="gathalast">Ekaggamanasā sabbe, vaṇṇayissaṃ <note>bhāsitassa (syā.)</note> suṇātha me.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Guṇaṃ <pb ed="P" n="2.0462" /> buddhassa vatvāna, hitāya ca na sadisaṃ <note>hitāya janasandhisu (sī. pī.), hitāya naṃ sukhāvahaṃ (syā.)</note>;</p>

<p rend="gathalast">Sukhito <note>sucitto (syā.)</note> homi sabbattha, saṅgho vīrasamāyuto <note>saraddhanisamāyuto (sī.)</note>.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Yasassī sukhito kanto, jutimā piyadassano;</p>

<p rend="gathalast">Vattā aparibhūto ca, niddoso paññavā tathā.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Khīṇe āyusi <note>pāsusi (syā.)</note> nibbānaṃ, sulabhaṃ buddhabhattino;</p>

<p rend="gathalast">Tesaṃ hetuṃ pavakkhāmi, taṃ suṇātha yathātathaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Santaṃ <pb ed="M" n="2.0111" /> yasaṃ bhagavato, vidhinā abhivādayaṃ;</p>

<p rend="gathalast">Tattha tatthūpapannopi <note>yattha tatthūpapannopi (sī. pī.)</note>, yasassī tena homahaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Dukkhassantakaraṃ buddhaṃ, dhammaṃ santamasaṅkhataṃ;</p>

<p rend="gathalast">Vaṇṇayaṃ sukhado āsiṃ, sattānaṃ sukhito tato.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Guṇaṃ vadanto buddhassa, buddhapītisamāyuto;</p>

<p rend="gathalast">Sakantiṃ parakantiñca, janayiṃ tena kantimā.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Jino te titthikākiṇṇe <note>janoghe titthakākiṇṇe (sī. pī.), jino yo titthikātiṇṇo (syā.)</note>, abhibhuyya kutitthiye;</p>

<p rend="gathalast">Guṇaṃ vadanto jotesiṃ <note>thomesiṃ (syā.)</note>, nāyakaṃ jutimā tato.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Piyakārī janassāpi, sambuddhassa guṇaṃ vadaṃ;</p>

<p rend="gathalast">Saradova sasaṅkohaṃ, tenāsiṃ piyadassano.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Yathāsattivasenāhaṃ <pb ed="T" n="2.0177" /><pb ed="V" n="2.0110" />, sabbavācāhi santhaviṃ;</p>

<p rend="gathalast">Sugataṃ tena vāgiso, vicittapaṭibhānavā.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Ye bālā vimatiṃ pattā, paribhonti mahāmuniṃ;</p>

<p rend="gathalast">Niggahiṃ te saddhammena, paribhūto na tenahaṃ <note>paribhūtena tenahaṃ (syā.)</note>.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Buddhavaṇṇena sattānaṃ, kilese apanesahaṃ;</p>

<p rend="gathalast">Nikkilesamano homi, tassa kammassa vāhasā.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Sotūnaṃ <pb ed="P" n="2.0463" /> vuddhimajaniṃ <note>buddhimajaniṃ (sī. pī.)</note>, buddhānussatidesako;</p>

<p rend="gathalast">Tenāhamāsiṃ <note>tenāpi cāsiṃ (syā.)</note> sappañño, nipuṇatthavipassako.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Sabbāsavaparikkhīṇo, tiṇṇasaṃsārasāgaro;</p>

<p rend="gathalast">Sikhīva anupādāno, pāpuṇissāmi nibbutiṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Imasmiṃyeva kappasmiṃ, yamahaṃ santhaviṃ jinaṃ;</p>

<p rend="gathalast">Duggatiṃ nābhijānāmi, buddhavaṇṇassidaṃ phalaṃ.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0112" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sugandho thero imā gāthāyo</p>

<p rend="bodytext">Abhāsitthāti.</p>

<p rend="centre">Sugandhattherassāpadānaṃ dasamaṃ.</p>

<p rend="centre">Tiṇadāyakavaggo tepaññāsamo.</p>

<p rend="bodytext">Tassuddānaṃ –</p>

<p rend="gatha1">Tiṇado <pb ed="T" n="2.0178" /> mañcado ceva, saraṇabbhañjanappado;</p>

<p rend="gathalast">Supaṭo daṇḍadāyī ca, nelapūjī tatheva ca.</p>

<p rend="gatha1">Bodhisammajjako maṇḍo, sugandho dasamoti ca;</p>

<p rend="gathalast">Gāthāsataṃ satevīsaṃ, gaṇitañcettha sabbaso.</p>
</body>
<back></back>
</text>
</TEI.2>