<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Paññāsatima pariccheda</p>

<p rend="subhead">Dvirājakonāma</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tato <pb ed="M" n="0.0330" /> rajje patiṭṭhāya, kassapo dakkhiṇaṃ disaṃ;</p>

<p rend="gathalast">Adā kassapanāmassa, yuvarājassa dhīmato.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Aggābhisekaṃ dāpesi, yuvarājassa dhītuyā;</p>

<p rend="gathalast">Rājakaññāya tissāya, bhariyāye’va attano.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Yācakānañca sippīnaṃ, āgatānaṃ tato tato;</p>

<p rend="gathalast">Dānaṃ daṇḍissaraṃ nāma, sadā dāpesi bhūpati.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Ādipādo mahindo so,</p>

<p rend="gatha2">Vasanto rohaṇe tadā;</p>

<p rend="gatha3">Gahetuṃ rājinoraṭṭha-</p>

<p rend="gathalast">Mādāya balamāgato.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Taṃ sutvā kupito rājā, balaṃ pesesi attano;</p>

<p rend="gathalast">Yujjhitvā taṃ parājesi, mahindo so mahābhaṭo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato rājā nivattetuṃ, pitaraṃ tassa pesayi;</p>

<p rend="gathalast">Kassapaṃ yuvarājaṃ taṃ, so gantvā puttasantikaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Nānādhammakathopetaṃ, vatvā yuttimanekadhā;</p>

<p rend="gathalast">Saṅghāmato nivattetvā, puttaṃ so punarāgami.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Ādipādo tu so pacchā, ghātetvā maṇḍalādhipe;</p>

<p rend="gathalast">Kuddhejanapade disvā, agamāsi purantikaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Bhikkhusaṅgho tamānetvā, dassesi vasudhādhipaṃ;</p>

<p rend="gathalast">Datvā so dhītaraṃ tassā, pesesi puna rohaṇaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Nīharitvāna dussīle, nikāyattayavāsīsu;</p>

<p rend="gathalast">Gāhāpesi nave bhikkhū, āvāse tattha tattha so.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Dvayābhisekajātena, ādipādena sununā;</p>

<p rend="gathalast">Mahāvihāre bodhimhi, paṃsuṃ vaḍḍhesi pūjayaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Akāsi <pb ed="M" n="0.0331" /> ca nikāyesu, tīsu bimbe silāmaye;</p>

<p rend="gathalast">Sovaṇṇaye raṃsijāle, chattaṃ cūḷāmaṇiṃ tathā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Abhayagirivihāramhi, pāsādaṃ sakanāmakaṃ;</p>

<p rend="gathalast">Katvā tattha nivāsetvā, bhikkhu gāmamadāpayi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Mahiyaṅgaṇavihārasmiṃ, gāmaṃ so cetiyassa’dā;</p>

<p rend="gathalast">Savatthaṃ paṭimābhattaṃ, sabbabhikkhūna dāpayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Thale jale ca sattānaṃ, adāsi abhayaṃ tadā;</p>

<p rend="gathalast">Cārittapubbarājūnaṃ, paripālesi sabbadā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tassa senāpati seno, ilaṅgorājavaṃsajo;</p>

<p rend="gathalast">Theriyānaṃ akā’vāsaṃ; Thūpārāmassa pacchato.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Dhammārucikabhikkhūnaṃ, dhammārāmamakārayi;</p>

<p rend="gathalast">Tathā sāgalikānañca, kassapasenanāmakaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Hadayuṇhābhidhānaṃ so, katvā cetiyapabbate;</p>

<p rend="gathalast">Pariveṇaṃ adādhamma-rucikānañca bhikkhūnaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Ārāmikānaṃ bhikkhūnaṃ, ārāmesu tahiṃ tahiṃ;</p>

<p rend="gathalast">Ekamekaṃ kuṭiṃ katvā, dāpesi ca camūpati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rattamālagirismiṃ so, katvā rammaṃ taraṃ subhaṃ;</p>

<p rend="gathalast">Kuciṃ adā sāsanassa, sāmikānaṃ tapassinaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Mahāvihāre kāretvā, paviveṇaṃ varaṃ adā;</p>

<p rend="gathalast">Paṃsukūlikabhikkhūnaṃ, samuddagirināmakaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Vāsaṃ araññe kāretvā, attano vaṃsanāmakaṃ;</p>

<p rend="gathalast">Mahāvihāre bhikkhūnaṃ, vane nivāsataṃ adā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Vihāresū ca jiṇṇesu, navakammamakārayi;</p>

<p rend="gathalast">Dāpesi aggalaṃ sabba-bhikkhūnaṃ jiṇṇacīvare.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tissārāmaṃ karitvāna, bhikkhūnīnamupassayaṃ;</p>

<p rend="gathalast">Maricavaṭṭimahābodhi, parihāre nivesayi.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Anurādhapure ceva, pulatthinagarepi ca;</p>

<p rend="gathalast">Upasaggaroganāsāya, vejjasālāpi kārayi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Attanā katavāsanaṃ, bhogagāme ca dāpayi;</p>

<p rend="gathalast">Tathārāmikagāme ca, paṭimābharaṇañca so.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Bhesajjagehaṃ <pb ed="M" n="0.0332" /> kāresi, nagare tattha tattha so;</p>

<p rend="gathalast">Paṃsukūlikabhikkhūnaṃ, bhattaṃ vatthañca dāpayi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Khandhīkate amocesi, tiracchānagate bahū;</p>

<p rend="gathalast">Kapaṇānañca dāpesi, mahādānaṃ camūpati.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Vicittaṃ byañjanaṃ bhattaṃ, yāguṃ vividhakhajjakaṃ;</p>

<p rend="gathalast">Katvā sūkararūpañca, guḷaṃ bhikkhūnaṃ dāpayi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Evāmādīni puññāni, katvā senāya nāyako;</p>

<p rend="gathalast">Seno kittindupādehi, sabbā obhāsayī disā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tasseva ñātako katvā, nāyako rakkhasavhayo;</p>

<p rend="gathalast">Savārakamhi gāmamhi, vihāraṃ sumanoharaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Mahāvihāravāsīnaṃ, sārānaṃ paṭipattiyā;</p>

<p rend="gathalast">Bhikkhūnaṃ so adā sādhu, ṭhapetvā vattamuttamaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Seno nāma mahālekho, mahālekhakapabbataṃ;</p>

<p rend="gathalast">Mahāvihāre kāresi, bhikkhūnaṃ vāsamuttamaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Coḷarājābhidhāno, ca, amacco tassa rājino;</p>

<p rend="gathalast">Pariveṇaṃ akārammaṃ, naṭṭhaṃ taṃ suppatiṭṭhitaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Rājā tīsu nikāyesu, rūpakammamanoramaṃ;</p>

<p rend="gathalast">Maṇḍapāni vicittāni, vejayanto pamāni ca.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Kāretvā dhātupūjāyo, katvā janamanoharā;</p>

<p rend="gathalast">Yathā kammaṃ gato ṭhatvā, vassāni dasasatta ca.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Dvayābhisekasañjāto, yuvarājātha kassapo;</p>

<p rend="gathalast">Āsi laddhābhiseko so, laṃkārajjekamāgate.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Saddho āgatamaggova, sābhiñño viya paññavā;</p>

<p rend="gathalast">Vattā so maramantiva, cāgavā dhanado viya.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Bahussuto dhammakathī, sabbasippavisārado;</p>

<p rend="gathalast">Yuttāyuttavicārāya, nipuṇo nayakovido.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Acalo indalīlo’va, ṭhito sugatasāsane;</p>

<p rend="gathalast">Parappavādivātehi, sabbehi’pi akampiyo.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Māyāsāṭheyyamānādi, pāpānañca agocaro;</p>

<p rend="gathalast">Guṇānaṃ ākaro sabba-ratanānaṃ vasāgaro.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Bhūmicando <pb ed="M" n="0.0333" /> narindo so, vaṃse jātassa attano;</p>

<p rend="gathalast">Dappuḷassādīpādassa, yuvarājapadaṃ adā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Rajjaṃ dasahi dhammehi, catusaṅgahavatthūhi;</p>

<p rend="gathalast">Karonto paripālesi, lokaṃ nettaṃva attano.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> So dhetvā sāsanaṃ sabbaṃ, dhammakammena satthuno;</p>

<p rend="gathalast">Gahetvā navake bhikkhū, akāsā’vāsapūraṇaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Duṭṭhagāmaṇirājena, kataṃ maricavaṭṭikaṃ;</p>

<p rend="gathalast">Naṭṭhaṃ vihāraṃ kāretvā, nānāāvāsa bhūsitaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Theravaṃsajabhikkhūnaṃ, adā katvā mahāmahaṃ;</p>

<p rend="gathalast">Tesaṃ pañcasatānañca, bhogagāme ca dāpayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Tattha so tusite ramme, devasaṅghapurakkhataṃ;</p>

<p rend="gathalast">Metteyyaṃ lokanāthaṃ taṃ, desentaṃ dhammamuttamaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Dassento viya lokassa, vihāre sabbasajjite;</p>

<p rend="gathalast">Nisinno maṇḍape ramme, nānāratanabhūsite.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Nagarehi ca sabbehi, bhikkhūhi parivārito;</p>

<p rend="gathalast">Buddhalilāya laṃkindo, abhidhamma mabhāsayi.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Soṇṇapaṭṭe likhāpetvā-bhidhammapiṭakaṃ tadā;</p>

<p rend="gathalast">Dhammasaṅgaṇikaṃ potthaṃ, nānāratana bhūsitaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Katvā nagaramajjhamhi, kāretvā hemamuttamaṃ;</p>

<p rend="gathalast">Taṃ tattha ṭhapayitvāna, parihāramadāpayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Sakkasenāpatiṭṭhānaṃ, datvā puttassa attano;</p>

<p rend="gathalast">Parihāre niyojesi, tattha taṃ dhammapotthake.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Anusaṃvaccharaṃ rājā, puraṃ devapurī viya;</p>

<p rend="gathalast">Vibhūsitāya senāya, sajjetvā parivārito.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Devarājāva sobhanto, sabbābharaṇabhūsito;</p>

<p rend="gathalast">Hatthikhaṇḍe nisīditvā, caranto puravīthiyaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Mahatā parihārena, netvā taṃ dhammasaṅgahaṃ;</p>

<p rend="gathalast">Attanā kāritaṃ rammaṃ, vihāraṃ sabbasajjitaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Tattha dhātugate ramme, nānāratanabhūsite;</p>

<p rend="gathalast">Maṇḍape dhātupiṭhasmiṃ, patiṭṭhāpiya pūjayi.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Ganthākarapariveṇaṃ <pb ed="M" n="0.0334" />, mahāmeghavane akā;</p>

<p rend="gathalast">Nagare vajjasālā ca, tesaṃ gāme ca dāpayi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Bhaṇḍikapariveṇañca, silāmeghañca pabbataṃ;</p>

<p rend="gathalast">Katvā’bhayagirismiṃ so, tesaṃ gāmamadāpayi.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Jotivanavihārasmiṃ, rājā laṅkāya nāyako;</p>

<p rend="gathalast">Bhattaggassa adā gāmaṃ, tathā’bhayagirimhi ca.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Dakkhiṇagirināmassa, vihārassa ca dāpayi;</p>

<p rend="gathalast">Gāmaṃ kataññubhāvena, rājā paramadhammiko.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sakkasenāpati rammaṃ, pariveṇaṃ sumāpiya;</p>

<p rend="gathalast">Adāsi sahagāmehi, theriyānaṃ sanāmikaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Bhariyā vajirā tassa, tesaṃyeva adāpayi;</p>

<p rend="gathalast">Pariveṇaṃ karitvāna, sagāmaṃ sakanāmakaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Upassayaṃ karitvāna, sā eva padalañchane;</p>

<p rend="gathalast">Bhikkhūnīnaṃ adā thera-vaṃse sabbattha pūjite.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Sakkasenāpati mātā, devā’raññaka bhikkhūnaṃ;</p>

<p rend="gathalast">Theravaṃsappadīpānaṃ, akā’vāsaṃ sanāmakaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Sā eva paṭibimbassa, satthu maricavaṭṭiyaṃ;</p>

<p rend="gathalast">Cūḷāmaṇiṃ pādajalaṃ, akā chattañca cīvaraṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Rājā rājālayeyeva, rājavaṃsaṃ sanāmakaṃ;</p>

<p rend="gathalast">Akāsi pāḷikaṃ nāma, pāsādaṃ sumano haraṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Pūjesi rājinī nāma, rājino bhariyā’parā;</p>

<p rend="gathalast">Paṭṭakañcukapūjāya, hemamālika cetiyaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Tassā puttosi siddhattho, nāma issariye ṭhito;</p>

<p rend="gathalast">Suto malayarājāti, rūpena makaraddhajo.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Rājā tasmiṃ mate katvā, sālaṃ bhikkhunamuttamaṃ;</p>

<p rend="gathalast">Dānavaṭṭaṃ paṭṭhapetvā, tassa pattimadā tadā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Evaṃ dhammena kārente, rajjaṃ laṅkādīpe tadā;</p>

<p rend="gathalast">Coḷarājena yujjhitvā, paṇḍurājā parājito.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Paṇṇākārāni nekāni, balaṃ sandhāya pesayi;</p>

<p rend="gathalast">Rājālaṃkissaro saddhiṃ, mantetvā sacivehi so.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Sannayha <pb ed="M" n="0.0335" /> balakāyaṃ so, sakkasenāpatiṃ sakaṃ;</p>

<p rend="gathalast">Balassa nāyakaṃ katvā, mahāyitthamupāgami.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Vijayaṃ pubbarājūnaṃ, vatvā velātaṭe ṭhito;</p>

<p rend="gathalast">Ussāhaṃ janayitvāna, nāvaṃ āropayī balaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Balakāyaṃ samādāya, sakkasenāpatiṃ tadā;</p>

<p rend="gathalast">Sukhena sāgaraṃ tiṇṇo, paṇḍudesamupāgami.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Disvā balañca tañceva, paṇḍurājā sumānaso;</p>

<p rend="gathalast">Ekacchattaṃ karissāmi, jambudīpanti abravi.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Baladvayaṃ gahetvāna, rājā so coḷavaṃsajaṃ;</p>

<p rend="gathalast">Jetuṃ asakkuṇitvāna yuddhamujjhiya nikkhami.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Yujjhissāmīti gantāna, sakkasenāpatī puna;</p>

<p rend="gathalast">Nisinno upasaggena, mato pāpena paṇḍuto.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Laṃkissaro balassāpi, tena rogena nānasaṃ;</p>

<p rend="gathalast">Sutvā dayālubhāvena, senaṃ āṇāpayī tato.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Sakka senāpatiṭṭhānaṃ, tassa puttassa’dā tadā;</p>

<p rend="gathalast">Vaḍḍhesi tena taṃ puttaṃ, katvā senāya nāyakaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Nikāyattayavāsīhi, parittaṃ nagare tadā;</p>

<p rend="gathalast">Kāretvā rogadubbuṭṭhi-bhayaṃ nāsesi jantunaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Sāsanassa ca lokassa, santiṃ katvā anekadhā;</p>

<p rend="gathalast">Rājā so dasame vasse, sukhena tidivaṃ gato.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Laṃkārajjepi ṭhatvā kathitatipiṭako sabbavijjāpadīpo,</p>

<p rend="gatha2">Vattāvādī kavī so satidhītivisado desako bhāvako ca;</p>

<p rend="gatha3">Paññāsaddhādayā vā parahitanirato lokavedīvadaññū;</p>

<p rend="gathalast">Rājindo kassapo’yaṃ viya vimalaguṇo hotulokopi sabbo.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dvirājako nāma</p>

<p rend="centre">Paññāsatimo paricchedo.</p>
</body>
<back></back>
</text>
</TEI.2>