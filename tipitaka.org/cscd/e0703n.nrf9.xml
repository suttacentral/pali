<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dasama pariccheda</p>

<p rend="subhead">Paṇḍukābhayābhiseko</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Ummādacittāyāṇattā <pb ed="M" n="0.0057" />, dāsī ādāya dārakaṃ;</p>

<p rend="gathalast">Samugge pakkhipitvāna, dvāramaṇḍala ke agā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Rājaputtā ca migavaṃ, gatā tumbarakandare;</p>

<p rend="gathalast">Disvā dāsiṃ kuhiṃ yāsi, kiṃ me kanti ca pucchisuṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dvāramaṇḍalakaṃ yāmi, dhītumeguḷapūvakaṃ;</p>

<p rend="gathalast">Iccāha oropehīti, rājaputtaṃ kamabravuṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Citto ca kālavelo ca, tassā’rakkhāya niggatā;</p>

<p rend="gathalast">Mahantaṃ sūkaravesaṃ, taṃ khaṇaṃyeva dassayuṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Te taṃ samanubandhiṃsu, sāsamādāya tatra’gā;</p>

<p rend="gathalast">Dārakañca sahassañca, āyuttassa adāraho.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tasmiṃyeva dine tassa, bhariyā janayī sutaṃ;</p>

<p rend="gathalast">Yamake janayī putte, bhariyaṃ me’ti positaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> So sattavassiko cā’si, taṃ vijāniya mātulā;</p>

<p rend="gathalast">Gantuṃ sarasi kīḷante, dārake ca payojayuṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Jalaṭṭhaṃ rukkhasusiraṃ, jalacchāditachiddakaṃ;</p>

<p rend="gathalast">Nimujjamāno chiddena, pavisitvā ciraṭṭhito.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tato tatheva nikkhamma, kumāre sesadārake;</p>

<p rend="gathalast">Upacca pucchiyantopi, vañceta’ññavacohi so.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Manussehā’gateheso, nivāsetvāna vatthakaṃ;</p>

<p rend="gathalast">Kumāro vārimo gayha, susiramhi ṭhito ahu.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Vatthakāni gaṇetvāna, māretvā sesadārake;</p>

<p rend="gathalast">Gantvā ārocayuṃ sabbe, dārakā māritā iti.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Gatesu <pb ed="M" n="0.0058" /> tesu so gantvā, āyuttakagharaṃ sakaṃ;</p>

<p rend="gathalast">Vasaṃ assāsito tena, ahū dvādasavassiko.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Puna sutvāna jīvantaṃ, kumāraṃ tassa mātulaṃ;</p>

<p rend="gathalast">Tattha gopālake sabbe, māretuṃ sanniyojayuṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tasmiṃ ahani gopālā, laddhā ekaṃ catuppadaṃ;</p>

<p rend="gathalast">Aggiṃ āharituṃ gāmaṃ, pesetuṃ taṃ kumārakaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> So gantvā gharamāyutta-puttakaṃyeva pesayi;</p>

<p rend="gathalast">Pādā rujanti me tehi, aggiṃ gopālasantikaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tattha aṅgāra maṃsañca,</p>

<p rend="gatha2">Khādissasi tuvaṃ iti;</p>

<p rend="gatha3">Ne si so taṃ vaco sutvā,</p>

<p rend="gathalast">Aggiṃ gopālasantikaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tasmiṃ khaṇe pesitā te, parikkhipiya mārayuṃ;</p>

<p rend="gathalast">Sabbe gope mārayitvā, mātulānaṃ nivedayuṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tatho soḷasavassaṃ taṃ, vijāniṃsu ca mātulā;</p>

<p rend="gathalast">Mātā sahassañcā’dāsi, tassā rakkhañca ādisi.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Āyutto mātusandesaṃ, sabbaṃ tassa nivediya;</p>

<p rend="gathalast">Datvā dāsaṃ sahassañca, pesesi paṇḍulantikaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Paṇḍulabrāhmaṇo nāma, bhogavā vedapārago;</p>

<p rend="gathalast">Dakkhiṇasmiṃ disābhāge, vasī paṇḍulagāmake.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Kumāro tattha gantvāna, passi paṇḍulabrāhmaṇaṃ;</p>

<p rend="gathalast">‘‘Tvaṃ paṇḍukābhayo tāta’’, iti pucchiya byākate.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tassa katvāna sakkāraṃ, āha rājā bhavissasi;</p>

<p rend="gathalast">Samasattativassāni, rajjaṃ tvaṃ kārayissasi.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sippaṃ uggaṇha tātāti, sippuggahamakārayī;</p>

<p rend="gathalast">Candena tassa puttena, khippaṃ sippaṃ samāpitaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Adā satasahassaṃ so, yodhasaṅgahakāraṇā;</p>

<p rend="gathalast">Yodhesu saṅgahitesu, tena pañcasatesu so.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Siyuṃ yāya gayitāni, paṇṇāni kanakāni taṃ;</p>

<p rend="gathalast">Mahesiṃ kurucandañca, mama puttaṃ purohitaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Ibhi <pb ed="M" n="0.0059" /> vatvā dhanaṃ datvā, sayodhaṃ nihari tato;</p>

<p rend="gathalast">So nāmaṃ sāvayitvāna, tato nikkhamma puññavā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Laddhabalo nagarake, kāsapabbata santike;</p>

<p rend="gathalast">Sattasatāni purise, sabbesaṃ bhojanāni ca.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Tato narasahassena, dvisatena kumārako;</p>

<p rend="gathalast">Girikaṇḍa pabbataṃ nāma, agamā parivārito.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Girikaṇḍasivo nāma, paṇḍukābhaya mātulo;</p>

<p rend="gathalast">Taṃ paṇḍuvāsudevena, dinnaṃ bhuñjati desakaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> So karisasataṃ pakkaṃ, tadā lāveti khattiyo;</p>

<p rend="gathalast">Tassa dhītā rūpavatī, pālī nāmā’si khattiyā.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sā mahāparivārena, yānamāruyha sobhanaṃ;</p>

<p rend="gathalast">Pitubhattaṃ gāhayitvā, lāvakānañca gacchati.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Kumārassa manussānaṃ, disvā tattha kumārikaṃ;</p>

<p rend="gathalast">Ārocesuṃ kumārassa, kumāro sahasā’gato.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Dvedhā taṃ parisaṃ katvā, sataṃ yānamapesayi;</p>

<p rend="gathalast">Tadantikaṃ saparisā, kattha yāsīti pucchitaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Tāya vuttetu sabbasmiṃ, tassaṃsāratta mānaso;</p>

<p rend="gathalast">Attano saṃvibhāgatthaṃ, bhantenā’yāci khattiyo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Sāsamoruyha yānamhā, adā sovaṇṇapātiyā;</p>

<p rend="gathalast">Bhattaṃ nigrodha mūlasmiṃ, rājaputtassa khattiyā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Gaṇhi nigrodhapaṇṇāni, bhojetuṃ sesake jane;</p>

<p rend="gathalast">Sovaṇṇabhājanānā’suṃ, tāni paṇṇāni taṃ khaṇe.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tāni disvā rājaputto, saritvā dijabhāsitaṃ;</p>

<p rend="gathalast">Mahesibhāva yoggāme, kaññāladdhāti tussiso.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Sabbe bhojāpayī tesā, taṃ na khīyittha bhojanaṃ;</p>

<p rend="gathalast">Ekassa paṭiviso’va, gahito tattha dissatha.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Evaṃ puññaguṇūpetā, sukumārī kumārikā;</p>

<p rend="gathalast">Suvaṇṇapāli nāmena, tatoppabhuta āsi sā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Taṃ <pb ed="M" n="0.0060" /> kumāra gahetvāna, yānamāruyha khattiyo;</p>

<p rend="gathalast">Mahabbala paribyūḷho, anusaṃṇī apakkami.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Taṃ sutvāna pitā tassā, nare sabbe apesayi;</p>

<p rend="gathalast">Te gantvā kalahaṃ katvā, tajjitā tehi āgamuṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Kalahanagaraṃ nāma, gāmo tattha kate ahu;</p>

<p rend="gathalast">Taṃ sutvā bhātaro tassā, pañcayuddhāyu’pāgamuṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Sabbe te paṇḍulasuto, candoyeva aghātayi;</p>

<p rend="gathalast">Lohita vāhakhaṇḍoti, tesaṃ yuddhamahī ahu.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Mahatā bala kādhayana,</p>

<p rend="gatha2">Tato so paṇḍukābhayo;</p>

<p rend="gatha3">Gaṅgāya pārime tire,</p>

<p rend="gathalast">Doḷapabbatakaṃ agā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Tattha cattāri vassāni, vasi taṃ tattha mātulā;</p>

<p rend="gathalast">Sutvā ṭhapetvā rājānaṃ, taṃ yuddhatthamupāgamuṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Khandhāvāraṃ nivesetvā, dhūmarakkhāga santike;</p>

<p rend="gathalast">Bhāgineyyena yujjhiṃsu, bhāgineyyo tu mātule.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Anubandhī oragaṅgaṃ, malāpetvā nivattiya;</p>

<p rend="gathalast">Tesañca khandhāvāramhi, duve vassāni so vasī.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Gantvo’patissagāmaṃ te, tamatthaṃ rājino’bravuṃ;</p>

<p rend="gathalast">Rājālekhaṃ kumārassa, sarahassaṃ sapāhiṇi.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Puñjassu pāragaṅgaṃ tvaṃ, mā’gā oraṃtato’’iti;</p>

<p rend="gathalast">Taṃ sutvā tassa kujjiṃsu, bhātaro nava rājino.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Upatthambho tvamevā’si, ciraṃ tassa idāni tu;</p>

<p rend="gathalast">Raṭṭhaṃ dadāsi tasmā tvaṃ, māressāmā’ti abravuṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> So tesaṃ rajjamappesi, te tissaṃ nāma bhātaraṃ;</p>

<p rend="gathalast">Sabbeva sahitā’kaṃsu, rajjassa parināyakaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Eso vīsativassāni, abhayo’bhaya dāyako;</p>

<p rend="gathalast">Tattho’patissagāmamhi, rājā rajjamakārayi.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Vasanti <pb ed="M" n="0.0061" /> dhūmarakkhāge, sare tumbariyaṅgaṇe;</p>

<p rend="gathalast">Carate vaḷavā rupā, yakkhī cetiyanāmikā.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Eko disvāna senaṅgaṃ, uttapādaṃ manoramaṃ;</p>

<p rend="gathalast">Ārocesi kumārassa, vaḷave’ttī’disī iti.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Kumāro rasmimādāya, gahetuṃ taṃ upāgami;</p>

<p rend="gathalast">Pacchato agataṃ disvā, bhītā tejena tassasā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Dhāvi’nantaradhāyitvā, dhāvanti manubandhiso;</p>

<p rend="gathalast">Dhāvamānā saraṃ haṃ sā, sattakkhattuṃ parikkhipi.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Otaritvā mahāgaṅgaṃ, uttaritvā tato pana;</p>

<p rend="gathalast">Dhumarakkhaṃ pabbataṃ taṃ, sattakkhattuṃ parikkhipi.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Taṃ saraṃ puna tikkhattuṃ, parikkhipi tato puna;</p>

<p rend="gathalast">Gaṅgaṃ kacchakatitthena, samotari tahiṃ tu so.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Gahesitaṃ vāladhismiṃ, tālapattañca toyagaṃ;</p>

<p rend="gathalast">Tassa puññānubhāvena, so ahosi mahā asi.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Uccāresi asiṃ dajjaṃ, ‘‘māromī’’ti tamāha sā;</p>

<p rend="gathalast">Rajjaṃ gahetvā te dajjaṃ, sāmi māmaṃ amārayi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Gīvāya taṃ gahetvā so, vijjhitvā asikoṭiyā;</p>

<p rend="gathalast">Nāsāya rajjuyā bandhi, sā ahosi vasānugā.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Gantvā taṃ dhumarakkhaṃ so, tamāruyha mahabbalo;</p>

<p rend="gathalast">Tattha cattāri vassāni, dhūmarakkhana ge vasi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tato nikkhamma sabalo, āgammā’riṭṭhapabbataṃ;</p>

<p rend="gathalast">Suddhikālamapekkhanto, tattha sattasamāvasi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Dve mātule ṭhapetvāna, tassa sesaṭṭhamātulā;</p>

<p rend="gathalast">Yuddhasajjā ariṭṭhaṃ taṃ, upasaṅkamma pabbataṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Khandhāvāraṃ nagarake, nivesetvā camūpatiṃ;</p>

<p rend="gathalast">Datvā parikkhipāpesuṃ, samantā’riṭṭhapabbataṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Yakkhiniyā mantayitvā, tassā vacanayuttiyā;</p>

<p rend="gathalast">Datvā rājaparikkhāraṃ, paṇṇākārā yuvāni ca.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Gaṇhātha <pb ed="M" n="0.0062" /> sabbāne’tāni, khamāpessāmi vo ahaṃ’’;</p>

<p rend="gathalast">Iti vatvāna pesesi, kumāro purato balaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Gaṇhissāmi paviṭṭhanti, vissaṭṭhesu tu tesu so;</p>

<p rend="gathalast">Āruyha yakkhavaḷavaṃ, mahābalapurakkhato.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Yuddhāya pāvisi yakkhī, mahārāva marāpisā;</p>

<p rend="gathalast">Anto bahibalañcassa, ukkuṭṭhiṃ mahatiṃ akā.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Kumārapurisā sabbe, parasenā nare bahū;</p>

<p rend="gathalast">Ghātetvā mātule ca’ttha, sīsarāsiṃ akaṃsu te.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Senāpati pālayitvā, gumbaṭṭhānaṃ sapāvisi;</p>

<p rend="gathalast">Senāpati gumbako’ti, tena esa pavuccati.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Upariṭṭhamātulasiraṃ, sīsarāsiṃ sapassiya;</p>

<p rend="gathalast">Lāburāsī’va icchāha, tenā’si lābugāmako.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Evaṃ vijitasaṅgāmo, tato so paṇḍukābhayo;</p>

<p rend="gathalast">Ayyakassā’nurādhassa, vasanaṭhānamāgami.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Attano rājagehaṃ so, tassa datvāna ayyako;</p>

<p rend="gathalast">Aññatthavāsaṃ kappesi, so tu tasmiṃ ghare vasi.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Pucchāpetvāna nemittaṃ, vatthuvijjā’viduṃ tathā;</p>

<p rend="gathalast">Nagaraṃ pavaraṃ tasmiṃ, gāmeyeva amāpayi.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Nivāsattā’nurādhānaṃ, anurādhapuraṃ ahu;</p>

<p rend="gathalast">Nakkhattenā’nurādhena, patiṭṭhāpita tāya ca.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Āṇāpetvā mātulānaṃ, chattaṃ jātassare idha;</p>

<p rend="gathalast">Dhovāpetvā dhārayitvā, taṃ sareyeva vārinā.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Attano abhisekaṃ so, kāresi paṇḍukābhayo;</p>

<p rend="gathalast">Suvaṇṇapāliṃ deviṃ taṃ, mahesitte bhisecayi.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Adā candakumārassa, porohiccaṃ yathāvidhi;</p>

<p rend="gathalast">Ṭhānantarāni sesānaṃ, bhaccānañca yathārahaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Mātuyā upakārattā, attano ca mahīpatiṃ;</p>

<p rend="gathalast">Aghātayitvā jeṭṭhaṃ taṃ, mātulaṃ abhayaṃ pana.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Rattirajjaṃ adā tassa, ahu nagaraguttiko;</p>

<p rend="gathalast">Tadupādāya nagare, ahū nagaraguttiko.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Sassuraṃ <pb ed="M" n="0.0063" /> taṃ aghātetvā, girikaṇḍasivampi ca;</p>

<p rend="gathalast">Girikaṇṇadesaṃ tasse’va, mātulassa adāsi so.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Saraṃ tañca khaṇāpetvā, kārāpesi bahū dakaṃ;</p>

<p rend="gathalast">Jaye jalassa gāhena, jayavāpīti ahutaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Kālavelaṃ nivāsesi, yakkhaṃpura puratthime;</p>

<p rend="gathalast">Yakkhaṃ tu cittarājaṃ taṃ, heṭṭho abhayavāpiyā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Pubbopakāriṃ dāsiṃ taṃ, nibbattaṃ yakkhayoniyā;</p>

<p rend="gathalast">Purassa dakkhiṇadvāre, so kataññū nivāsayi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Anto narindavatthussa, vaḷavāmukhayakkhiniṃ;</p>

<p rend="gathalast">Nivāsesi baliṃ tesaṃ, aññesañcānuvassakaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Dāpesi chaṇakāle tu, cittarājena so saha;</p>

<p rend="gathalast">Samāsane nisīditvā, dibbamānusanāṭakaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Kārento’bhirami rājā, ratikhiḍḍā samappito;</p>

<p rend="gathalast">Dvāragāme ca caturo, bhayavāpiñca kārayi.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Mahāsusānaghātanaṃ, pacchimarājiniṃ tathā;</p>

<p rend="gathalast">Vessavaṇassa nigrodhaṃ, byādhidevassa tālakaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Yonasabhāga vatthuñca, mahejjagharameva ca;</p>

<p rend="gathalast">Etāni pacchimadvāra-disābhāge nivesayi.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Pañcasatāni caṇḍāla-purise purasodhake;</p>

<p rend="gathalast">Duvesatāni caṇḍāla-purise vaccasodhake.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Diyaḍḍhasatacaṇḍāle, matanīhārake’pi ca;</p>

<p rend="gathalast">Susāna gopacaṇḍāle, tattakeyeva ādisi.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Tesaṃ gāmaṃ nivesesi, susānā pacchimuttare;</p>

<p rend="gathalast">Yathā vihitakammāni, tāni niccaṃ akaṃsute.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Tassa caṇḍālagāmassa, pubbuttaradisāya tu;</p>

<p rend="gathalast">Nīcasusānakaṃ nāma, caṇḍālānamakārayi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Tassuttare susānassa, pāsāṇapabbatantare;</p>

<p rend="gathalast">Āvāsapālijhādhānaṃ, tadā āsi nivesitā.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Taduttare <pb ed="M" n="0.0064" /> disābhāge, yāva gāmaṇi vāpiyā;</p>

<p rend="gathalast">Tāpasānaṃ anekesaṃ, assamo āsi kārito.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Tasseva ca susānassa, puratthimadisāya tu;</p>

<p rend="gathalast">Jotiyassa nigaṇṭhassa, gharaṃ kāresi bhūpati.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Tasmiṃyeva desasmiṃ, nigaṇṭho girināmako;</p>

<p rend="gathalast">Nānāpāsaṇḍakā ceva, vasiṃsu samaṇā bahū.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Tattheva ca devakulaṃ, akāresi mahīpati;</p>

<p rend="gathalast">Kubhaṇḍassa nigaṇṭhassa, taṃnāmakamahositaṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Tato tu pacchime bhāge, jhādhapālipuratthime;</p>

<p rend="gathalast">Micchādiṭṭhikulānaṃ tu, vasī pañcasataṃ tahiṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Paraṃ jotiyagehamhā, oraṃ gāmaṇi vāpiyā;</p>

<p rend="gathalast">So paribbājakārāmaṃ, kārāpesi tatheva ca.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Ājīvakānaṃ gehañca, brāhmaṇavaṭṭameva ca;</p>

<p rend="gathalast">Sivikā sotthisālā ca, akāresi tahiṃ tahiṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Dasavassābhiseko so, gāmasīmā nivesayi;</p>

<p rend="gathalast">Laṃkādīpamhi sakale, laṃkindo paṇḍukābhayo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> So kālavelacittehi, dissamānehi bhūpati;</p>

<p rend="gathalast">Sahā’nu bhosi sampatiṃ, yakkhabhūtasahāya vā.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Paṇḍukābhayarañño ca, abhayassa ca antare;</p>

<p rend="gathalast">Rājasuññāni vassāni, ahesuṃ dasasatta ca.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> So paṇḍukābhayamahīpati sattatiṃsa–</p>

<p rend="gatha2">Vasso’dhigamma dhitimā dharaṇī patittaṃ;</p>

<p rend="gatha3">Ramme anunamanurādhapure samiddhe;</p>

<p rend="gathalast">Vassāni akārayi rajjametthāti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Paṇḍukābhayābhisekonāma</p>

<p rend="centre">Dasamo paricchedo.</p>
</body>
<back></back>
</text>
</TEI.2>