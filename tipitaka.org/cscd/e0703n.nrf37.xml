<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Aṭṭhatiṃsatima pariccheda</p>

<p rend="subhead">Dasarājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Mahānāma <pb ed="M" n="0.0246" /> suto āsi, damiḷī kucchisambhavo;</p>

<p rend="gathalast">Sotthiseno, tathāsaṅgho-dhītā cā’si mahesiyā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sotthiseno tadā rajjaṃ, patvā saṅghayanāsito;</p>

<p rend="gathalast">Tasmiṃyeva dine bheriṃ, carāpetvā tadā tu sā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Attano sāmikassadā, chattaggāhakajantuno;</p>

<p rend="gathalast">Chattaggāhakavāpiṃ so, katvā saṃvacchare mato.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Atha macco mahāpañño, sahāyo tassa taṃ mataṃ;</p>

<p rend="gathalast">Antovatthumhi jhāpetvā, vīhicoraṃ mahābalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Rajjayoggoti cintetvā, katvā taṃ bhūpatiṃ raho;</p>

<p rend="gathalast">Antoyeva nivāsetvā, rājā rogāturo iti.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yasaṃ rajjaṃ vicāresi, chaṇe patte mahājanā;</p>

<p rend="gathalast">Rājā ce atthi amhehi, saddhiṃ metūti ghosayuṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Taṃ sutvā narapālo so, sabbalaṅkāramaṇḍito;</p>

<p rend="gathalast">Samānaṃte mahānāge, nesayoggā mamā’tiso.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Dāṭṭhādhātugharaṭhāne, suvā nāgaṃ samādisi;</p>

<p rend="gathalast">Rañño āṇāti vutte so, agā āruyha taṃ puraṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Katvā padakkhiṇaṃ gantvā, pācinadvārato bahi;</p>

<p rend="gathalast">Paṭhame cetiyaṭhāne, dhātunāgaṃ samappayi.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Mahācetittaye hatthi-pākāre’kāsi toraṇaṃ;</p>

<p rend="gathalast">Mittaseno bahuṃ puññaṃ, katvā vassena so cuto.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Mittasenaṃ raṇe hantvā, damiḷo paṇḍunāmako;</p>

<p rend="gathalast">Āgato paratīramhā, laṅkārajjamakārayi.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Janā kulīnā sabbepi, rohaṇaṃ samupāgatā;</p>

<p rend="gathalast">Oragaṅgāya isseraṃ, damiḷā eva kappayuṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ye <pb ed="M" n="0.0247" /> subhassa balaṭṭhassa, bhītāmoriyavaṃsajā;</p>

<p rend="gathalast">Balāyitvā narāvāsaṃ, kappayiṃsu tahiṃ tahiṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tesamaññatamo nandi-vāpi gāme kuṭimbako;</p>

<p rend="gathalast">Dhātusenavhayo āsi, dāṭhānāmo ca taṃ suto.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Gāme ambilayāgumhi, vasaṃ putte duve labhi;</p>

<p rend="gathalast">Dhātusenaṃ silātissa-bodhiṃca sampajātike.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Mātuso dariyo tesaṃ, saddho pabbajja vattati;</p>

<p rend="gathalast">Dīghasandakatāvāse, dhātusenāpi māṇavo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Santike tassa pabbajja-rukkhamūlamhi ekadā;</p>

<p rend="gathalast">Sajjhāyati pavissittha, megho nāgotupassiya.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Parikkhipitvā bhogehi, chādayitvā phaṇena ca;</p>

<p rend="gathalast">Potthakañca kumārañca, rakkhitaṃ passi mātulo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Sīse ākiri saṅkāraṃ, tassa ruṭṭho paroyati;</p>

<p rend="gathalast">Tasmiṃ cittaṃ na dūsesi, tampi disvāna mātulo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Uttamo vata’yaṃ satto, rājā hessati nicchayaṃ;</p>

<p rend="gathalast">Rakkhitabbo’ti ādāya, taṃ vihāramupāgato.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Goṇisādi vihāre’yaṃ, kattabbo nītimā iti;</p>

<p rend="gathalast">Sikkhāpesi kumāraṃ taṃ, paṇḍuko taṃ vijāniya.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Gaṇhathetantipesesi, sevake tassārattiyaṃ;</p>

<p rend="gathalast">Disvāna supinaṃ thero, nīharittha kumārakaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tasmiṃ nikkhantamattamhi, sevakaṃ parivāriya;</p>

<p rend="gathalast">Pariveṇe na passiṃsu, tato nikkhamma te ubho.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dakkhiṇasmiṃ disābhāge, goṇa nāmaṃ mahānadiṃ;</p>

<p rend="gathalast">Patvā sampuṇṇamaṭṭhaṃsu, gantukāmāpi vegasā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Yathā nadiyaṃ vāreti, amhe taṃ tvampi vāraya;</p>

<p rend="gathalast">Vāpiṃgahetvā etthe’ti, vatvā thero tadā nadiṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Otaritthakumārena, saddhiṃ disvāna te ubho;</p>

<p rend="gathalast">Nāgarājā tadā eko, piṭṭhiṃ pādāsi tena so.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Uttaritvā kumāraṃ taṃ, netvā paccantamāvasaṃ;</p>

<p rend="gathalast">Laddhā khīrodanaṃ sutvā, sesaṃ pattena tassa’dā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Cittakārena <pb ed="M" n="0.0248" /> theramhi, bhattaṃ pakkhippa bhūmiyaṃ;</p>

<p rend="gathalast">Bhuñji theropi taṃ jāni, bhuñja te yaṃ mahiṃ iti.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Paṇḍurājāpi katvāna, rajjaṃ vassamhi pañcame;</p>

<p rend="gathalast">Cuto putto pipārindo, tatiyo tassa bhātuko.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Kaṇiṭṭho khuddapārindo, kubbaṃ rajjaṃ mahāmahiṃ;</p>

<p rend="gathalast">Dhātusenānuge sabbe, viheṭhesi mahājane.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Saṅgahetvā jane sādhu-seno yujjittha rājinā;</p>

<p rend="gathalast">So soḷasahi vassehi, puññapāpakaromato.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Niritaro tato āsi, rājāmāsadvayena taṃ;</p>

<p rend="gathalast">Dhātuseno vināsesi, tena katvā mahāhavaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Hate tasmiṃ mahīpāle, dāṭhiyo damiḷo tato;</p>

<p rend="gathalast">Rājā vassattha ye hutvā, dhātusenahatotato.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Piṭṭhiyo damiḷo satta-māsena nidhanaṃ gato;</p>

<p rend="gathalast">Dhātusenena yujjhitvā, vaṃso pacchijji dāmiḷo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Athā’si rājālaṅkāyaṃ, dhātuseno irādhipo;</p>

<p rend="gathalast">Bhātarā saha dīpamhi, damiḷe dīpaghātake.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Upāyehi anekeyi, ekavīsappamāṇake;</p>

<p rend="gathalast">Khandhavāre nivesetvā, katvā yuddhamasesato.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Sodhetvā mediniṃ sādhu, katvā ca sukhitaṃjanaṃ;</p>

<p rend="gathalast">Sāsanañca yathāṭhāne, ṭhapesi paranāsitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Damiḷe ye’nuvattiṃsu, kulīnā kulagāmavā;</p>

<p rend="gathalast">Te maṃ vā sāsanaṃ vā no, rakkhiṃsū’ti pakuppiya.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tesaṃ gāme gahetvāna, gāme svākāsirakkhake;</p>

<p rend="gathalast">Rohaṇā’gamma te sabbe, kulīnā tamupaṭṭhahuṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Tesaṃ sakkārasammānaṃ, yathāyogamakāsi so;</p>

<p rend="gathalast">Amacce attano dukkha-sahāyecā’bhi tosayi.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Bandhāpetvā mahāgaṅgaṃ, kedāre’kā thirodake;</p>

<p rend="gathalast">Mahāpāḷamhi bhikkhūnaṃ, sālibhattañca dāpayi.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Paṅgurogā turaṭṭānaṃ, sālāyokāsi buddhimā;</p>

<p rend="gathalast">Kāḷavāpiṃca gaṇhitvā, bandhi goṇaṃ mahānadiṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Mahāvihāraṃ <pb ed="M" n="0.0249" /> katvāna, pantiyuttamanākulaṃ;</p>

<p rend="gathalast">Tathā bodhigharañceva, dassaneyya makārayi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Bhikkhavo paritosetvā, paccayehi catūhipi;</p>

<p rend="gathalast">Dhammāsoko’va sokāsi, saṅgahaṃ piṭakattaye.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Aṭṭhārasavihāre ca, theriyāna makārayi;</p>

<p rend="gathalast">Sampannabhoge dīpamhi, aṭṭhārasa ca vāpiyo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Kāḷavāpī vihāro ca, koṭipassāvanāmako;</p>

<p rend="gathalast">Dakkhiṇa girināmo ca, vihāro vaḍḍhamānako.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Paṇṇavallakabhūto ca, bhallātakasanāmako;</p>

<p rend="gathalast">Pāsāṇasinne desamhi, dhātuseno ca pabbato.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Maṃ gano thūpaviṭṭhi ca, dhātusenopi uttare;</p>

<p rend="gathalast">Pācina kambaviṭṭhi ca, tathā antarame giri.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Antāḷi dhātuseno ca, kassapiṭṭhika pubbako;</p>

<p rend="gathalast">Rohaṇedāyagāmo ca, sālavāṇo vibhīsano.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Vihāro bhallivāṇo ca, aṭṭhārasanaruttamo;</p>

<p rend="gathalast">Pādūlakaṃ hambalaṭṭhi, mahādatthādivāpi yo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Khuddake ca vihāreso, aṭṭhārasanaruttamo;</p>

<p rend="gathalast">Vāpīyo ca tathākatvā, tesameva tu dāpayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Pañcavīsati hatthañca, mayūrapariveṇakaṃ;</p>

<p rend="gathalast">Haritvā’kāsipāsāda-mekavīsati hatthakaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Kumārasenassa’petvā, pubbabhogaṃ visodhayi;</p>

<p rend="gathalast">Kāḷavāpimmibhāgaddhaṃ, khettānañca satadvayaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Loha pāsadake jiṇṇe, navakammamakārayi;</p>

<p rend="gathalast">Mahāthūpesu chattāni, tīsu jiṇṇāni kārayi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Devānaṃpiyatissena, kataṃ bodhimahaṃ viya;</p>

<p rend="gathalast">Sinhānapūjaṃ bodhissa, varabodhissa kārayi.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Dhāvanā lobhanāvāyo, tattha pūjesi soḷasa;</p>

<p rend="gathalast">Alaṅkāraṃ munindassa, abhisekañca kārayi.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Mahābodhi patiṭṭhānā, oraṃ laṅkāya bhūmipā;</p>

<p rend="gathalast">Yāva dvādasamaṃ vassaṃ, bodhipūjamakārayuṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Mahāmahindattherassa <pb ed="M" n="0.0250" />, kāretvā paṭibimbakaṃ;</p>

<p rend="gathalast">Therassā’lāhanaṃ netvā, kātuṃ pūjaṃ mahārahaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Datvā sahassaṃ dīpetuṃ, dīpavaṃsaṃ samādisi;</p>

<p rend="gathalast">Ṭhitānaṃ tattha bhikkhūnaṃ, dātuñcāṇāpayiguḷaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Bhikkhussa attano sīse, saṅkārokiraṇaṃ saraṃ;</p>

<p rend="gathalast">Lābhaṃ nādāsi vutthassa, pariveṇassa attano.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Phātikammaṃ bahuṃ’kāsi, vihāre abhayuttare;</p>

<p rend="gathalast">Silāsatthussa kāresi, mandirañca samaṇḍapaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Buddha dāsakatenette, naṭṭhe’nagghamaṇi dvayaṃ;</p>

<p rend="gathalast">Akāsi nettaṃ satthussa, raṃsi cūḷāmaṇiṃtathā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Maṇihi ghananīlehi, kesā vattaṃ sumuttamaṃ;</p>

<p rend="gathalast">Hemapaṭṭaṃ tathevuṇṇa-lomaṃ sovaṇṇa cīvaraṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Pādajālaṃ suvaṇṇassa, padumaṃ dīpamuttamaṃ;</p>

<p rend="gathalast">Nānārāgambaraṃ tattha, pūjayittha asaṃkhiyaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Akāsi paṭimā gehe, bahumaṅgalacetiye;</p>

<p rend="gathalast">Bodhisatte tathā’kāsi, kāḷaselassa satthuno.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Upasumbhavhayassāpi, lokanāthassa kārayi;</p>

<p rend="gathalast">Raṃsīcūḷāmaṇiñceva, abhisekavhayassa ca.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Buddhabimbassa kāresi, pubbe vuttaṃ piḷandhanaṃ;</p>

<p rend="gathalast">Vāmapassamhi bodhissa, bodhisattagharaṃ tathā.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Metteyyassa ca kāresi, sabbaṃ rājapiḷandhanaṃ;</p>

<p rend="gathalast">Samantā yojane tassa, tadā rakkhañca yojayi.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Kārāpesi vihāresu, dhāturājavhapantiyo;</p>

<p rend="gathalast">Tathā satasahassena, mahābodhigharaṃ varaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Thūpāramamhi thūpassa, pūjaṃ jiṇṇavisodhanaṃ;</p>

<p rend="gathalast">Dāṭhā dhātugharecāpi, jiṇṇassa paṭisaṅkharaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Dāṭhādhātukaruṇḍañca, raṃsiñca ghanakoṭṭimaṃ;</p>

<p rend="gathalast">Mahagghamanisaṃkiṇṇaṃ, suvaṇṇa padumāni ca.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Dāṭhādhātumhi pūjesi, pūjācākā asaṅkhiyā;</p>

<p rend="gathalast">Cīvarādīni dāpesi, bhikkhūnaṃ dīpavāsinaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Kārāpetvā <pb ed="M" n="0.0251" /> vihāresu, navakammaṃ tahiṃ tahiṃ;</p>

<p rend="gathalast">Pākāre ca gharetvā’kā, sudhākammaṃ manoharaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Mahācetittaye katvā, sudhākammaṃ mahārahaṃ;</p>

<p rend="gathalast">Suvaṇṇachattaṃ kāresi, tathā vajiracumbaṭaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Mahāvihāre pāpena, mahāsenena nāsite;</p>

<p rend="gathalast">Vasisuṃ dhammarucikā, bhikkhū cetiyapabbate.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Katvā ambatthalaṃ thera-vādānaṃ dātu kāmako;</p>

<p rend="gathalast">Yācito tehi tesaṃ’va, adāsi dharaṇī pati.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Dātu paṭhānanāvañca, kāretvā kaṃsalohajaṃ;</p>

<p rend="gathalast">Dānavaṭṭaṃ pavattesi, ambaṇebhi dvipañcahi.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Anto bahi ca kāretvā, nagarassa jinālaye;</p>

<p rend="gathalast">Paṭimāyo ca pūjesi, dhammāsokasamo’samo.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Tassa puññāni sabbāni, vatthu paṭipadaṃ naro;</p>

<p rend="gathalast">Ko hi nāma samatthoti, mukhamattaṃ nidassitaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Tassa puttaduve āsuṃ, kassapo bhinnamātiko;</p>

<p rend="gathalast">Samānamātiko ceva, moggallāno mahabbalo.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Tathā pāṇasamā ekā, duhitā ca manoramā;</p>

<p rend="gathalast">Bhāgineyyassa pādāsi, senāpaccañca tañca so.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Vinā dosena tāḷesi, kasāyūrusu so’pitaṃ;</p>

<p rend="gathalast">Rājā disvāna duhitu-vatthaṃ lohitamakkhitaṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Ñatvā taṃ mātaraṃ tassa, naggaṃ jhapesi kujjhiya;</p>

<p rend="gathalast">Tatoppabhutiso baddha-vero saṅgamma kassapaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Rajje netaṃ palobhetvā, bhinditvā pituantare;</p>

<p rend="gathalast">Saṅgahetvā janaṃ java-gāhaṃ gāhāpayī patiṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Ussāpesi tato chattaṃ, kassapo pitupakkhiye;</p>

<p rend="gathalast">Vināsetvā jane laddha-sabbapāpasahāyako.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Moggallāno tato tena,</p>

<p rend="gatha2">Kātukāmo mahāhavaṃ;</p>

<p rend="gatha3">Aladdha balatāya’gā,</p>

<p rend="gathalast">Jambudīpa balatthiko.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Mahārajja <pb ed="M" n="0.0252" /> vināsena, viyogena ca sūnuno;</p>

<p rend="gathalast">Baddhanāgāravāsena, dukkhitampi durādhipaṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Dukkhāpetumapaññoso, āha kassaparājakaṃ;</p>

<p rend="gathalast">Nidhi rājakulerāja-gutta te pitarā iti.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Ne’ti gutte na jānāsi, cittametassa bhūmipa;</p>

<p rend="gathalast">Moggallānassa kāpeti, nidhiṃsoti tadabrūvi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Sutvā taṃ kupito dūte, pāhesī pitusantikaṃ;</p>

<p rend="gathalast">Ācikkhatu nidhiṭhāna-miti vatvā narādhamo.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Māretu amhe pāpassa, tassupāyo’ti cintiya;</p>

<p rend="gathalast">Tuṇhī ahosi te gantvā, rājakassa nivedayuṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Tato’tīva pakuppitvā, pesayittha punappunaṃ;</p>

<p rend="gathalast">Sādhu disvā sahāyamme, nhatvāna kāḷavāpiyaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Parissāmīti cintetvā, āha dūte sace mamaṃ;</p>

<p rend="gathalast">Kāḷavāpiṃsamāpeti, sakkā ñātunti te gatā.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Rañño āhaṃsu rājāpi, tuṭṭhahaṭṭho dhanatthiko;</p>

<p rend="gathalast">Pesesi dūte datvāna, rathaṃ jiṇṇena vājinā.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Evaṃ gacchati bhūpāle, pājento rathiko rathaṃ;</p>

<p rend="gathalast">Khādanto lājamassāpi, kiñci mattaṃ adāsi so.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Taṃ khāditvā pasīditvā, tasmiṃ pāṇamadā tadā;</p>

<p rend="gathalast">Moggallānassa taṃ kātuṃ, saṅgahaṃ dvāranāyakaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Evaṃ sampattiyo nāma, calā vijjullatopamā;</p>

<p rend="gathalast">Tasmā tāsu pamajjeyya, ko hi nāma sacetano.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Rājā etītisutvāna, thero so tassa soha do;</p>

<p rend="gathalast">Laddhā māsodanaṃ maṃsaṃ, sāṇuṇañca varaṃ saraṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Rājā roceti etanti, gopayitvā upāvisi;</p>

<p rend="gathalast">Gantvā rājāpi vanditvā, ekamantamupāvisī.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Evaṃ nisinnā sampatta-rajjā viya ubhopi te;</p>

<p rend="gathalast">Aññamaññā’bhilāpena, nibbāpesuṃ mahādaraṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Bhojayitvāna taṃ thero, ovaditvā anekadhā;</p>

<p rend="gathalast">Appamāde niyojesi, dassetvā lokadhammataṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Tato <pb ed="M" n="0.0253" /> vāpī mupagamma, oggayhitvā yathā sukhaṃ;</p>

<p rend="gathalast">Nhayitvā pivitvā ca, āhevaṃ rājasevake.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Ettakaṃ me dhanaṃ bho’ti, sutvā taṃ rājasevakā;</p>

<p rend="gathalast">Āparitvā puraṃrañño, nivedesuṃ nirissaro.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Dhanaṃ rakkhati puttassa, dīpe bhindati mānuse;</p>

<p rend="gathalast">Jīvanto’yaṃtī kujjhitvā, āṇāpesi camūpatiṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Mārehi pitaraṃ meti, diṭṭhā piṭṭhīti verino;</p>

<p rend="gathalast">Haṭṭhatuṭṭho tiruṭṭhoso, sabbālaṅkaramaṇḍito.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Rājānamupasaṅkamma, purato ca’ssa caṅkami;</p>

<p rend="gathalast">Rājādisvā ca cintesi, pāpiyo’yaṃ mataṃ mama.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Kāyaṃ viya dukkhāpetvā, narakaṃ hetu micchati;</p>

<p rend="gathalast">Rosuppādena tasseva, kiṃpuremi manorathaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Iti mettāyamāno taṃ, āha senāpatiṃ pati;</p>

<p rend="gathalast">Moggallāne tvayiceva, ekacitto ahaṃ iti.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Hasaṃcālesi sīsaṃso, disvā taṃ jānibhūpati;</p>

<p rend="gathalast">‘‘Nūna māreti ajjā’’ti, tadā sāhasikopi so.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Naggaṃ katvāna rājānaṃ, sasaṅkhalika bandhanaṃ;</p>

<p rend="gathalast">Puratthābhimukhaṃ katvā, antobandhiya bhittiyaṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Mattikāya vilimpesi, evaṃ disvāpi paṇḍito;</p>

<p rend="gathalast">Ko hi rajjeyya bhogesu, jīvitepi yasepi vā.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Dhātuseno narindo so, evaṃ puttahato gato;</p>

<p rend="gathalast">Aṭṭhārasahi vassehi, devarājassa santikaṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Kāḷavāpī mayaṃ rājā, kārāpento samāhitaṃ;</p>

<p rend="gathalast">Passitvā bhikkhumetantu, vuṭṭhāpetuṃ samādhito.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Asakkonto khipāpesi, paṃsuṃ bhikkhussa matthake;</p>

<p rend="gathalast">Sandhiṭṭhiko vipākoyaṃ, tassa kammassa dīpito.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Dasāpite <pb ed="M" n="0.0254" /> rājavarā sabhogā,</p>

<p rend="gatha2">Upāgamuṃ maccumukhaṃ sabhovā;</p>

<p rend="gatha3">Aniccataṃ bhogavato dhane ca,</p>

<p rend="gathalast">Disvā sapañño vibhavaṃ icche.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Dasarājako nāma</p>

<p rend="centre">Aṭṭhatiṃsatiemā paricchedo.</p>
</body>
<back></back>
</text>
</TEI.2>