<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Tigumbacetiya thomanā</p>

<p rend="centre">Namo tassa bhagavato arahato sammāsambuddhassa</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Yo <pb ed="M" n="0.0118" /> dīpaṅkaramūlamhi, padaṃ hattagataṃ caji;</p>

<p rend="gathalast">Sammāsambodhi mākaṅkhaṃ, vande tassa siroruhaṃ.</p>

<p rend="bodytext">(Pathyāvattagāthā).</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Pūretvā bodhisambhāra-mahesaṃ yo anuttaraṃ;</p>

<p rend="gathalast">Alattha buddhattaṃ tassa, kesadhātuvaraṃ name.</p>

<p rend="bodytext">(Pathyāvattagāthā).</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Laddhā buddhattaṃ chaṭhāna-matikkamma pavedayi;</p>

<p rend="gathalast">Vimuttiṃ rājāyatane, tassa kesavaraṃ name.</p>

<p rend="bodytext">(Rakāra bhakāravipulā pathyāvattagāthā).</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tattha sakkadattiyampi, nāgalataṃ harītakaṃ;</p>

<p rend="gathalast">Anotattodakaṃ bhuñji, vande tassa siroruhaṃ.</p>

<p rend="bodytext">(Rakāravipulā pathyāvattagāthā).</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tadā <pb ed="M" n="0.0119" /> muggaselapattaṃ, mahārājūhi dinnakaṃ;</p>

<p rend="gathalast">Tathāgato paṭiggaṇhi, vandāmi tassa sīsajaṃ.</p>

<p rend="bodytext">(Rakāravipulā pathyāvattagāthā).</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tadā dvinnaṃ dvebhātika-janehi madhupiṇḍikaṃ;</p>

<p rend="gathalast">Paribhuñjesi manthampi, tassa sīsasiriṃ name.</p>

<p rend="bodytext">(Takāravipulā pathyāvattagāthā).</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Yo tapussabhallikānaṃ, tadā dvisaraṇaṃ adā;</p>

<p rend="gathalast">Lokamhi sabbapaṭhamaṃ, tassa sīrivahaṃ name.</p>

<p rend="bodytext">(Rakāra nakāra vipulāpathyāvattagāthā).</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tadā <pb ed="M" n="0.0120" /> tatthupaṭṭhakānaṃ, tesaṃ kese adā aṭha;</p>

<p rend="gathalast">Lokahita mapekkhanto, nātho yo tassa te name.</p>

<p rend="bodytext">(Rakāravipulā pathyāvattagāthā).</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tepi taṃ āhāritvāna, pokkharabbatiyaṃ karuṃ;</p>

<p rend="gathalast">Sajīvakesa cetiyaṃ, nametaṃ sabbapubbakaṃ.</p>

<p rend="bodytext">(Makāravipulā pathyāvattagāthā).</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Uposathuposathamhi, muñcantaṃ nīlarasmiyo;</p>

<p rend="gathalast">Bhagavāva lokaatthaṃ, karontaṃ taṃ sadā name.</p>

<p rend="bodytext">(Rakāravipulā pathyāvattagāthā).</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Cūḷāmaṇidussacetyaṃ <pb ed="M" n="0.0121" />, kālamhi bodhisattake;</p>

<p rend="gathalast">Buddhakāle idaṃ sabba-paṭhamaṃ taṃ namāmahaṃ.</p>

<p rend="bodytext">(Rakāravipulā pathyāvattagāthā).</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Namāmahaṃ vandāmahaṃ, pūjemahaṃ siroruhaṃ;</p>

<p rend="gathalast">Puññamidaṃ bhavatu me, paccayo āsavakkhaye.</p>

<p rend="bodytext">(Takāra nakāravipulā pathyāvattagāthā).</p>

<p rend="centre">Tigumbacetiyathomanā niṭṭhitā.</p>
</body>
<back></back>
</text>
</TEI.2>