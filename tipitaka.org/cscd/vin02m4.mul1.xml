<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Samuṭṭhānasīsasaṅkhepo</p>

<p rend="subhead">Samuṭṭhānassuddānaṃ</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> Aniccā <pb ed="T" n="0.0224" /><pb ed="P" n="5.0086" /><pb ed="M" n="0.0157" /><pb ed="V" n="0.0178" /> sabbe saṅkhārā, dukkhānattā ca saṅkhatā;</p>

<p rend="gathalast">Nibbānañceva paññatti, anattā iti nicchayā.</p>

<p rend="gatha1">Buddhacande anuppanne, buddhādicce anuggate;</p>

<p rend="gathalast">Tesaṃ sabhāgadhammānaṃ, nāmamattaṃ na nāyati.</p>

<p rend="gatha1">Dukkaraṃ vividhaṃ katvā, pūrayitvāna pāramī;</p>

<p rend="gathalast">Uppajjanti mahāvīrā, cakkhubhūtā sabrahmake.</p>

<p rend="gatha1">Te desayanti saddhammaṃ, dukkhahāniṃ sukhāvahaṃ;</p>

<p rend="gathalast">Aṅgīraso sakyamuni, sabbabhūtānukampako.</p>

<p rend="gatha1">Sabbasattuttamo sīho, piṭake tīṇi desayi;</p>

<p rend="gathalast">Suttantamabhidhammañca, vinayañca mahāguṇaṃ.</p>

<p rend="gatha1">Evaṃ nīyati saddhammo, vinayo yadi tiṭṭhati;</p>

<p rend="gathalast">Ubhato ca vibhaṅgāni, khandhakā yā ca mātikā.</p>

<p rend="gatha1">Mālā suttaguṇeneva, parivārena ganthitā;</p>

<p rend="gathalast">Tasseva parivārassa, samuṭṭhānaṃ niyato kataṃ.</p>

<p rend="gatha1">Sambhedaṃ <pb ed="V" n="0.0179" /> nidānaṃ caññaṃ, sutte dissanti upari;</p>

<p rend="gathalast">Tasmā sikkhe parivāraṃ, dhammakāmo supesaloti.</p>

<p rend="subhead">Terasasamuṭṭhānaṃ</p>

<p rend="gatha1">Vibhaṅge dvīsu paññattaṃ, uddisanti uposathe;</p>

<p rend="gathalast">Pavakkhāmi samuṭṭhānaṃ, yathāñāyaṃ suṇātha me.</p>

<p rend="gatha1">Pārājikaṃ <pb ed="T" n="0.0225" /> yaṃ paṭhamaṃ, dutiyañca tato paraṃ;</p>

<p rend="gathalast">Sañcarittānubhāsanañca, atirekañca cīvaraṃ.</p>

<p rend="gatha1">Lomāni padasodhammo, bhūtaṃ saṃvidhānena ca;</p>

<p rend="gathalast">Theyyadesanacorī ca, ananuññātāya terasa.</p>

<p rend="gatha1">Terasete samuṭṭhāna nayā, viññūhi cintitā.</p>

<p rend="gathalast">Ekekasmiṃ samuṭṭhāne, sadisā idha dissare.</p>

<p rend="subhead">1. Paṭhamapārājikasamuṭṭhānaṃ</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> Methunaṃ <pb ed="M" n="0.0158" /> sukkasaṃsaggo, aniyatā paṭhamikā;</p>

<p rend="gathalast">Pubbūpaparipācitā, raho bhikkhuniyā saha.</p>

<p rend="gatha1">Sabhojane raho dve ca, aṅguli udake hasaṃ;</p>

<p rend="gathalast">Pahāre <pb ed="P" n="5.0087" /> uggire ceva, tepaññāsā ca sekhiyā.</p>

<p rend="gatha1">Adhakkhagāmāvassutā, talamaṭṭhañca suddhikā;</p>

<p rend="gathalast">Vassaṃvuṭṭhā ca ovādaṃ, nānubandhe pavattiniṃ.</p>

<p rend="gatha1">Chasattati ime sikkhā, kāyamānasikā katā;</p>

<p rend="gatha1">Sabbe ekasamuṭṭhānā, paṭhamaṃ pārājikaṃ yathā.</p>

<p rend="centre">Paṭhamapārājikasamuṭṭhānaṃ niṭṭhitaṃ.</p>

<p rend="subhead">2. Dutiyapārājikasamuṭṭhānaṃ</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> Adinnaṃ <pb ed="V" n="0.0180" /> viggahuttari, duṭṭhullā attakāminaṃ;</p>

<p rend="gathalast">Amūlā aññabhāgiyā, aniyatā dutiyikā.</p>

<p rend="gatha1">Acchinde pariṇāmane, musā omasapesuṇā;</p>

<p rend="gathalast">Duṭṭhullā pathavīkhaṇe, bhūtaṃ aññāya ujjhāpe.</p>

<p rend="gatha1">Nikkaḍḍhanaṃ <pb ed="T" n="0.0226" /> siñcanañca, āmisahetu bhuttāvī;</p>

<p rend="gathalast">Ehi anādari bhiṃsā, apanidhe ca jīvitaṃ.</p>

<p rend="gatha1">Jānaṃ sappāṇakaṃ kammaṃ, ūnasaṃvāsanāsanā;</p>

<p rend="gathalast">Sahadhammikavilekhā, moho amūlakena ca.</p>

<p rend="gatha1">Kukkuccaṃ dhammikaṃ cīvaraṃ, datvā <note>kukkuccaṃ dhammikaṃ cīvaraṃ (sī.), kukkuccaṃ dhammikaṃ datvā (syā.)</note> pariṇāmeyya puggale;</p>

<p rend="gathalast">Kiṃ te akālaṃ acchinde, duggahī nirayena ca.</p>

<p rend="gatha1">Gaṇaṃ vibhaṅgaṃ dubbalaṃ, kathināphāsupassayaṃ;</p>

<p rend="gathalast">Akkosacaṇḍī maccharī, gabbhinī ca pāyantiyā.</p>

<p rend="gatha1">Dvevassaṃ <pb ed="M" n="0.0159" /> sikkhā saṅghena, tayo ceva gihīgatā;</p>

<p rend="gathalast">Kumāribhūtā tisso ca, ūnadvādasasammatā.</p>

<p rend="gatha1">Alaṃ tāva sokāvāsaṃ, chandā anuvassā ca dve;</p>

<p rend="gathalast">Sikkhāpadā sattatime, samuṭṭhānā tikā katā.</p>

<p rend="gatha1">Kāyacittena na vācā, vācācittaṃ na kāyikaṃ;</p>

<p rend="gathalast">Tīhi dvārehi jāyanti, pārājikaṃ dutiyaṃ yathā.</p>

<p rend="centre">Dutiyapārājikasamuṭṭhānaṃ niṭṭhitaṃ.</p>

<p rend="subhead">3. Sañcarittasamuṭṭhānaṃ</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> Sañcarī <pb ed="V" n="0.0281" /> kuṭi vihāro, dhovanañca paṭiggaho;</p>

<p rend="gathalast">Viññattuttari abhihaṭṭhuṃ, ubhinnaṃ dūtakena ca.</p>

<p rend="gatha1">Kosiyā suddhadvebhāgā, chabbassāni nisīdanaṃ;</p>

<p rend="gathalast">Riñcanti rūpikā ceva, ubho nānappakārakā.</p>

<p rend="gatha1">Ūnabandhanavassikā, suttaṃ vikappanena ca;</p>

<p rend="gathalast">Dvāradānasibbāni <pb ed="T" n="0.0227" /><note>dvāradānasibbinī (sī. syā.)</note> ca, pūvapaccayajoti ca.</p>

<p rend="gatha1">Ratanaṃ sūci mañco ca, tūlaṃ nisīdanakaṇḍu ca;</p>

<p rend="gathalast">Vassikā ca sugatena, viññatti aññaṃ cetāpanā.</p>

<p rend="gatha1">Dve saṅghikā mahājanikā, dve puggalalahukā garu;</p>

<p rend="gathalast">Dve vighāsā sāṭikā ca, samaṇacīvarena ca.</p>

<p rend="gatha1">Samapaññāsime dhammā, chahi ṭhānehi jāyare;</p>

<p rend="gathalast">Kāyato na vācācittā, vācato na kāyamanā.</p>

<p rend="gatha1">Kāyavācā na ca cittā <note>na cittato (sī. syā.)</note>, kāyacittā na vācikā <note>na vācato (sī. syā.)</note>;</p>

<p rend="gathalast">Vācācittā <pb ed="P" n="5.0088" /> na kāyena, tīhi dvārehi <note>tīhi ṭhānehi (syā.)</note> jāyare.</p>

<p rend="gathalast">Chasamuṭṭhānikā ete, sañcarittena sādisā.</p>

<p rend="centre">Sañcarittasamuṭṭhānaṃ niṭṭhitaṃ.</p>

<p rend="subhead">4. Samanubhāsanāsamuṭṭhānaṃ</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> Bhedānuvattadubbaca <pb ed="M" n="0.0160" /><pb ed="V" n="0.0182" />, dūsaduṭṭhulladiṭṭhi ca;</p>

<p rend="gathalast">Chandaṃ ujjagghikā dve ca, dve ca saddā na byāhare.</p>

<p rend="gatha1">Chamā nīcāsane ṭhānaṃ, pacchato uppathena ca;</p>

<p rend="gathalast">Vajjānuvattigahaṇā, osāre paccācikkhanā.</p>

<p rend="gatha1">Kismiṃ saṃsaṭṭhā dve vadhi, visibbe dukkhitāya ca;</p>

<p rend="gathalast">Puna saṃsaṭṭhā na vūpasame, ārāmañca pavāraṇā.</p>

<p rend="gatha1">Anvaddhaṃ <note>anvaddhamāsaṃ (sī. syā.)</note> saha jīviniṃ, dve cīvaraṃ anubandhanā;</p>

<p rend="gathalast">Sattatiṃsa <pb ed="T" n="0.0228" /> ime dhammā, kāyavācāya cittato.</p>

<p rend="gathalast">Sabbe ekasamuṭṭhānā, samanubhāsanā yathā.</p>

<p rend="centre">Samanubhāsanāsamuṭṭhānaṃ niṭṭhitaṃ.</p>

<p rend="subhead">5. Kathinasamuṭṭhānaṃ</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> Ubbhataṃ kathinaṃ tīṇi, paṭhamaṃ pattabhesajjaṃ;</p>

<p rend="gathalast">Accekaṃ cāpi sāsaṅkaṃ, pakkamantena vā duve.</p>

<p rend="gatha1">Upassayaṃ paramparā, anatirittaṃ nimantanā;</p>

<p rend="gathalast">Vikappaṃ rañño vikāle, vosāsāraññakena ca.</p>

<p rend="gatha1">Ussayāsannicayañca, pure pacchā vikāle ca;</p>

<p rend="gathalast">Pañcāhikā saṅkamanī, dvepi āvasathena ca.</p>

<p rend="gatha1">Pasākhe <pb ed="V" n="0.0183" /> āsane ceva, tiṃsa ekūnakā ime;</p>

<p rend="gathalast">Kāyavācā na ca cittā <note>na cittato (syā.)</note>, tīhi dvārehi jāyare.</p>

<p rend="gathalast">Dvisamuṭṭhānikā sabbe, kathinena sahāsamā.</p>

<p rend="centre">Kathinasamuṭṭhānaṃ niṭṭhitaṃ.</p>

<p rend="subhead">6. Eḷakalomasamuṭṭhānaṃ</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> Eḷakalomā <pb ed="M" n="0.0161" /> dve seyyā, āhacca piṇḍabhojanaṃ;</p>

<p rend="gathalast">Gaṇavikālasannidhi, dantaponena celakā.</p>

<p rend="gatha1">Uyyuttaṃ senaṃ <note>uyyuttaṃ vase (syā.)</note> uyyodhi, surā orena nhāyanā;</p>

<p rend="gathalast">Dubbaṇṇe dve desanikā, lasuṇupatiṭṭhe naccanā.</p>

<p rend="gatha1">Nhānamattharaṇaṃ seyyā, antoraṭṭhe tathā bahi;</p>

<p rend="gathalast">Antovassaṃ <pb ed="T" n="0.0229" /> cittāgāraṃ, āsandi suttakantanā.</p>

<p rend="gatha1">Veyyāvaccaṃ sahatthā ca, abhikkhukāvāsena ca;</p>

<p rend="gathalast">Chattaṃ yānañca saṅghāṇiṃ, alaṅkāraṃ gandhavāsitaṃ.</p>

<p rend="gatha1">Bhikkhunī sikkhamānā ca, sāmaṇerī gihiniyā;</p>

<p rend="gathalast">Asaṃkaccikā āpatti, cattārīsā catuttari.</p>

<p rend="gatha1">Kāyena na vācācittena, kāyacittena na vācato;</p>

<p rend="gathalast">Dvisamuṭṭhānikā sabbe, samā eḷakalomikāti.</p>

<p rend="centre">Eḷakalomasamuṭṭhānaṃ niṭṭhitaṃ.</p>

<p rend="subhead">7. Padasodhammasamuṭṭhānaṃ</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> Padaññatra <pb ed="V" n="0.0184" /> asammatā, tathā atthaṅgatena ca;</p>

<p rend="gathalast">Tiracchānavijjā <pb ed="P" n="5.0089" /> dve vuttā, anokāso <note>anokāse (sī. syā.)</note> ca pucchanā.</p>

<p rend="gatha1">Satta sikkhāpadā ete, vācā na kāyacittato <note>kāyacittakā (ka.)</note>;</p>

<p rend="gathalast">Vācācittena jāyanti, na tu kāyena jāyare.</p>

<p rend="gathalast">Dvisamuṭṭhānikā sabbe, padasodhammasadisā.</p>

<p rend="centre">Padasodhammasamuṭṭhānaṃ niṭṭhitaṃ.</p>

<p rend="subhead">8. Addhānasamuṭṭhānaṃ</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> Addhānanāvaṃ <pb ed="M" n="0.0162" /> paṇītaṃ, mātugāmena saṃhare;</p>

<p rend="gathalast">Dhaññaṃ nimantitā ceva, aṭṭha ca pāṭidesanī.</p>

<p rend="gatha1">Sikkhā pannarasa ete, kāyā na vācā na manā;</p>

<p rend="gathalast">Kāyavācāhi jāyanti, na te cittena jāyare.</p>

<p rend="gatha1">Kāyacittena jāyanti, na te jāyanti vācato;</p>

<p rend="gathalast">Kāyavācāhi cittena, samuṭṭhānā catubbidhā.</p>

<p rend="gathalast">Paññattā <pb ed="T" n="0.0230" /> buddhañāṇena, addhānena sahā samā <note>samānayā (syā.)</note>.</p>

<p rend="centre">Addhānasamuṭṭhānaṃ niṭṭhitaṃ.</p>

<p rend="subhead">9. Theyyasatthasamuṭṭhānaṃ</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> Theyyasatthaṃ <pb ed="V" n="0.0185" /> upassuti, sūpaviññāpanena ca;</p>

<p rend="gathalast">Rattichannañca okāsaṃ, ete byūhena sattamā.</p>

<p rend="gatha1">Kāyacittena jāyanti, na te jāyanti vācato;</p>

<p rend="gathalast">Tīhi dvārehi jāyanti, dvisamuṭṭhānikā ime.</p>

<p rend="gathalast">Theyyasatthasamuṭṭhānā, desitādiccabandhunā.</p>

<p rend="centre">Theyyasatthasamuṭṭhānaṃ niṭṭhitaṃ.</p>

<p rend="subhead">10. Dhammadesanāsamuṭṭhānaṃ</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> Chattapāṇissa saddhammaṃ, na desenti tathāgatā;</p>

<p rend="gathalast">Evameva <note>tatheva (sī. syā.)</note> daṇḍapāṇissa, satthaāvudhapāṇinaṃ.</p>

<p rend="gatha1">Pādukupāhanā yānaṃ, seyyapallatthikāya ca;</p>

<p rend="gathalast">Veṭhitoguṇṭhito ceva, ekādasamanūnakā.</p>

<p rend="gatha1">Vācācittena jāyanti, na te jāyanti kāyato;</p>

<p rend="gathalast">Sabbe ekasamuṭṭhānā, samakā dhammadesane.</p>

<p rend="centre">Dhammadesanāsamuṭṭhānaṃ niṭṭhitaṃ.</p>

<p rend="subhead">11. Bhūtārocanasamuṭṭhānaṃ</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> Bhūtaṃ <pb ed="M" n="0.0163" /> kāyena jāyati, na vācā na ca cittato;</p>

<p rend="gathalast">Vācato ca samuṭṭhāti, na kāyā na ca cittato.</p>

<p rend="gatha1">Kāyavācāya <pb ed="V" n="0.0186" /> jāyati, na tu jāyati cittato;</p>

<p rend="gathalast">Bhūtārocanakā <pb ed="T" n="0.0231" /> nāma, tīhi ṭhānehi jāyati.</p>

<p rend="centre">Bhūtārocanasamuṭṭhānaṃ niṭṭhitaṃ.</p>

<p rend="subhead">12. Corivuṭṭhāpanasamuṭṭhānaṃ</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> Corī vācāya cittena, na taṃ jāyati kāyato;</p>

<p rend="gatha2">Jāyati tīhi dvārehi, corivuṭṭhāpanaṃ idaṃ;</p>

<p rend="gathalast">Akataṃ dvisamuṭṭhānaṃ, dhammarājena bhāsitaṃ <note>ṭhapitaṃ (syā.)</note>.</p>

<p rend="centre">Corivuṭṭhāpanasamuṭṭhānaṃ niṭṭhitaṃ.</p>

<p rend="subhead">13. Ananuññātasamuṭṭhānaṃ</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> Ananuññātaṃ vācāya, na kāyā na ca cittato;</p>

<p rend="gathalast">Jāyati kāyavācāya, na taṃ jāyati cittato.</p>

<p rend="gatha1">Jāyati vācācittena, na taṃ jāyati kāyato;</p>

<p rend="gathalast">Jāyati <pb ed="P" n="5.0090" /> tīhi dvārehi, akataṃ catuṭhānikaṃ.</p>

<p rend="centre">Ananuññātasamuṭṭhānaṃ niṭṭhitaṃ.</p>

<p rend="gatha1">Samuṭṭhānañhi saṅkhepaṃ, dasa tīṇi sudesitaṃ;</p>

<p rend="gatha2">Asammohakaraṃ ṭhānaṃ, nettidhammānulomikaṃ;</p>

<p rend="gathalast">Dhārayanto imaṃ viññū, samuṭṭhāne na muyhatīti.</p>

<p rend="centre">Samuṭṭhānasīsasaṅkhepo niṭṭhito.</p>
</body>
<back></back>
</text>
</TEI.2>