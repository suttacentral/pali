<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">50. Kiṅkaṇipupphavaggo</p>

<p rend="subhead">1. Tikiṅkaṇipupphiyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Kaṇikāraṃva <pb ed="T" n="2.0125" /><pb ed="M" n="2.0074" /><pb ed="V" n="2.0073" /> jotantaṃ, nisinnaṃ pabbatantare;</p>

<p rend="gathalast">Addasaṃ virajaṃ buddhaṃ, vipassiṃ lokanāyakaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Tīṇi kiṅkaṇipupphāni, paggayha abhiropayiṃ;</p>

<p rend="gathalast">Sambuddhamabhipūjetvā, gacchāmi dakkhiṇāmukho.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0434" /> jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā tikiṅkaṇipupphiyo thero imā</p>

<p rend="bodytext">Gāthāyo abhāsitthāti.</p>

<p rend="centre">Tikiṅkaṇipupphiyattherassāpadānaṃ paṭhamaṃ.</p>

<p rend="subhead">2. Paṃsukūlapūjakattheraapadānaṃ</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="T" n="2.0126" /><pb ed="V" n="2.0074" />, udaṅgaṇo nāma pabbato;</p>

<p rend="gathalast">Tatthaddasaṃ paṃsukūlaṃ, dumaggamhi vilambitaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tīṇi kiṅkaṇipupphāni, ocinitvānahaṃ tadā;</p>

<p rend="gathalast">Haṭṭho haṭṭhena cittena, paṃsukūlamapūjayiṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="2.0075" /> kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, pūjitvā arahaddhajaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā paṃsukūlapūjako thero imā gāthāyo</p>

<p rend="bodytext">Abhāsitthāti.</p>

<p rend="centre">Paṃsukūlapūjakattherassāpadānaṃ dutiyaṃ.</p>

<p rend="subhead">3. Koraṇḍapupphiyattheraapadānaṃ</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Vanakammiko <pb ed="T" n="2.0127" /> pure āsiṃ, pitumātumatenahaṃ <note>pitupetāmahenahaṃ (sī. syā. pī.)</note>;</p>

<p rend="gathalast">Pasumārena jīvāmi, kusalaṃ me na vijjati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Mama āsayasāmantā, tisso lokagganāyako;</p>

<p rend="gathalast">Padāni tīṇi dassesi, anukampāya cakkhumā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Akkante ca pade disvā, tissanāmassa satthuno;</p>

<p rend="gathalast">Haṭṭho haṭṭhena cittena, pade cittaṃ pasādayiṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Koraṇḍaṃ pupphitaṃ disvā, pādapaṃ dharaṇīruhaṃ;</p>

<p rend="gathalast">Sakosakaṃ gahetvāna, padaseṭṭhamapūjayiṃ <note>padaseṭṭhe apūjayiṃ (sī. pī.)</note>.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Tena <pb ed="V" n="2.0075" /><pb ed="P" n="2.0435" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Koraṇḍakachavi homi, suppabhāso <note>sapabhāso (sī. syā. pī. ka.)</note> bhavāmahaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Dvenavute ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, padapūjāyidaṃ phalaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0076" /> vata me āsi…pe… kataṃ buddhassa sāsanaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0128" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā koraṇḍapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Koraṇḍapupphiyattherassāpadānaṃ tatiyaṃ.</p>

<p rend="subhead">4. Kiṃsukapupphiyattheraapadānaṃ</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Kiṃsukaṃ pupphitaṃ disvā, paggahetvāna añjaliṃ;</p>

<p rend="gathalast">Buddhaseṭṭhaṃ saritvāna, ākāse abhipūjayiṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kiṃsukapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Kiṃsukapupphiyattherassāpadānaṃ catutthaṃ.</p>

<p rend="subhead">5. Upaḍḍhadussadāyakattheraapadānaṃ</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Padumuttarabhagavato <pb ed="T" n="2.0129" /><pb ed="V" n="2.0076" />, sujāto nāma sāvako;</p>

<p rend="gathalast">Paṃsukūlaṃ gavesanto, saṅkāre carate <note>caratī (sī. ka.)</note> tadā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Nagare haṃsavatiyā, paresaṃ bhatako ahaṃ;</p>

<p rend="gathalast">Upaḍḍhadussaṃ datvāna, sirasā abhivādayiṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Tena <pb ed="M" n="2.0077" /> kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Tettiṃsakkhattuṃ <pb ed="P" n="2.0436" /> devindo, devarajjamakārayiṃ;</p>

<p rend="gathalast">Sattasattatikkhattuñca, cakkavattī ahosahaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Padesarajjaṃ vipulaṃ, gaṇanāto asaṅkhiyaṃ;</p>

<p rend="gathalast">Upaḍḍhadussadānena, modāmi akutobhayo.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Icchamāno cahaṃ ajja, sakānanaṃ sapabbataṃ;</p>

<p rend="gathalast">Khomadussehi chādeyyaṃ, aḍḍhadussassidaṃ phalaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, aḍḍhadussassidaṃ phalaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0130" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā upaḍḍhadussadāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Upaḍḍhadussadāyakattherassāpadānaṃ pañcamaṃ.</p>

<p rend="subhead">6. Ghatamaṇḍadāyakattheraapadānaṃ</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Sucintitaṃ bhagavantaṃ, lokajeṭṭhaṃ narāsabhaṃ;</p>

<p rend="gathalast">Upaviṭṭhaṃ mahāraññaṃ, vātābādhena pīḷitaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Disvā <pb ed="V" n="2.0077" /> cittaṃ pasādetvā, ghatamaṇḍamupānayiṃ;</p>

<p rend="gathalast">Katattā ācitattā <note>upacitattā (syā. ka.)</note> ca, gaṅgā bhāgīrathī ayaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Mahāsamuddā cattāro, ghataṃ sampajjare mama;</p>

<p rend="gathalast">Ayañca pathavī ghorā, appamāṇā asaṅkhiyā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Mama saṅkappamaññāya, bhavate madhusakkarā <note>madhusakkharā (syā. ka.)</note>;</p>

<p rend="gathalast">Cātuddīpā ime rukkhā, pādapā dharaṇīruhā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Mama <pb ed="M" n="2.0078" /> saṅkappamaññāya, kapparukkhā bhavanti te;</p>

<p rend="gathalast">Paññāsakkhattuṃ devindo, devarajjamakārayiṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Ekapaññāsakkhattuñca, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Catunnavutito <note>chanavute ito (sī.)</note> kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, ghatamaṇḍassidaṃ phalaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0131" /> jhāpitā mayhaṃ…pe… viharāmi anāsavo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ghatamaṇḍadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Ghatamaṇḍadāyakattherassāpadānaṃ chaṭṭhaṃ.</p>

<p rend="subhead">7. Udakadāyakattheraapadānaṃ</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Padumuttarabuddhassa <pb ed="P" n="2.0437" />, bhikkhusaṅghe anuttare;</p>

<p rend="gathalast">Pasannacitto sumano, pānīghaṭamapūrayiṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Pabbatagge dumagge vā, ākāse vātha bhūmiyaṃ;</p>

<p rend="gathalast">Yadā pānīyamicchāmi, khippaṃ nibbattate mama.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, dakadānassidaṃ phalaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Kilesā <pb ed="V" n="2.0078" /> jhāpitā mayhaṃ…pe… viharāmi anāsavo.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0132" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā udakadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Udakadāyakattherassāpadānaṃ sattamaṃ.</p>

<p rend="subhead">8. Pulinathūpiyattheraapadānaṃ</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="M" n="2.0079" />, yamako nāma pabbato;</p>

<p rend="gathalast">Assamo sukato mayhaṃ, paṇṇasālā sumāpitā.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Nārado nāma nāmena, jaṭilo uggatāpano;</p>

<p rend="gathalast">Catuddasasahassāni, sissā paricaranti maṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Paṭisallīnako santo, evaṃ cintesahaṃ tadā;</p>

<p rend="gathalast">‘Sabbo jano maṃ pūjeti, nāhaṃ pūjemi kiñcanaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘‘Na me ovādako atthi, vattā koci na vijjati;</p>

<p rend="gathalast">Anācariyupajjhāyo, vane vāsaṃ upemahaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘‘Upāsamāno yamahaṃ, garucittaṃ upaṭṭhahe;</p>

<p rend="gathalast">So me ācariyo natthi, vanavāso niratthako.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘‘Āyāgaṃ me gavesissaṃ, garuṃ bhāvaniyaṃ tathā;</p>

<p rend="gathalast">Sāvassayo vasissāmi, na koci garahissati’.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Uttānakūlā nadikā, supatitthā manoramā;</p>

<p rend="gathalast">Saṃsuddhapulinākiṇṇā, avidūre mamassamaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Nadiṃ <pb ed="T" n="2.0133" /> amarikaṃ nāma, upagantvānahaṃ tadā;</p>

<p rend="gathalast">Saṃvaḍḍhayitvā pulinaṃ, akaṃ pulinacetiyaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Ye <pb ed="P" n="2.0438" /> te ahesuṃ sambuddhā, bhavantakaraṇā munī;</p>

<p rend="gathalast">Tesaṃ etādiso thūpo, taṃ nimittaṃ karomahaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Karitvā <pb ed="V" n="2.0079" /> pulinaṃ <note>puḷine (sī. syā. pī.)</note> thūpaṃ, sovaṇṇaṃ māpayiṃ ahaṃ;</p>

<p rend="gathalast">Soṇṇakiṅkaṇipupphāni, sahasse tīṇi pūjayiṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Sāyapātaṃ namassāmi, vedajāto katañjalī;</p>

<p rend="gathalast">Sammukhā viya sambuddhaṃ, vandiṃ pulinacetiyaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Yadā kilesā jāyanti, vitakkā gehanissitā;</p>

<p rend="gathalast">Sarāmi sukataṃ thūpaṃ, paccavekkhāmi tāvade.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Upanissāya viharaṃ, satthavāhaṃ vināyakaṃ;</p>

<p rend="gathalast">Kilese saṃvaseyyāsi, na yuttaṃ tava mārisa.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Saha <pb ed="M" n="2.0080" /> āvajjite thūpe, gāravaṃ hoti me tadā;</p>

<p rend="gathalast">Kuvitakke vinodesiṃ, nāgo tuttaṭṭito yathā.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Evaṃ viharamānaṃ maṃ, maccurājābhimaddatha;</p>

<p rend="gathalast">Tattha kālaṅkato santo, brahmalokamagacchahaṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Yāvatāyuṃ vasitvāna, tidive <note>tidase (sī. pī.)</note> upapajjahaṃ;</p>

<p rend="gathalast">Asītikkhattuṃ devindo, devarajjamakārayiṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Satānaṃ tīṇikkhattuñca, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Soṇṇakiṅkaṇipupphānaṃ <pb ed="T" n="2.0134" /><note>tesaṃ kiṅkaṇipupphānaṃ (sī.)</note>, vipākaṃ anubhomahaṃ;</p>

<p rend="gathalast">Dhātīsatasahassāni, parivārenti maṃ <note>me (ka.)</note> bhave.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Thūpassa pariciṇṇattā, rajojallaṃ na limpati;</p>

<p rend="gathalast">Gatte sedā na muccanti, suppabhāso bhavāmahaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Aho me sukato thūpo, sudiṭṭhāmarikā nadī;</p>

<p rend="gathalast">Thūpaṃ katvāna pulinaṃ, pattomhi acalaṃ padaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Kusalaṃ kattukāmena, jantunā sāragāhinā;</p>

<p rend="gathalast">Natthi khettaṃ akhettaṃ vā, paṭipattīva sādhakā <note>sārikā (pī.), sārakā (syā.), sāratā (ka.)</note>.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Yathāpi balavā poso, aṇṇavaṃ taritussahe;</p>

<p rend="gathalast">Parittaṃ kaṭṭhamādāya, pakkhandeyya mahāsaraṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Imāhaṃ kaṭṭhaṃ nissāya, tarissāmi mahodadhiṃ;</p>

<p rend="gathalast">Ussāhena vīriyena, tareyya udadhiṃ naro.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Tatheva <pb ed="V" n="2.0080" /><pb ed="P" n="2.0439" /> me kataṃ kammaṃ, parittaṃ thokakañca yaṃ;</p>

<p rend="gathalast">Taṃ kammaṃ upanissāya, saṃsāraṃ samatikkamiṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Pacchime bhave sampatte, sukkamūlena codito;</p>

<p rend="gathalast">Sāvatthiyaṃ pure jāto, mahāsāle suaḍḍhake.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Saddhā mātā pitā mayhaṃ, buddhassa saraṇaṃ gatā;</p>

<p rend="gathalast">Ubho diṭṭhapadā ete, anuvattanti sāsanaṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Bodhipapaṭikaṃ <pb ed="M" n="2.0081" /> gayha, soṇṇathūpamakārayuṃ;</p>

<p rend="gathalast">Sāyapātaṃ <note>sāyaṃ pātaṃ (syā. ka.)</note> namassanti, sakyaputtassa sammukhā.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Uposathamhi <pb ed="T" n="2.0135" /> divase, soṇṇathūpaṃ vinīharuṃ;</p>

<p rend="gathalast">Buddhassa vaṇṇaṃ kittentā, tiyāmaṃ vītināmayuṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Saha disvānahaṃ <note>pasādetvānahaṃ (ka.)</note> thūpaṃ, sariṃ pulinacetiyaṃ;</p>

<p rend="gathalast">Ekāsane nisīditvā, arahattamapāpuṇiṃ.</p>

<p rend="centre">Dvāvīsatimaṃ bhāṇavāraṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Gavesamāno taṃ vīraṃ, dhammasenāpatiddasaṃ;</p>

<p rend="gathalast">Agārā nikkhamitvāna, pabbajiṃ tassa santike.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Jātiyā sattavassena, arahattamapāpuṇiṃ;</p>

<p rend="gathalast">Upasampādayī buddho, guṇamaññāya cakkhumā.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Dārakeneva santena, kiriyaṃ niṭṭhitaṃ mayā;</p>

<p rend="gathalast">Kataṃ me karaṇīyajja, sakyaputtassa sāsane.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Sabbaverabhayātīto, sabbasaṅgātigo <note>sabbasaṅkātito (ka.)</note> isi;</p>

<p rend="gathalast">Sāvako te mahāvīra, soṇṇathūpassidaṃ phalaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0136" /> sudaṃ āyasmā pulinathūpiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Pulinathūpiyattherassāpadānaṃ aṭṭhamaṃ.</p>

<p rend="subhead">9. Naḷakuṭidāyakattheraapadānaṃ</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="V" n="2.0081" /><pb ed="P" n="2.0440" />, hārito nāma pabbato;</p>

<p rend="gathalast">Sayambhū nārado nāma, rukkhamūle vasī tadā.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Naḷāgāraṃ <pb ed="M" n="2.0082" /> karitvāna, tiṇena chādayiṃ ahaṃ;</p>

<p rend="gathalast">Caṅkamaṃ sodhayitvāna, sayambhussa adāsahaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsamagacchahaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Tattha me sukataṃ byamhaṃ, naḷakuṭikanimmitaṃ;</p>

<p rend="gathalast">Saṭṭhiyojanamubbedhaṃ, tiṃsayojanavitthataṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Catuddasesu kappesu, devaloke ramiṃ ahaṃ;</p>

<p rend="gathalast">Ekasattatikkhattuñca, devarajjamakārayiṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Catutiṃsatikkhattuñca, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Dhammapāsādamāruyha, sabbākāravarūpamaṃ;</p>

<p rend="gathalast">Yadicchakāhaṃ vihare, sakyaputtassa sāsane.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, naḷakuṭiyidaṃ phalaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0137" /> jhāpitā mayhaṃ…pe… viharāmi anāsavo.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā naḷakuṭidāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Naḷakuṭidāyakattherassāpadānaṃ navamaṃ.</p>

<p rend="subhead">10. Piyālaphaladāyakattheraapadānaṃ</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Migaluddo <pb ed="V" n="2.0082" /> pure āsiṃ, vipine vicaraṃ tadā;</p>

<p rend="gathalast">Addasaṃ virajaṃ buddhaṃ, sabbadhammāna pāraguṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Piyālaphalamādāya, buddhaseṭṭhassadāsahaṃ;</p>

<p rend="gathalast">Puññakkhettassa vīrassa, pasanno sehi pāṇibhi.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="M" n="2.0083" /> ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0441" /> jhāpitā mayhaṃ…pe… viharāmi anāsavo.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0138" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā piyālaphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Piyālaphaladāyakattherassāpadānaṃ dasamaṃ.</p>

<p rend="centre">Kiṅkaṇipupphavaggo paññāsamo.</p>

<p rend="bodytext">Tassuddānaṃ –</p>

<p rend="gatha1">Kiṅkaṇī paṃsukūlañca, koraṇḍamatha kiṃsukaṃ;</p>

<p rend="gathalast">Upaḍḍhadussī ghatado, udakaṃ thūpakārako.</p>

<p rend="gatha1">Naḷakārī ca navamo, piyālaphaladāyako;</p>

<p rend="gathalast">Satamekañca gāthānaṃ, navakañca taduttari.</p>

<p rend="bodytext">Atha vagguddānaṃ –</p>

<p rend="gatha1">Metteyyavaggo bhaddāli, sakiṃsammajjakopi ca;</p>

<p rend="gathalast">Ekavihārī vibhītakī, jagatī sālapupphiyo.</p>

<p rend="gatha1">Naḷāgāraṃ paṃsukūlaṃ, kiṅkaṇipupphiyo tathā;</p>

<p rend="gathalast">Asīti dve ca gāthāyo, catuddasasatāni ca.</p>

<p rend="centre">Metteyyavaggadasakaṃ.</p>

<p rend="centre">Pañcamasatakaṃ samattaṃ.</p>
</body>
<back></back>
</text>
</TEI.2>