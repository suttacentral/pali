<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Vetullavādassa paṭhamaniggaho</p>

<p rend="bodytext"><hi rend="bold">Vohārakatissa</hi>rañño kāle (758-780-bu-va) abhayagirivāsino dhammarucinikāyikā pubbe vuttappakārena sāsanavināsanatthāya bhikkhuvesadhārīhi vetullavādibrāhmaṇehi racitaṃ vetullapiṭakaṃ sampaṭiggahetvā ‘‘idaṃ buddhabhāsita’’nti dassenti. Taṃ mahāvihāravāsino theravādikā dhammavinayena saṃsandetvā adhammavādoti paṭikkhipiṃsu. Taṃ sutvā rājā sabbasatthapāraguṃ <hi rend="bold">kapilaṃ</hi> nāma amaccaṃ pesetvā vinicchayaṃ kārāpetvā abuddhabhāsitabhāvaṃ ñatvā sabbaṃ vetullapotthakaṃ jhāpetvā talladdhike ca pāpabhikkhū niggahetvā buddhasāsanaṃ jotesi <note>nikāyasaṅgahe 12-piṭṭhe</note>. Vuttañhetaṃ mahāvaṃse –</p>

<p rend="hangnum" n="36-41"><hi rend="paranum">36-41</hi><hi rend="dot">.</hi></p>

<p rend="gatha1"> ‘‘Vetullavādaṃ madditvā, kāretvā pāpaniggahaṃ;</p>

<p rend="gathalast">Kapilena amaccena, sāsanaṃ jotayī ca so’’ti.</p>
</body>
<back></back>
</text>
</TEI.2>