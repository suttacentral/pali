<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Cattālīsatima pariccheda</p>

<p rend="subhead">Aṭṭharājako</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tassaccaye kumārādi-dhātusenoti vissuto;</p>

<p rend="gathalast">Ahu tassa suto rājā, devarūpo mahābalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Kārite pitarā’kāsi, vihāre navakammakaṃ;</p>

<p rend="gathalast">Kāretvā dhammasaṅgītiṃ parisodheti sāsanaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Santappesi <pb ed="M" n="0.0259" /> mahāsaṅghaṃ, paccayehi catūhipi;</p>

<p rend="gathalast">Katvā puññāni’nekāni, navame hāyane’tigā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tittiseno suto tassa, rājā hutvā anekadhā;</p>

<p rend="gathalast">Katvā puññāni rajjaṃ taṃ, māsampi navame jahi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sivo taṃ mātulo hantvā, hutvā rājā anappakaṃ;</p>

<p rend="gathalast">Puññaṃ katvo’patissena, pañcavīsa dine hato.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Upatisso tato āsi, rājā hantvāna sīvakaṃ;</p>

<p rend="gathalast">Moggallānassa bhaginī, sāmiko dhajinīpati.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Rājā ṭhānantarādīhi, katvāna janasaṅgahaṃ;</p>

<p rend="gathalast">Sīlākāḷassa pādāsi, saha bho kanadhīvaraṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Eko putto ahu rañño, upatissassa kassapo;</p>

<p rend="gathalast">Sasoḷasa sahāyehi, sūro sūpehi saññuto.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Eka vuttisahāyehi, dānamāna mahādhano;</p>

<p rend="gathalast">Dhammaṭṭho vīriyājīvi, sādhu jeṭṭhapacāyako.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Silā kāḷotato rajja-lobhavañcita mānaso;</p>

<p rend="gathalast">Dakkhiṇaṃ malayaṃ gantvā, saṅgaṇhitvā mahā balaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Vilumpamāno paccanti, sampatto nagarantikaṃ;</p>

<p rend="gathalast">Taṃ sutvā kassapo jeṭṭho, varamāruyha kuñjaraṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Assā setvāna pitaraṃ, samādāya sahāyake;</p>

<p rend="gathalast">Nikkhamma nagarā gacchi, silākālassa dassanaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Evaṃ satta’ṭṭha vāresu, palāto līnavuttiko;</p>

<p rend="gathalast">Hatthe katvā upāyena, dese pācina pacchime.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Yujjhituṃ puna pācina-tissa pabbatamāgami;</p>

<p rend="gathalast">Kassapopi sahāyehi, saddhimāruyha dantinaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tattha gantvā palāpetvā, coraṃ pabbatamatthakaṃ;</p>

<p rend="gathalast">Āropesi mahānāgaṃ, tenā’si girikassapo.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Mānatthaddho silākāḷo, bhiyyo raṭṭhaṃ pabhindiya;</p>

<p rend="gathalast">Sabbaṃ hatthagataṃ katvā, ajeyya balavāhano.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Āgamma nagaraṃ rundhi, satthāhaṃ rājasevakā;</p>

<p rend="gathalast">Yujjhitvā viralā āsuṃ, tato cintesi kassapo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ete <pb ed="M" n="0.0260" /> nagararodhena, sabbe bhijjanti pāṇino;</p>

<p rend="gathalast">Parihīnaṃ balaṃ rājā, andhako ca mahallako.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Merukandarake katvā, mātaraṃ pitarañca me;</p>

<p rend="gathalast">Aṅgahetvā balaṃ pacchā, coro niggaṇhi yo iti.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Rattiyaṃ so sahāye ca, rājasādhanamevaca;</p>

<p rend="gathalast">Ādāya pitaro ceva, malayaṃ gantumārabhi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Tadā maggamajānantā, sammūḷā maggadesakā;</p>

<p rend="gathalast">Nagarassa samīpeva, sambhamiṃsu ito tato.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Silākāḷo pavattiṃ taṃ, sutvā saṅgamma vegasā;</p>

<p rend="gathalast">Parivāresi saṅgāmo, tattha bhiṃsanako ahu.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Devāsuraraṇākāre, vattamāne mahāhave;</p>

<p rend="gathalast">Patitesu sahāyesu, sīdamāne mahāgaje.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Hatthārohassa datvā, chinditvā sīsamattano;</p>

<p rend="gathalast">Puñchitvā lohitaṃ katvā, kosiyaṃ asi puttikaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Hatthikumbhe ubho hatthe, ṭhapetvāna avatthari;</p>

<p rend="gathalast">Upatissopi taṃ sutvā, sokasallāhato mari.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Evaṃ diyaḍḍhavassena, upatisse divaṃgate;</p>

<p rend="gathalast">Rājā’hosi silākāḷo, pubbanāmena ekato.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Taṃ ambasāmaṇerādi-silākāḷoti voharuṃ;</p>

<p rend="gathalast">Titthaṃ terasavassāni, dipaṃ dhammena pālayi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Mahāpāḷimhi dāpesi, paccagghaṃ rājabhojanaṃ;</p>

<p rend="gathalast">Vejjasālāsu bhoge ca, vaḍḍhesi janatāhito.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Anvahaṃ pūjayi bodhiṃ, paṭimāyo ca kārayi;</p>

<p rend="gathalast">Sabbesaṃ dīpavāsīnaṃ, bhikkhūnaṃ’dā ticīvaraṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Māghātaṃ kārayidīpe, sabbesaṃyeva pāṇinaṃ;</p>

<p rend="gathalast">Ānitaṃ attanā kesa-dhātuṃ sammā apūjayi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Raheradakavārañca, adāsi abhayuttare;</p>

<p rend="gathalast">Puratthimā therīyānaṃ, vihārakunthanāma so.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Ānetvā āsanaṃ tattha, ṭhapesi dumarājake;</p>

<p rend="gathalast">Yāvajīvaṃ pavattesi, puññakammamasaṅkhiyaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Moggallāno <pb ed="M" n="0.0261" /> tathā dāṭhā, pabhuti co’patissako;</p>

<p rend="gathalast">Putto tassā’sumaggassa, desaṃ datvā puratthimaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Datvā ṭhānantarañcādi-pādasaññaṃ visajjayi;</p>

<p rend="gathalast">Gantvā tattha vasāhīti, sopi gantvā tahiṃ vasi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Ṭhānaṃ malayarājaggaṃ, desaṃ datvāna dakkhiṇaṃ;</p>

<p rend="gathalast">Rakkhaṇatthaṃ samuddassa, majjhimaṃ tu niyojayi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Upatissaṃ tu vāsesi, santikeyeva attano;</p>

<p rend="gathalast">Visesena mamāyanto, yūnaṃ kalyānadassanaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tassa dvādasame vasse, ito kāsi puraṃ gato;</p>

<p rend="gathalast">Dhammātu midhā’nesi, tato vāṇija māṇavo.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Rājā disvā’samattho so, dhammādhammavicāraṇe;</p>

<p rend="gathalast">Hemasaññāya dīpamhi, patanto salabho viya.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Buddhadhammoti saññāya, taṃ gahetvāna sādhukaṃ;</p>

<p rend="gathalast">Katvā sakkārasammānaṃ, gehe rājagharantike.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Ṭhapetvā anuvassaṃ tu, netvā jetavanaṃ mahaṃ;</p>

<p rend="gathalast">Kātuṃ kāresi cārittaṃ, hitaṃ mantvāna pāṇinaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Evaṃ katvā silākāḷo, puññakammamanappakaṃ;</p>

<p rend="gathalast">Patte terasame vasse, yathākammamupāgami.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Dāṭhappabhutiko rajjaṃ, gahetvā bhātaraṃsakaṃ;</p>

<p rend="gathalast">Akkamoti nivārentaṃ, mārāpesi vibuddhiko.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Moggallāno’tha taṃ sutvā, appattaṃ rajjamaggahi;</p>

<p rend="gathalast">Akāraṇe me māresi, kaṇiṭṭhaṃ dhammavādīnaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Kārāpessāmahampajja, rajjanti parikuppiya;</p>

<p rend="gathalast">Samādāya mahāsenaṃ, agārāhera pabbataṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Rājāpi sutvā sannaddha-balakāyo karindake;</p>

<p rend="gathalast">Pabbate siviraṃ bandhi, moggallāno nisammataṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sāparādhāna te me vā, manussā dīpavāsino;</p>

<p rend="gathalast">Ekasmiñca mate rajja-mubhinnaṃyeva nosiyā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Tasmā aññena yujjhantu, ubhoyeva mayaṃ idha;</p>

<p rend="gathalast">Hatthiyuddhaṃ karomāti, rañño pesesi sāsanaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Sopi <pb ed="M" n="0.0262" /> sādhūti vatvāna, baddhapañcāyudho gajaṃ;</p>

<p rend="gathalast">Āruyha munino māro viya otthari tāvade.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Moggallānopi sannaddho, āruyha karīnaṃ varaṃ;</p>

<p rend="gathalast">Tatthā’go aññamaññaṃ te, pāpuṇiṃsu mahāgajā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Saddo sūyittha saṅghaṭṭe, asanirāva sannibho;</p>

<p rend="gathalast">Dantaghātena uṭṭhāsi, jālā vijjullatā viya.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Sañjhāghanasabhāgā’suṃ, gajā lohitamakkhitā;</p>

<p rend="gathalast">Moggallānagajāviddho, raññoosakki kuñjaro.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Rājā ārabhi taṃ disvā, chindituṃ sīsamattano;</p>

<p rend="gathalast">Moggallāno’tha vandanto, yāci’me’vaṃ kirīiti.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Yācamānepi somānaṃ, mānento chindikandharaṃ;</p>

<p rend="gathalast">Chaḍḍesi chahi so rajjaṃ, māsehi divasehi ca.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Moggallāno tato rājā, āsi dīpe mahābalo;</p>

<p rend="gathalast">Mātulañca paṭiccemaṃ, cūlanāmena voharuṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Āsādhāraṇakāveyyo, vatthuttaya parāyaṇo;</p>

<p rend="gathalast">Dānasaṃyama soceyyo, soraccādiguṇālayo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Dānena piyavācāya, atthassa cariyāya ca;</p>

<p rend="gathalast">Samānattassabhāvena, saṅgahesi mahājanaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Piṇḍapātavihārehi, bhesajjacchādanehi ca;</p>

<p rend="gathalast">Bhikkhusaṅghañhi saṅgaṇhi, dhammikāya ca guttiyā.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Atirekāya pūjāya, pūjetvā dhammabhāṇake;</p>

<p rend="gathalast">Piṭake tīṇi vācesi, saddhimaṭṭhakathāya so.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Kumāre upalāletvā, nivāpena yathāruciṃ;</p>

<p rend="gathalast">Sajjhāpesi sadā dhammaṃ, dhammadīpo mahāmati.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Dhammadīpañca so katvā, kuñjarasekhareni sā;</p>

<p rend="gathalast">Dhammāvāsāne vācesi, puramhi purisuttamo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Bandhāpesi kadambañca, nadiṃpabbatamajjhato;</p>

<p rend="gathalast">Pattapasāṇavāpiñca, dhanavāpiṃ garitaraṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Gaṇhāpesi sadīghāyu-hetu kammanti sādaro;</p>

<p rend="gathalast">Likhāpesi ca saddhammaṃ, vatthupūjañca kārayi.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Lokaṃ <pb ed="M" n="0.0263" /> so anukampitvā, mātāputtaṃva orasaṃ;</p>

<p rend="gathalast">Datvā bhutvā yathākāmaṃ, vasse vīsatime mari.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Mahesī tassa ghātetvā, visayogena ñātake;</p>

<p rend="gathalast">Puttaṃ rajje’bhisiñcitvā, sayaṃ rajjaṃ vicārayi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Tathābhisitto so kitti-sirimegho narādhipo;</p>

<p rend="gathalast">Tipupattehi chādesi, dumindadharamādito.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Kapaṇaddhivaṇibbānaṃ, mahādānaṃ pavattayi;</p>

<p rend="gathalast">Maggapālo tathākāro, ahu sabbopabhogiyo.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Mahesī sā sadā āsi, padhānā sabbakammasu;</p>

<p rend="gathalast">Rajjaṃ tassā’si teneva, heṭṭhupariyavattikaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Rājāpādā mahāmaccā’-hesuṃ lañcaparāyanā;</p>

<p rend="gathalast">Dubbale ca viheṭhesuṃ, balī jānapadā narā.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Silākāḷassa kālamhi, gāme saṅgillanāmake;</p>

<p rend="gathalast">Bhayavasīvhayo poso, ahu moriyavaṃsajo.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Ahosi putto sīvassa, aggabodhi sanāmako;</p>

<p rend="gathalast">Bhāgineyyopi tassāsi, mahānāgoti vissuto.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Bhāgineyo mahānāgo, aggabodhi ca sundaro;</p>

<p rend="gathalast">Uḷārajjhāsayattā so, mahānāgo mahabbalo.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Hitvā kassakakammāni, corakammamakā vane;</p>

<p rend="gathalast">Godhaṃ laddhāna pesesi, mātulāniya santikaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Godhaṃ disvā’vasā ñatvā, dhaññapacchimapesayi;</p>

<p rend="gathalast">Kammārassā’pi pesesi, sasaṃ sopi tathevakā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Bījaṃ bhaginī māyāci, bījagāhañca tassa sā;</p>

<p rend="gathalast">Dāsañca ñatvā pesesi, annapānādinā raho.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tadā dubbhikkhakālamhi, eko mantadharo naro;</p>

<p rend="gathalast">Bhikkhālābhāya saddhehi, bhikkhuvesena bhikkhati.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Taṃ gāmaṃ pavisitvā so, aladdhā kiñci bhojanaṃ;</p>

<p rend="gathalast">Abhibhūto jighacchāya, kampamāno nigacchati.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Taṃ disvā karuṇāyanto, mahānāgo mahādayo;</p>

<p rend="gathalast">Pattamādāya gāmanta-māhiṇḍitvāpi sabbaso.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Yāgumattampi <pb ed="M" n="0.0264" /> nālattha, tato uttarasāṭakaṃ;</p>

<p rend="gathalast">Datvā āhari āhāraṃ, so taṃ bhutvā pasīdiya.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Rajjārahamimaṃ dīpe, karissāmīti cintiya;</p>

<p rend="gathalast">Tamādāya khaṇenā’gā, gokaṇṇakamahaṇṇavaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Atha tattha nisīditvā, sañjapanto yathāvidhiṃma;</p>

<p rend="gathalast">Mantonā’nesi nāgindaṃ, phussapuṇṇamarattiyaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Mahānāgaṃ phusāhīti, mahānāgaṃ niyojayi;</p>

<p rend="gathalast">So bhīto purime yāme, āgataṃ taṃ na sambhusī.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Tathā majjhimayāmepi, pacchime pana naṅgale;</p>

<p rend="gathalast">Gahetvā khipi tīheva, aṅgulīhi sataṃ chupi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> So taṃ byākāsi taṃ ditvā, sabalaṃ me parissamaṃ;</p>

<p rend="gathalast">Tīhi rājūhi yujjhitvā, catutthaṃ tvaṃ nighātiya.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Vuḍḍho tīṇeva vassāni, rājā hutvā na jīvasi;</p>

<p rend="gathalast">Tathā hessanti rājāno, tayo te vaṃsajā narā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Gantvā sevassu rājānaṃ, pacchā passasi mekhalaṃ;</p>

<p rend="gathalast">Iti vatvāna pesesi, sopi gantvā narissaraṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Passitvā tamupaṭṭhāsi, rājā rohaṇakammikaṃ;</p>

<p rend="gathalast">Taṃ akāsi taduṭṭhānaṃ, bhaṇḍamāhari so bahuṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Rājā tasmiṃ pasīditvā, andhasenāpativhayaṃ;</p>

<p rend="gathalast">Datvā ṭhānantaraṃ tassa, gantuṃ tattheva yojayi.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Bhayasīvassa puttañca, bhāgineyyañca attano;</p>

<p rend="gathalast">Ādāya gantvā taṃ desaṃ, parivattesi sabbaso.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Paccekabhogaṃ katvāna, rohaṇaṃ tattha so vasaṃ;</p>

<p rend="gathalast">Dāṭhappabhūtinā kātuṃ, yuddhaṃgantvā mahabbalo.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Moggallānabhayā gantvā, rohaṇañca tahiṃ vasī;</p>

<p rend="gathalast">Sutvā kittisirīmeghavaṇṇa-rañño rajje samañjasaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Rajjaṃ gahetuṃ kāloti, sīghaṃ āgamma rohaṇā;</p>

<p rend="gathalast">Ekūnavise divase, mārayitvā mahīpatiṃ.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Sayaṃ hutvā mahīpālo, desaṃ katvā yathā pure;</p>

<p rend="gathalast">Bhāgineyyassa pāhesi, paṇṇamāgacchatūti so.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Āgacchanto <pb ed="M" n="0.0265" /> nimittena, nivattitvā marittha so;</p>

<p rend="gathalast">Tato mātulaputtaṃ’kā, uparajjaṃ kataññuko.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Ālavālaṃ dumindassa, katvā hemamayaṃ gharaṃ;</p>

<p rend="gathalast">Chādāpesi munindassa, paṭimāyo ca sandahi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Mahācetittaye kāsi, sudhākammañca cumbaṭaṃ;</p>

<p rend="gathalast">Hatthivediñca kāretvā, cittakammamakārayi.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Pesakārakagāmaṃ so, jambelavhayamuttare;</p>

<p rend="gathalast">Mahāvihārecābandhi, gāmaṃ tintiṇikavhayaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Uddhagāmamhi vasabha-gāmaṃ jetavanassa’dā;</p>

<p rend="gathalast">Vatthadānaṃ nikāyesu, tīsu ceva pavattayi.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Khettānaṃ hisataṃ datvā, vihāre jetanāmake;</p>

<p rend="gathalast">Yāguṃ tattha pavattesi, bhikkhūnaṃ sabbakālikaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Sahassa dūratissavhā, khettaṃ datvā tapassinaṃ;</p>

<p rend="gathalast">Mahāvihāravāsīnaṃ, yāguṃ niccaṃ pavattayi.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Ciramātikavārañca, tattheva’dā guṇe rato;</p>

<p rend="gathalast">Mayūrapariveṇe ca, navakammamakārayi.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Kāsikhaṇḍe mahādeva-rattakuravanāmake;</p>

<p rend="gathalast">Vihāre anurārāmaṃ, jiṇṇañca paṭisaṅkharī.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Kamaṃ sovaggikaṃ katvā, evamādiṃ narissaro;</p>

<p rend="gathalast">Agamā tīhi vassehi, devarājasahabyataṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Aṭṭhete kuṭṭhacittā’parimitavibhavā rājarājenarūpā;</p>

<p rend="gatha2">Rājāno rājamānā narakarituragāsūrasenārathehi;</p>

<p rend="gatha3">Ante hitvā’khilaṃ taṃ vigataparijanā’ḷāhanaṃ saṅkhatāsuṃ;</p>

<p rend="gathalast">Sappañño taṃ saranto bhavatu bhavasukhaṃ vantukāmo hitesī.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Aṭṭharājako nāma</p>

<p rend="centre">Cattālīsatimo paricchedo.</p>
</body>
<back></back>
</text>
</TEI.2>