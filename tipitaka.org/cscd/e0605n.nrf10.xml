<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pāduddhāravimhayadīpanīgāthā</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Yāvañcayaṃ ravi caratyacalena ruddhe,</p>

<p rend="gatha2">Yāvañca cakkaratanañca payāti loke;</p>

<p rend="gatha3">Tāvissaro nabhacaro jitacāturanto,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Dīpe mahā ca caturādhikadvesahasse,</p>

<p rend="gatha2">Tatrāpi seṭṭhabhajitaṃ varajambudīpaṃ;</p>

<p rend="gatha3">Bhūnābhikaṃ kapilavatthupuraṃ surammaṃ,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Ñātīnasīti kulato hi sahassa sākye,</p>

<p rend="gatha2">Hatthissadhaññadhanino vijitārisaṇghe;</p>

<p rend="gatha3">Gottena gotamabhavaṃ pitarañjanaggaṃ,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Rammaṃ surammavasatiṃ ratanujjalantaṃ,</p>

<p rend="gatha2">Gimhepi vimhayakaraṃ suramandirābhaṃ;</p>

<p rend="gatha3">Ussāpitaddhajapaṭākasitātapattaṃ,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Sapokkharā pokkharaṇī catasso,</p>

<p rend="gatha2">Supupphitā mandirato samantā;</p>

<p rend="gatha3">Kokā nadantūpari kokanāde,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Sare saroje ruditāḷipāḷi,</p>

<p rend="gatha2">Samantato passati pañjarañjasā;</p>

<p rend="gatha3">Disvāravindāni mukhāravindaṃ</p>

<p rend="gathalast">Nāthassa lajjā viya saṃkujanti.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Madhurā madhurābhirutā,</p>

<p rend="gatha2">Caritā padume padumeḷigaṇā;</p>

<p rend="gatha3">Vasatiṃ adhunā madhunā,</p>

<p rend="gathalast">Akaruṃ jahitaṃ kimidaṃ patinā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Tamhā rasaṃ madhukarā bhavanaṃ haritvā,</p>

<p rend="gatha2">Ninnādino samadhuraṃ madhuraṃ karonti;</p>

<p rend="gatha3">Nādena nādamatiriccupavīṇayanti,</p>

<p rend="gathalast">Naccanti tā surapure vaṇitā va tāva.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Sañcoditā pīṇapayodharādharā,</p>

<p rend="gatha2">Virājitānaṅgajamekhalākhalā;</p>

<p rend="gatha3">Suraṅgaṇā vaṅgajaphassadā sadā,</p>

<p rend="gathalast">Ramā ramāpenti varaṅgadāgadā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Karātirattā ratirattarāmā,</p>

<p rend="gatha2">Tāḷenti tāḷāvacare samantā;</p>

<p rend="gatha3">Naccuggatānekasahassahatthā,</p>

<p rend="gathalast">Sakkopi kiṃ sakyasamoti codayuṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Visālanettā hasulā sumajjhā,</p>

<p rend="gatha2">Nimbatthanī vimhayagītasaddā;</p>

<p rend="gatha3">Alaṅkatā malladharā suvatthā,</p>

<p rend="gathalast">Naccanti tāḷāvacarehi ghuṭṭhā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Yāsaṃ hi loke upamā natthi,</p>

<p rend="gatha2">Tāsaṃ hi phassesu kathāvakāsā;</p>

<p rend="gatha3">Taṃ tādisaṃ kāmaratiṃnubhonto,</p>

<p rend="gathalast">Hitvā kathaṃ nu padamuddhari so nirāso.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Pādepāde valayaviravāmekhalāvīṇānādā,</p>

<p rend="gatha2">Gītaṃgītaṃ patiratikaraṃ gāyatī gāyatī sā;</p>

<p rend="gatha3">Hatthehatthe valayacalitā sambhamaṃ sambhamanti,</p>

<p rend="gathalast">Disvādisvā iti ratikaraṃ yāti hāhā kimīhā.</p>
</body>
<back></back>
</text>
</TEI.2>