<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">29. Paṇṇadāyakavaggo</p>

<p rend="subhead">1. Paṇṇadāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Paṇṇasāle <pb ed="M" n="1.0270" /><pb ed="V" n="1.0254" /><pb ed="P" n="1.0239" /> nisinnomhi, paṇṇabhojanabhojano;</p>

<p rend="gathalast">Upaviṭṭhañca maṃ santaṃ, upāgacchi mahāisi <note>mahāmuni (sī.)</note>.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Siddhattho lokapajjoto, sabbalokatikicchako;</p>

<p rend="gathalast">Tassa paṇṇaṃ mayā dinnaṃ, nisinnaṃ <note>nisinnassa (syā. aṭṭha.)</note> paṇṇasanthare.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ paṇṇamadadiṃ tadā;</p>

<p rend="gathalast">Duggatiṃ nābhijānāmi, paṇṇadānassidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā paṇṇadāyako thero imā gāthāyo abhāsitthāti.</p>

<p rend="centre">Paṇṇadāyakattherassāpadānaṃ paṭhamaṃ.</p>

<p rend="subhead">2. Phaladāyakattheraapadānaṃ</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Sinerusamasantoso <pb ed="T" n="1.0364" />, dharaṇīsama <note>dharaṇīdhara (sī. syā.)</note> sādiso;</p>

<p rend="gathalast">Vuṭṭhahitvā samādhimhā, bhikkhāya mamupaṭṭhito.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Harītakaṃ <note>harītakiṃ (syā.)</note> āmalakaṃ, ambajambuvibhītakaṃ;</p>

<p rend="gathalast">Kolaṃ bhallātakaṃ billaṃ, phārusakaphalāni ca.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Siddhatthassa mahesissa, sabbalokānukampino;</p>

<p rend="gathalast">Tañca sabbaṃ mayā dinnaṃ, vippasannena cetasā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Sattapaññāsito <pb ed="V" n="1.0255" /> kappe, ekajjho nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0271" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā phaladāyako thero imā gāthāyo abhāsitthāti.</p>

<p rend="centre">Phaladāyakattherassāpadānaṃ dutiyaṃ.</p>

<p rend="subhead">3. Paccuggamaniyattheraapadānaṃ</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Sīhaṃ <pb ed="P" n="1.0240" /> yathā vanacaraṃ, nisabhājāniyaṃ yathā;</p>

<p rend="gathalast">Kakudhaṃ vilasantaṃva, āgacchantaṃ narāsabhaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Siddhatthaṃ <pb ed="T" n="1.0365" /> lokapajjotaṃ, sabbalokatikicchakaṃ;</p>

<p rend="gathalast">Akāsiṃ paccuggamanaṃ, vippasannena cetasā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Catunnavutito kappe, paccuggacchiṃ narāsabhaṃ;</p>

<p rend="gathalast">Duggatiṃ nābhijānāmi, paccuggamane idaṃ phalaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Sattatiṃse <note>sattavīse (sī. syā.)</note> ito kappe, eko āsiṃ janādhipo;</p>

<p rend="gathalast">Saparivāroti nāmena, cakkavattī mahabbalo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā paccuggamaniyo thero imā gāthāyo abhāsitthāti.</p>

<p rend="centre">Paccuggamaniyattherassāpadānaṃ tatiyaṃ.</p>

<p rend="subhead">4. Ekapupphiyattheraapadānaṃ</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Dakkhiṇamhi duvāramhi, pisāco āsahaṃ tadā;</p>

<p rend="gathalast">Addasaṃ virajaṃ buddhaṃ, pītaraṃsiṃva bhāṇumaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Vipassissa naraggassa, sabbalokahitesino;</p>

<p rend="gathalast">Ekapupphaṃ mayā dinnaṃ, dvipadindassa tādino.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamadadiṃ tadā;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0366" /><pb ed="M" n="1.0272" /><pb ed="V" n="1.0256" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekapupphiyo thero imā gāthāyo abhāsitthāti.</p>

<p rend="centre">Ekapupphiyattherassāpadānaṃ catutthaṃ.</p>

<p rend="subhead">5. Maghavapupphiyattheraapadānaṃ</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Nammadānadiyā tīre, sayambhū aparājito;</p>

<p rend="gathalast">Samādhiṃ so samāpanno, vippasanno anāvilo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Disvā pasannasumano, sambuddhaṃ aparājitaṃ;</p>

<p rend="gathalast">Tāhaṃ maghavapupphena, sayambhuṃ pūjayiṃ tadā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Ekanavutito <pb ed="P" n="1.0241" /> kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā maghavapupphiyo thero imā gāthāyo abhāsitthāti.</p>

<p rend="centre">Maghavapupphiyattherassāpadānaṃ pañcamaṃ.</p>

<p rend="subhead">6. Upaṭṭhākadāyakattheraapadānaṃ</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Rathiyaṃ <pb ed="T" n="1.0367" /> paṭipajjantaṃ, āhutīnaṃ paṭiggahaṃ;</p>

<p rend="gathalast">Dvipadindaṃ mahānāgaṃ, lokajeṭṭhaṃ narāsabhaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Pakkosāpiya tassāhaṃ, sabbalokahitesino;</p>

<p rend="gathalast">Upaṭṭhāko mayā dinno, siddhatthassa mahesino.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Paṭiggahetvā <note>paṭiggahesi (ka.)</note> sambuddho, niyyādesi mahāmuni <note>mahāisi (ka.)</note>;</p>

<p rend="gathalast">Uṭṭhāya āsanā tamhā, pakkāmi pācināmukho.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Catunnavutito <pb ed="M" n="1.0273" /> kappe, upaṭṭhākamadaṃ tadā;</p>

<p rend="gathalast">Duggatiṃ nābhijānāmi, upaṭṭhānassidaṃ phalaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Sattapaññāsito kappe, balasenasanāmako;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0257" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā upaṭṭhākadāyako thero imā gāthāyo abhāsitthāti.</p>

<p rend="centre">Upaṭṭhākadāyakattherassāpadānaṃ chaṭṭhaṃ.</p>

<p rend="subhead">7. Apadāniyattheraapadānaṃ</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Apadānaṃ sugatānaṃ, kittayiṃhaṃ mahesinaṃ;</p>

<p rend="gathalast">Pāde ca sirasā vandiṃ, pasanno sehi pāṇibhi.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Dvenavute <pb ed="T" n="1.0368" /> ito kappe, apadānaṃ pakittayiṃ;</p>

<p rend="gathalast">Duggatiṃ nābhijānāmi, kittanāya idaṃ phalaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā apadāniyo thero imā gāthāyo abhāsitthāti.</p>

<p rend="centre">Apadāniyattherassāpadānaṃ sattamaṃ.</p>

<p rend="subhead">8. Sattāhapabbajitattheraapadānaṃ</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Vipassissa <pb ed="P" n="1.0242" /> bhagavato, saṅgho sakkatamānito;</p>

<p rend="gathalast">Byasanaṃ me anuppattaṃ, ñātibhedo pure ahu.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Pabbajjaṃ upagantvāna, byasanupasamāyahaṃ;</p>

<p rend="gathalast">Sattāhābhirato tattha, satthusāsanakamyatā.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Ekanavutito kappe, yamahaṃ pabbajiṃ tadā;</p>

<p rend="gathalast">Duggatiṃ nābhijānāmi, pabbajjāya idaṃ phalaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Sattasaṭṭhimhito <pb ed="M" n="1.0274" /> kappe, satta āsuṃ mahīpatī;</p>

<p rend="gathalast">Sunikkhamāti ñāyanti, cakkavattī mahabbalā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0369" /> sudaṃ āyasmā sattāhapabbajito thero imā gāthāyo abhāsitthāti.</p>

<p rend="centre">Sattāhapabbajitattherassāpadānaṃ aṭṭhamaṃ.</p>

<p rend="subhead">9. Buddhupaṭṭhāyikattheraapadānaṃ</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Veṭambhinīti <pb ed="V" n="1.0258" /><note>veṭambarīti (sī.), vedhambhinīti (syā.)</note> me nāmaṃ, pitusantaṃ <note>pitā’santaṃ (?)</note> mamaṃ tadā;</p>

<p rend="gathalast">Mama hatthaṃ gahetvāna, upānayi mahāmuniṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Imemaṃ uddisissanti, buddhā lokagganāyakā;</p>

<p rend="gathalast">Tehaṃ upaṭṭhiṃ sakkaccaṃ, pasanno sehi pāṇibhi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, buddhe upaṭṭhahiṃ <note>paricariṃ (sī. syā.)</note> tadā;</p>

<p rend="gathalast">Duggatiṃ nābhijānāmi, upaṭṭhānassidaṃ phalaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Tevīsamhi ito kappe, caturo āsu khattiyā;</p>

<p rend="gathalast">Samaṇupaṭṭhākā nāma, cakkavattī mahabbalā.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā buddhupaṭṭhāyiko thero imā gāthāyo abhāsitthāti.</p>

<p rend="centre">Buddhupaṭṭhāyikattherassāpadānaṃ navamaṃ.</p>

<p rend="subhead">10. Pubbaṅgamiyattheraapadānaṃ</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Cullāsītisahassāni <pb ed="T" n="1.0370" /><pb ed="P" n="1.0243" />, pabbajimha akiñcanā;</p>

<p rend="gathalast">Tesaṃ pubbaṅgamo āsiṃ, uttamatthassa pattiyā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Sarāgā <pb ed="M" n="1.0275" /> sabhavā <note>samohā (syā.)</note> cete, vippasannamanāvilā;</p>

<p rend="gathalast">Upaṭṭhahiṃsu sakkaccaṃ, pasannā sehi pāṇibhi.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Khīṇāsavā vantadosā, katakiccā anāsavā;</p>

<p rend="gathalast">Phariṃsu mettacittena, sayambhū aparājitā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Tesaṃ upaṭṭhahitvāna, sambuddhānaṃ patissato;</p>

<p rend="gathalast">Maraṇañca anuppatto, devattañca agamhase.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ sīlamanupālayiṃ;</p>

<p rend="gathalast">Duggatiṃ nābhijānāmi, saññamassa idaṃ phalaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0259" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pubbaṅgamiyo thero imā gāthāyo abhāsitthāti.</p>

<p rend="centre">Pubbaṅgamiyattherassāpadānaṃ dasamaṃ.</p>

<p rend="centre">Paṇṇadāyakavaggo ekūnatiṃsatimo.</p>

<p rend="bodytext">Tassuddānaṃ –</p>

<p rend="gatha1">Paṇṇaṃ phalaṃ paccuggamaṃ, ekapupphi ca maghavā;</p>

<p rend="gatha2">Upaṭṭhākāpadānañca <pb ed="T" n="1.0371" />, pabbajjā buddhupaṭṭhāko;</p>

<p rend="gathalast">Pubbaṅgamo ca gāthāyo, aṭṭhatālīsa kittitā.</p>
</body>
<back></back>
</text>
</TEI.2>