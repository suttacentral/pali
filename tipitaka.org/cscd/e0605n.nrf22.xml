<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Māraparājayadīpanīgāthā</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Tibuddhakhettamhi tisetachattaṃ,</p>

<p rend="gatha2">Laddhāna lokādhipatī bhaveyya;</p>

<p rend="gatha3">Gantvāna bodhimhiparājitāsane,</p>

<p rend="gathalast">Yuddhāya mārenacalo nisīdi.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Datvāna maṃsaṃ rajjaṃ pitā suddhodano tadā,</p>

<p rend="gathalast">Namassamāno sirasā setachattena pūjayi.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Sayaṃ nārāyanabalo abhiññābalapāragū,</p>

<p rend="gathalast">Jetuṃ sabbassa lokassa bodhimaṇḍaṃupāgami.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Tadā vasavattīrājā chakāmavacarissaro,</p>

<p rend="gathalast">Sasenāvāhano bodhimaṇḍaṃ yuddhāyupāgami.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Etha gaṇgatha bandhatha chaṭṭetha ceṭakaṃ imaṃ,</p>

<p rend="gathalast">Manussakalale jāto kimihanti na maññati.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Jalantaṃ navavidhaṃ vassaṃ vassāpeti anappakaṃ,</p>

<p rend="gathalast">Dhūmandhakāraṃ katvāna pātesi asinaṃ bahuṃ.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Cakkāvudhaṃ khipento pi nāsakkhi kiñci kātave,</p>

<p rend="gathalast">Gahetabbaṃ hi gahaṇaṃ apassanto itibravi.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Siddhattha kasmā āsi nu āsane mama santake,</p>

<p rend="gathalast">Uṭṭhehi āsanā no ce phālemi hadayaṃ tava.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Sapādamūle kīḷantaṃ passanto taruṇaṃ sutaṃ,</p>

<p rend="gathalast">Pitā vudikkhi taṃ māraṃ mettāyanto dayaparo.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Tadā so asambhivācaṃ sīhanādaṃ nadī muni,</p>

<p rend="gathalast">Na jānāti sayaṃ mayhaṃ dāsabhāvapiyaṃ khaḷo.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Yena kenaci kammena jāto devapure vare,</p>

<p rend="gathalast">Sakaṃ gatiṃ ajānanto lokajeṭṭhoti maññati.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Anantalokakhātumhi sattānaṃ hi kataṃ subhaṃ,</p>

<p rend="gathalast">Mayhekapāramiyā pi kalaṃ nagghati soḷasiṃ.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Tiracchāno saso hutvā disvā yācakamāgataṃ,</p>

<p rend="gathalast">Pacitvāna sakaṃ maṃsaṃ patiioggimhi dātave.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Evaṃ anantakālesu kataṃ dukkarakārikaṃ,</p>

<p rend="gathalast">Ko hi nāma kareyyañño anummatto sacetano.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Evaṃ anantapuññehi siddhaṃ dehamimaṃ pana,</p>

<p rend="gathalast">Yathābhutaṃ ajānanto manussosī ti maññati.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Nāhaṃ manussomanusso na brahmā na ca devatā,</p>

<p rend="gathalast">Jarāmaraṇaṃ lokassa dassetuṃ panidhāgato.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Anupalitto lokena jātonantajino ahaṃ,</p>

<p rend="gathalast">Buddho bodhitale hutvā tāremi janataṃ bahuṃ.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Samantā dhajinaṃ disvā yuddhaṃ māraṃ savāhanaṃ,</p>

<p rend="gathalast">Yuddhāya paccugacchāmi mā maṃ ṭhānā acāvayi.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Yante taṃ nappasahati senaṃ loko sadevako,</p>

<p rend="gathalast">Tante paññāya gacchāmi āmaṃ pattaṃ va asmanā.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Icchanto sāsape gabbhe caṅkamāmi ito cito,</p>

<p rend="gathalast">Icchanto lokadhātumhi attabhāvena chādayi.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Ete sabbe gahetvāna cuṇṇetuṃ accharāyapi,</p>

<p rend="gathalast">Atthi thāmaṃ balaṃ mayhaṃ pāṇaghāto na vaṭṭati.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Imassa gaṇḍuppādassa āyudhena balena kiṃ,</p>

<p rend="gathalast">Mayhaṃ hi tena pāpena sallāpo pi na yujjati.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Pallaṅkaṃ mama bhāvāya kimatthaññena sakkhinā,</p>

<p rend="gathalast">Kampitā maddiyā dānā sakkhi hoti ayaṃ mahī.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Iti vatvā dakkhiṇaṃ bāhuṃ pathaviyā paṇamayi,</p>

<p rend="gathalast">Tadā kampittha pathavī mahāghoso ajāyatha.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Pathavīghosena ākāse gajjanto asani phali,</p>

<p rend="gathalast">Tasmiṃ majjhe gato māro sapariso bhayatajjito.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Mahāvātasamuddhatabhasmaṃ va vikiriyyatha,</p>

<p rend="gathalast">Mahāghoso ajāyittha siddhatassa jayo iti.</p>
</body>
<back></back>
</text>
</TEI.2>