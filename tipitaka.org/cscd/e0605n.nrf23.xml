<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Abhisambodhidīpanīgāthā</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Purato gacchati cando rajatacakkaṃ va ambare,</p>

<p rend="gathalast">Sahassaraṃsi suriyo pacchimenupagacchati.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Majjhe bodhidumacchatte pallaṅke apparājite,</p>

<p rend="gathalast">Pallaṅkena nisīditvā dhammaṃ sammasate muni.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Sakko tasmiṃ khaṇe saṅkhaṃ dhamanto abhidhāvati,</p>

<p rend="gathalast">Brahmā tiyojanaṃ chattaṃ dhāreti munimuddhani.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Maṇitālavaṇṭaṃ tusīto suyāmo vāḷabījaniṃ,</p>

<p rend="gathalast">Nānāmaṅgalabhaṇḍāni gahito sesadevatā.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Evaṃ dasasahassamhi sakko brahmā ca devatā,</p>

<p rend="gathalast">Saṅkhādīnī dhamantā ca cakkavāḷamhi pūrayuṃ.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Maṇgalāni gahetvāna tiṭṭhanti kāci devatā,</p>

<p rend="gathalast">Dhajamāla gahetvāna tathā puṇṇaghaṭādayo.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Tattha naccanti gāyanti seḷenti vādayanti ca,</p>

<p rend="gathalast">Devā dasasahassamhi tuṭṭhahaṭṭhā pamoditā.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Dhammāmatarasassādaṃ labhissāmassa santike,</p>

<p rend="gathalast">Nayanāmatarasassādaṃ pāṭihāriyañca passituṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Jāramaraṇakantārā sokopāyāsasallato,</p>

<p rend="gathalast">Mocesi kāmapāsamhā desento amataṃ padaṃ.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Iti tuṭṭhehi devehi pūjiyanto narāsabho,</p>

<p rend="gathalast">Kiñci pūjaṃ acintento cintento dhammamuttamaṃ.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Sabbatthasādhito santo siddhattho apparājito,</p>

<p rend="gathalast">Cakkavāḷasilāsāṇipākārehi manorame.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Tārāmaṇikhacitākāsavitāne candadīpake,</p>

<p rend="gathalast">Mānāratamapajjote mālāgandhādipūjite.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Dibbehi chaṇabherīhi ghuṭṭhe maṅgalagītiyā,</p>

<p rend="gathalast">Cakkavāḷe suppāsāde bodhimaṇḍamahātale.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Bodhirukkhamaṇicchatte pallaṅke apparājite,</p>

<p rend="gathalast">Nissinno paṭhame yāme purimaṃ jātimanussari.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Namarūpāmanuppatti sudiṭṭhā hoti tenidhā,</p>

<p rend="gathalast">Sakkātadiṭṭhi tenassa pahīnā hoti sabbaso.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Tato hi dutiye yāme yathāyammupage sari,</p>

<p rend="gathalast">Sudiṭṭhaṃ hoti tenassa kammakklesehi sambhavaṃ.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Kaṅkhāvitaraṇī nāma ñāṇantaṃ samupāgataṃ,</p>

<p rend="gathalast">Tenasesa pahīyittha kaṅkhā soḷasadhā ṭhitā.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Tato so tatiye yāme dvādasaṅge asesato,</p>

<p rend="gathalast">So paṭiccasamuppāde ñāṇamotārayī muni.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Avijjavādyānulomena jarādipaṭilomato,</p>

<p rend="gathalast">Sammasanto yathābhūtaṃ ñāṇadassanamāgami.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Kappakoṭisatenāpi appameyyesu jātisu,</p>

<p rend="gathalast">Lobhaṃ asesadānena vināsento punappunaṃ.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Sīlena khantimettāya kokhadosaṃ nivāresi,</p>

<p rend="gathalast">Paññāya mohaṃ chetvāna micchādiṭṭhi tatheva ca.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Garūpasevanādīhi vicikicchaṃ vinodayaṃ,</p>

<p rend="gathalast">Mānuddhaccaṃ vinodento kule jeṭṭhopacāyinā.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Nekkhammena vināsento kāmarāgaṃ punappunaṃ,</p>

<p rend="gathalast">Saccena visaṃvādaṃ kosajjaṃ vīriyena ca.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Evaṃ dānādinā taṃ taṃ kilesaṇgaṃ vinodayaṃ,</p>

<p rend="gathalast">Suvaḍḍhitā mahāpaññā kathaṃ santiṃ na rūhati.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Sudukkaraṃ karitvāna dānādipaccayaṃ pure,</p>

<p rend="gathalast">Na kiñci bhavasampattiṃ patthesi bodhimuttamaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Paṇidhānamhā paṭṭhāya kataṃ puññañca patthanaṃ,</p>

<p rend="gathalast">Ekkattha dāni sampattiṃ deti bodhiṃ asaṃsayaṃ.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Tato so sabbasaṅkhāre aniccadukkhanattato,</p>

<p rend="gathalast">Sammasantonulomena nibbānaṃ samupāgami.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Savāsane kilese so jhāpentonumattaṃ pi ca,</p>

<p rend="gathalast">Arahattappattiyā suddho buddho bodhitale ahu.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> Patto vimettiṃ varasetachattaṃ,</p>

<p rend="gatha2">So pītivegena udānudīrayi;</p>

<p rend="gatha3">Chetvāna māre vijitārisaṅgho,</p>

<p rend="gathalast">Tibuddhakhettekadivākaro ahu.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Rājādhirājā varamevamāsi,</p>

<p rend="gatha2">Tichattadhāri varadhammarājā;</p>

<p rend="gatha3">Mahāsahassaṃ pi ca lokadhātuṃ,</p>

<p rend="gathalast">Sarena viññāpayituṃ samattho.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Buddho lokāloke loke,</p>

<p rend="gatha2">Jāto satto konummatto;</p>

<p rend="gatha3">Suddhaṃ buddhaṃ oghā tiṇṇaṃ,</p>

<p rend="gathalast">Saddho pañño ko no vande.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Bhajitaṃ cajitaṃ pavanaṃ bhavanaṃ,</p>

<p rend="gatha2">Jahitaṃ gahitaṃ samalaṃ amalaṃ;</p>

<p rend="gatha3">Sugataṃ agataṃ sugatiṃ agatiṃ,</p>

<p rend="gathalast">Namitaṃ amitaṃ namatiṃ sumatiṃ.</p>
</body>
<back></back>
</text>
</TEI.2>