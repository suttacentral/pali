<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">14. Pakiṇṇakanipāto</p>

<p rend="hangnum"></p>

<p rend="bodytext"> 484. Sālikedārajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sampannaṃ <pb ed="T" n="1.0366" /><pb ed="V" n="1.0212" /><pb ed="M" n="1.0276" /> sālikedāraṃ, suvā bhuñjanti kosiya;</p>

<p rend="gathalast">Paṭivedemi te brahme, na ne <note>te (sī. syā.), naṃ (sī. syā. pī. aṭṭha.), taṃ (ka. aṭṭha.)</note> vāretumussahe.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Eko ca tattha sakuṇo, yo nesaṃ <note>tesaṃ (sī. aṭṭha.)</note> sabbasundaro;</p>

<p rend="gathalast">Bhutvā sāliṃ yathākāmaṃ, tuṇḍenādāya gacchati.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Oḍḍentu <note>ujjhuntu (syā. ka.) aṅguttaranikāye passitabbaṃ</note> vāḷapāsāni, yathā vajjhetha so dijo;</p>

<p rend="gathalast">Jīvañca naṃ gahetvāna, ānayehi <note>ānayetha (sī. pī.)</note> mamantike.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Ete bhutvā pivitvā ca <note>bhutvā ca pitvā ca (pī.)</note>, pakkamanti vihaṅgamā;</p>

<p rend="gathalast">Eko baddhosmi pāsena, kiṃ pāpaṃ pakataṃ mayā.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Udaraṃ nūna aññesaṃ, suva accodaraṃ tava;</p>

<p rend="gathalast">Bhutvā sāliṃ yathākāmaṃ, tuṇḍenādāya gacchasi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Koṭṭhaṃ nu tattha pūresi, suva veraṃ nu te mayā;</p>

<p rend="gathalast">Puṭṭho me samma akkhāhi, kuhiṃ sāliṃ nidāhasi <note>nidhīyasi (pī.)</note>.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Na me veraṃ tayā saddhiṃ, koṭṭho mayhaṃ na vijjati;</p>

<p rend="gatha2">Iṇaṃ muñcāmiṇaṃ dammi, sampatto koṭasimbaliṃ;</p>

<p rend="gathalast">Nidhimpi tattha nidahāmi, evaṃ jānāhi kosiya.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Kīdisaṃ te iṇadānaṃ, iṇamokkho ca kīdiso;</p>

<p rend="gathalast">Nidhinidhānamakkhāhi <pb ed="T" n="1.0367" />, atha pāsā pamokkhasi.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ajātapakkhā taruṇā, puttakā mayha kosiya;</p>

<p rend="gathalast">Te maṃ bhatā bharissanti, tasmā tesaṃ iṇaṃ dade.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Mātā pitā ca me vuddhā, jiṇṇakā gatayobbanā;</p>

<p rend="gathalast">Tesaṃ tuṇḍena hātūna, muñce pubbakataṃ <note>pubbe kataṃ (sī.)</note> iṇaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Aññepi <pb ed="M" n="1.0277" /> tattha sakuṇā, khīṇapakkhā sudubbalā;</p>

<p rend="gathalast">Tesaṃ puññatthiko dammi, taṃ nidhiṃ āhu paṇḍitā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Īdisaṃ <pb ed="V" n="1.0213" /><note>edisaṃ (sī. pī.)</note> me iṇadānaṃ, iṇamokkho ca īdiso;</p>

<p rend="gathalast">Nidhinidhānamakkhāmi <note>nidhiṃ nidhānaṃ akkhātaṃ (sī. pī.)</note>, evaṃ jānāhi kosiya.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Bhaddako vatayaṃ pakkhī, dijo paramadhammiko;</p>

<p rend="gathalast">Ekaccesu manussesu, ayaṃ dhammo na vijjati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Bhuñja sāliṃ yathākāmaṃ, saha sabbehi ñātibhi;</p>

<p rend="gathalast">Punāpi suva passemu, piyaṃ me tava dassanaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Bhuttañca pītañca tavassamamhi <note>tavassabyamhi (ka.)</note>, rattiñca <note>ratī ca (sī. pī.)</note> no kosiya te sakāse;</p>

<p rend="gathalast">Nikkhittadaṇḍesu dadāhi dānaṃ, jiṇṇe ca mātāpitaro bharassu.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Lakkhī vata me udapādi ajja, yo addasāsiṃ pavaraṃ <note>yohaṃ adassaṃ paramaṃ (syā. ka.)</note> dijānaṃ;</p>

<p rend="gathalast">Suvassa sutvāna subhāsitāni, kāhāmi <pb ed="T" n="1.0368" /> puññāni anappakāni.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> So kosiyo attamano udaggo, annañca pānañcabhisaṅkharitvā <note>annañca pānaṃ abhisaṃharitvā (ka.)</note>;</p>

<p rend="gathalast">Annena pānena pasannacitto, santappayi samaṇabrāhmaṇe cāti.</p>

<p rend="centre">Sālikedārajātakaṃ <note>kedārajātakaṃ (ka.)</note> paṭhamaṃ.</p>

<p rend="hangnum"></p>

<p rend="bodytext"> 485. Candakinnarījātakaṃ (2)</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Upanīyatidaṃ maññe, cande <note>lohitamadena majjāmi; vijahāmi jīvitaṃ pāṇā, (sī. pī. aṭṭha.)</note> lohitamaddane;</p>

<p rend="gathalast">Ajja jahāmi jīvitaṃ, pāṇā <note>lohitamadena majjāmi; vijahāmi jīvitaṃ pāṇā, (sī. pī. aṭṭha.)</note> me cande nirujjhanti.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Osīdi <pb ed="M" n="1.0278" /><note>osadhi (sī. syā. pī.), osaṭṭhi (ka.), osati (abhinavaṭīkā), osīdati (?)</note> me dukkhaṃ <note>dukkhaṃ me (sī. pī.)</note> hadayaṃ, me ḍayhate nitammāmi;</p>

<p rend="gathalast">Tava candiyā socantiyā, na naṃ aññehi sokehi.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Tiṇamiva vanamiva milāyāmi <note>milayāmi (sī.), miyyāmi (sī. pī. aṭṭha.)</note>, nadī aparipuṇṇāva <note>aparipuṇṇiyāva (sī. pī.)</note> sussāmi;</p>

<p rend="gathalast">Tava candiyā socantiyā, na naṃ aññehi sokehi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Vassamiva sare pāde <note>vassaṃva sare pāde (sī.), vassaṃva sare pabbatapāde (pī.)</note>, imāni assūni vattare mayhaṃ;</p>

<p rend="gathalast">Tava candiyā socantiyā, na naṃ aññehi sokehi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Pāpo khosi <note>pāposi kho (sī.), pāpo kho (syā. pī.)</note> rājaputta, yo me icchitaṃ <note>icchita (sī. syā. pī.)</note> patiṃ varākiyā;</p>

<p rend="gathalast">Vijjhasi vanamūlasmiṃ, soyaṃ viddho chamā seti.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Imaṃ mayhaṃ hadayasokaṃ, paṭimuñcatu rājaputta tava mātā;</p>

<p rend="gathalast">Yo mayhaṃ hadayasoko, kimpurisaṃ avekkhamānāya.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Imaṃ mayhaṃ hadayasokaṃ, paṭimuñcatu rājaputta tava jāyā;</p>

<p rend="gathalast">Yo <pb ed="T" n="1.0369" /> mayhaṃ hadayasoko, kimpurisaṃ avekkhamānāya.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Mā <pb ed="V" n="1.0214" /> ca puttaṃ <note>putte (sī. pī.)</note> mā ca patiṃ, addakkhi rājaputta tava mātā;</p>

<p rend="gathalast">Yo kimpurisaṃ avadhi, adūsakaṃ mayha kāmā hi <note>mayhaṃ kāmā (ka.)</note>.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Mā ca puttaṃ mā ca patiṃ, addakkhi rājaputta tava jāyā;</p>

<p rend="gathalast">Yo kimpurisaṃ avadhi, adūsakaṃ mayha kāmā hi.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Mā tvaṃ cande rodi, mā soci vanatimiramattakkhi;</p>

<p rend="gathalast">Mama tvaṃ hehisi bhariyā, rājakule pūjitā nārībhi <note>nārī (sī. pī.)</note>.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Api nūnahaṃ marissaṃ, nāhaṃ <note>na ca panāhaṃ (sī. pī.)</note> rājaputta tava hessaṃ;</p>

<p rend="gathalast">Yo kimpurisaṃ avadhi, adūsakaṃ mayha kāmā hi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Api bhīruke api jīvitukāmike, kimpurisi gaccha himavantaṃ;</p>

<p rend="gathalast">Tālīsatagarabhojanā, aññe <note>tālissatagarabhojane, araññe (sī. pī.)</note> taṃ migā ramissanti.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Te <pb ed="M" n="1.0279" /> pabbatā tā ca kandarā, <note>tā ca giriguhāyo (sī. syā. pī.)</note> tā ca giriguhāyo tatheva tiṭṭhanti <note>tā ca giriguhāyo (sī. syā. pī.)</note>;</p>

<p rend="gathalast">Tattheva <note>tattha (sī. syā. pī.)</note> taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Te paṇṇasanthatā ramaṇīyā, vāḷamigehi anuciṇṇā;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ <note>kāsaṃ (sī. syā. pī.)</note>.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Te <pb ed="T" n="1.0370" /> pupphasanthatā ramaṇīyā, vāḷamigehi anuciṇṇā;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Acchā savanti girivana <note>girivara (sī. pī.)</note> nadiyo, kusumābhikiṇṇasotāyo;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Nīlāni himavato pabbatassa, kūṭāni dassanīyāni <note>dassaneyyāni (sī. pī.)</note>;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Pītāni himavato pabbatassa, kūṭāni dassanīyāni;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tambāni himavato pabbatassa, kūṭāni dassanīyāni;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tuṅgāni himavato pabbatassa, kūṭāni dassanīyāni;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Setāni himavato pabbatassa, kūṭāni dassanīyāni;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Citrāni himavato pabbatassa, kūṭāni dassanīyāni;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Yakkhagaṇasevite <pb ed="V" n="1.0215" /> gandhamādane, osadhebhi sañchanne;</p>

<p rend="gathalast">Tattheva taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Kimpurisasevite gandhamādane, osadhebhi sañchanne;</p>

<p rend="gathalast">Tattheva <pb ed="T" n="1.0371" /> taṃ apassantī, kimpurisa kathaṃ ahaṃ kassaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Vande <pb ed="M" n="1.0280" /> te ayirabrahme <note>ayyire brahme (ka.)</note>, yo me icchitaṃ patiṃ varākiyā;</p>

<p rend="gathalast">Amatena abhisiñci, samāgatāsmi piyatamena.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Vicarāma dāni girivana <note>girivara (sī. pī.)</note> nadiyo, kusumābhikiṇṇasotāyo;</p>

<p rend="gathalast">Nānādumavasanāyo <note>sevanāyo (pī.)</note>, piyaṃvadā aññamaññassāti.</p>

<p rend="centre">Candakinnarījātakaṃ <note>candakinnarajātakaṃ (sī. syā. pī.)</note> dutiyaṃ.</p>

<p rend="hangnum"></p>

<p rend="bodytext"> 486. Mahāukkusajātakaṃ (3)</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Ukkā cilācā <note>milācā (sī. syā. pī.)</note> bandhanti dīpe <note>bandhanti luddā, dīpe (ka.)</note>, pajā mamaṃ khādituṃ patthayanti;</p>

<p rend="gathalast">Mittaṃ sahāyañca vadehi senaka, ācikkha ñātibyasanaṃ dijānaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Dijo dijānaṃ pavarosi pakkhima <note>pakkhi (sī. pī.), pakkhi ca (syā.)</note>, ukkusarāja saraṇaṃ taṃ upema <note>upemi (sī. syā. pī.)</note>;</p>

<p rend="gathalast">Pajā mamaṃ khādituṃ patthayanti, luddā cilācā <note>milācā (sī. syā. pī.)</note> bhava me sukhāya.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Mittaṃ sahāyañca karonti paṇḍitā, kāle akāle sukhamesamānā <note>māsayānā (pī.)</note>;</p>

<p rend="gathalast">Karomi te senaka etamatthaṃ, ariyo <pb ed="T" n="1.0372" /> hi ariyassa karoti kiccaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Yaṃ hoti kiccaṃ anukampakena, ariyassa ariyena kataṃ tayīdaṃ <note>tava yidaṃ (sī. pī.)</note>;</p>

<p rend="gathalast">Attānurakkhī bhava mā adayhi <note>aḍayha (sī. pī.)</note>, lacchāma putte tayi jīvamāne.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Taveva <pb ed="M" n="1.0281" /><note>tameva (syā. ka.)</note> rakkhāvaraṇaṃ karonto, sarīrabhedāpi na santasāmi;</p>

<p rend="gathalast">Karonti heke <note>hete (ka. sī. syā. pī.)</note> sakhīnaṃ sakhāro, pāṇaṃ cajantā <note>cajanti (sī. pī.)</note> satamesa <note>satānesa (pī.)</note> dhammo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Sudukkaraṃ kammamakāsi <note>makā (sī. pī.)</note>, aṇḍajāyaṃ vihaṅgamo;</p>

<p rend="gathalast">Atthāya kuraro putte, aḍḍharatte anāgate.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Cutāpi heke <note>eke (sī. pī.)</note> khalitā sakammunā, mittānukampāya patiṭṭhahanti;</p>

<p rend="gathalast">Puttā mamaṭṭā gatimāgatosmi, atthaṃ caretho <note>caretha (sī. syā. pī.)</note> mama vāricara <note>vārichanna (sī. pī.)</note>.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Dhanena dhaññena ca attanā ca, mittaṃ sahāyañca karonti paṇḍitā;</p>

<p rend="gathalast">Karomi te senaka etamatthaṃ, ariyo hi ariyassa karoti kiccaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Appossukko tāta tuvaṃ nisīda, putto <pb ed="T" n="1.0373" /> pitu carati atthacariyaṃ;</p>

<p rend="gathalast">Ahaṃ carissāmi tavetamatthaṃ, senassa putte paritāyamāno.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Addhā <pb ed="V" n="1.0216" /> hi tāta satamesa dhammo, putto pitu yaṃ care <note>pitunaṃ care (ka.), pitu yañcaretha (sī. pī.)</note> atthacariyaṃ;</p>

<p rend="gathalast">Appeva maṃ disvāna pavaḍḍhakāyaṃ, senassa puttā na viheṭhayeyyuṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Pasū manussā migavīraseṭṭha <note>migaviriyaseṭṭha (sī. pī.)</note>, bhayaṭṭitā <note>bhayadditā (sī. pī.)</note> seṭṭhamupabbajanti;</p>

<p rend="gathalast">Puttā mamaṭṭā gatimāgatosmi, tvaṃ nosi rājā bhava me sukhāya.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Karomi <pb ed="M" n="1.0282" /> te senaka etamatthaṃ, āyāmi te taṃ disataṃ vadhāya;</p>

<p rend="gathalast">Kathañhi viññū pahu sampajāno, na vāyame attajanassa guttiyā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mittañca kayirātha suhadayañca <note>suhaddayañca (sī.), sakhāgharañca (pī.)</note>, ayirañca kayirātha sukhāgamāya;</p>

<p rend="gathalast">Nivatthakocova <note>kojova (sī. pī.)</note> sarebhihantvā, modāma puttehi samaṅgibhūtā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sakamittassa kammena, sahāyassāpalāyino;</p>

<p rend="gathalast">Kūjantamupakūjanti <pb ed="T" n="1.0374" />, lomasā hadayaṅgamaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Mittaṃ sahāyaṃ adhigamma paṇḍito, so bhuñjatī putta pasuṃ dhanaṃ vā;</p>

<p rend="gathalast">Ahañca puttā ca patī ca mayhaṃ, mittānukampāya samaṅgibhūtā.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Rājavatā sūravatā ca attho, sampannasakhissa bhavanti hete;</p>

<p rend="gathalast">So mittavā yasavā uggatatto, asmiṃdhaloke <note>asmiñca loke (sī. syā. pī.)</note> modati kāmakāmī.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Karaṇīyāni mittāni, daliddenāpi senaka;</p>

<p rend="gathalast">Passa mittānukampāya, samaggamhā sañātake <note>sañātakā (?)</note>.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Sūrena balavantena, yo mitte <note>mette (sī.), mittaṃ (syā.)</note> kurute dijo;</p>

<p rend="gathalast">Evaṃ so sukhito hoti, yathāhaṃ tvañca senakāti.</p>

<p rend="centre">Mahāukkusajātakaṃ tatiyaṃ.</p>

<p rend="hangnum"></p>

<p rend="bodytext"> 487. Uddālakajātakaṃ (4)</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Kharājinā <pb ed="M" n="1.0283" /> jaṭilā paṅkadantā, dummakkharūpā <note>dummudharūpā (sī. pī. ka.)</note> ye mantaṃ jappanti <note>yeme japanti (sī. pī.), ye’me jappanti mante (jā. 1.6.10)</note>;</p>

<p rend="gathalast">Kaccinnu te mānusake payoge, idaṃ vidū parimuttā apāyā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Pāpāni <pb ed="T" n="1.0375" /> kammāni karetha <note>kareyya (syā.), katvāna (jā. 1.6.11)</note> rāja, bahussuto ce na careyya dhammaṃ;</p>

<p rend="gathalast">Sahassavedopi na taṃ paṭicca, dukkhā pamucce <note>pamuñce (syā.)</note> caraṇaṃ apatvā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Sahassavedopi na taṃ paṭicca, dukkhā pamucce caraṇaṃ apatvā;</p>

<p rend="gathalast">Maññāmi vedā aphalā bhavanti, sasaṃyamaṃ caraṇaññeva saccaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Na heva vedā aphalā bhavanti, sasaṃyamaṃ caraṇaññeva saccaṃ;</p>

<p rend="gathalast">Kittiñhi <note>kittiñca (syā.)</note> pappoti adhicca vede, santiṃ puṇāti <note>punoti (sī. aṭṭha.), puṇeti (syā. jā. 1.6.13), puneti (pī.)</note> caraṇena danto.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Bhaccā <pb ed="V" n="1.0217" /> mātā pitā bandhū, yena jāto sayeva so;</p>

<p rend="gathalast">Uddālako ahaṃ bhoto <note>bhoti (ka.)</note>, sottiyākulavaṃsako <note>vaṃsato (ka.)</note>.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Kathaṃ bho brāhmaṇo hoti, kathaṃ bhavati kevalī;</p>

<p rend="gathalast">Kathañca parinibbānaṃ, dhammaṭṭho kinti vuccati.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Niraṃkatvā <pb ed="M" n="1.0284" /> aggimādāya brāhmaṇo, āpo siñcaṃ yajaṃ usseti yūpaṃ;</p>

<p rend="gathalast">Evaṃkaro brāhmaṇo hoti khemī, dhamme ṭhitaṃ tena amāpayiṃsu.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Na <pb ed="T" n="1.0376" /> suddhi secanenatthi, nāpi kevalī brāhmaṇo;</p>

<p rend="gathalast">Na khantī nāpi soraccaṃ, nāpi so parinibbuto.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Kathaṃ so <note>bho (syā. ka.)</note> brāhmaṇo hoti, kathaṃ bhavati kevalī;</p>

<p rend="gathalast">Kathañca parinibbānaṃ, dhammaṭṭho kinti vuccati.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Akhettabandhū amamo nirāso, nillobhapāpo bhavalobhakhīṇo;</p>

<p rend="gathalast">Evaṃkaro brāhmaṇo hoti khemī, dhamme ṭhitaṃ tena amāpayiṃsu.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Khattiyā brāhmaṇā vessā, suddā caṇḍālapukkusā;</p>

<p rend="gatha2">Sabbeva soratā dantā, sabbeva parinibbutā;</p>

<p rend="gathalast">Sabbesaṃ sītibhūtānaṃ, atthi seyyotha <note>seyyova (sī. pī.)</note> pāpiyo.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Khattiyā brāhmaṇā vessā, suddā caṇḍālapukkusā;</p>

<p rend="gatha2">Sabbeva soratā dantā, sabbeva parinibbutā;</p>

<p rend="gathalast">Sabbesaṃ sītibhūtānaṃ, natthi seyyotha pāpiyo.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Khattiyā brāhmaṇā vessā, suddā caṇḍālapukkusā;</p>

<p rend="gathalast">Sabbeva soratā dantā, sabbeva parinibbutā.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Sabbesaṃ sītibhūtānaṃ, natthi seyyotha pāpiyo;</p>

<p rend="gathalast">Panatthaṃ <note>pasatthaṃ (syā.), pasaṭṭhaṃ (ka.)</note> carasi brahmaññaṃ, sottiyākulavaṃsataṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Nānārattehi vatthehi, vimānaṃ bhavati chāditaṃ;</p>

<p rend="gathalast">Na tesaṃ chāyā vatthānaṃ, so rāgo anupajjatha.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Evameva <pb ed="T" n="1.0377" /><pb ed="M" n="1.0285" /><note>evamevaṃ (pī.)</note> manussesu, yadā sujjhanti māṇavā;</p>

<p rend="gathalast">Te sajātiṃ pamuñcanti <note>na tesaṃ jātiṃ pucchanti (sī. syā. pī.), na tesaṃ jāti sujjhati (ka.)</note>, dhammamaññāya subbatāti.</p>

<p rend="centre">Uddālakajātakaṃ catutthaṃ.</p>

<p rend="hangnum"></p>

<p rend="bodytext"> 488. Bhisajātakaṃ (5)</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Assaṃ <pb ed="V" n="1.0218" /> gavaṃ rajataṃ jātarūpaṃ, bhariyañca so idha labhataṃ manāpaṃ;</p>

<p rend="gathalast">Puttehi dārehi samaṅgi hotu, bhisāni te brāhmaṇa yo ahāsi.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Mālañca so kāsikacandanañca, dhāretu puttassa bahū bhavantu;</p>

<p rend="gathalast">Kāmesu tibbaṃ kurutaṃ apekkhaṃ, bhisāni te brāhmaṇa yo ahāsi.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Pahūtadhañño kasimā yasassī, putte gihī dhanimā sabbakāme;</p>

<p rend="gathalast">Vayaṃ apassaṃ gharamāvasātu, bhisāni te brāhmaṇa yo ahāsi.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> So khattiyo hotu pasayhakārī, rājābhirājā <note>rājādhirājā (syā. ka.)</note> balavā yasassī;</p>

<p rend="gathalast">Sa <pb ed="T" n="1.0378" /> cāturantaṃ mahimāvasātu, bhisāni te brāhmaṇa yo ahāsi.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> So brāhmaṇo hotu avītarāgo, muhuttanakkhattapathesu yutto;</p>

<p rend="gathalast">Pūjetu naṃ raṭṭhapatī yasassī, bhisāni te brāhmaṇa yo ahāsi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Ajjhāyakaṃ <pb ed="M" n="1.0286" /> sabbasamantavedaṃ <note>sabbasamattavedaṃ (sī.), sabbasamattavedanaṃ (pī.)</note>, tapassīnaṃ maññatu sabbaloko;</p>

<p rend="gathalast">Pūjentu naṃ jānapadā samecca, bhisāni te brāhmaṇa yo ahāsi.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Catussadaṃ gāmavaraṃ samiddhaṃ, dinnañhi so bhuñjatu vāsavena;</p>

<p rend="gathalast">Avītarāgo maraṇaṃ upetu, bhisāni te brāhmaṇa yo ahāsi.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> So gāmaṇī hotu sahāyamajjhe, naccehi gītehi pamodamāno;</p>

<p rend="gathalast">So rājato byasana mālattha <note>mā rājato vyasana’malattha (sī. syā. pī.)</note> kiñci, bhisāni te brāhmaṇa yo ahāsi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Yaṃ ekarājā pathaviṃ vijetvā, itthīsahassāna <note>itthīsahassassa (sī. pī.)</note> ṭhapetu aggaṃ;</p>

<p rend="gathalast">Sīmantinīnaṃ <pb ed="T" n="1.0379" /> pavarā bhavātu, bhisāni te brāhmaṇa yā ahāsi.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Isīnañhi sā sabbasamāgatānaṃ, bhuñjeyya sāduṃ avikampamānā;</p>

<p rend="gathalast">Carātu lābhena vikatthamānā, bhisāni te brāhmaṇa yā ahāsi.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Āvāsiko hotu mahāvihāre, navakammiko hotu gajaṅgalāyaṃ <note>kajaṅgalāyaṃ (sī. syā. pī.)</note>;</p>

<p rend="gathalast">Ālokasandhiṃ divasaṃ <note>divasā (sī. syā. pī.)</note> karotu, bhisāni te brāhmaṇa yo ahāsi.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> So <pb ed="M" n="1.0287" /> bajjhatū pāsasatehi chabbhi <note>chamhi (sī. pī.), chassu (?)</note>, rammā vanā niyyatu rājadhāniṃ <note>rājaṭhāniṃ (ka.)</note>;</p>

<p rend="gathalast">Tuttehi so haññatu pācanehi, bhisāni te brāhmaṇa yo ahāsi.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Alakkamālī tipukaṇṇaviddho, laṭṭhīhato sappamukhaṃ upetu;</p>

<p rend="gathalast">Sakacchabandho <note>sakkaccabaddho (sī. pī.), saṃkaccabandho (niyya)</note> visikhaṃ carātu, bhisāni te brāhmaṇa yo ahāsi.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Yo ve anaṭṭhaṃva <note>anaṭṭhaṃ (sī. syā. pī.)</note> naṭṭhanti cāha, kāmeva <pb ed="T" n="1.0380" /> so labhataṃ bhuñjatañca <note>labhatu bhuñjatu ca (syā.)</note>;</p>

<p rend="gathalast">Agāramajjhe maraṇaṃ upetu, yo vā bhonto saṅkati kañcideva <note>kiñcideva (ka.)</note>.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Yadesamānā <pb ed="V" n="1.0219" /> vicaranti loke, iṭṭhañca kantañca bahūnametaṃ;</p>

<p rend="gathalast">Piyaṃ manuññaṃ cidha jīvaloke, kasmā isayo nappasaṃsanti kāme.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Kāmesu ve haññare bajjhare ca, kāmesu dukkhañca bhayañca jātaṃ;</p>

<p rend="gathalast">Kāmesu bhūtādhipatī pamattā, pāpāni kammāni karonti mohā.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Te pāpadhammā pasavetva pāpaṃ, kāyassa bhedā nirayaṃ vajanti;</p>

<p rend="gathalast">Ādīnavaṃ kāmaguṇesu disvā, tasmā isayo nappasaṃsanti kāme.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Vīmaṃsamāno isino bhisāni, tīre gahetvāna thale nidhesiṃ;</p>

<p rend="gathalast">Suddhā apāpā isayo vasanti, etāni te brahmacārī bhisāni.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Na <pb ed="M" n="1.0288" /> te naṭā no pana kīḷaneyyā, na <pb ed="T" n="1.0381" /> bandhavā no pana te sahāyā;</p>

<p rend="gathalast">Kismiṃ vupatthambha sahassanetta, isīhi tvaṃ kīḷasi devarāja.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Ācariyo mesi pitā ca mayhaṃ, esā patiṭṭhā khalitassa brahme;</p>

<p rend="gathalast">Ekāparādhaṃ khama bhūripañña, na paṇḍitā kodhabalā bhavanti.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Suvāsitaṃ isinaṃ ekarattaṃ, yaṃ vāsavaṃ bhūtapatiddasāma;</p>

<p rend="gathalast">Sabbeva bhonto sumanā bhavantu, yaṃ brāhmaṇo paccupādī bhisāni.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Ahañca sāriputto ca, moggallāno ca kassapo;</p>

<p rend="gathalast">Anuruddho puṇṇo ānando, tadāsuṃ satta bhātaro.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Bhaginī uppalavaṇṇā ca, dāsī khujjuttarā tadā;</p>

<p rend="gathalast">Citto gahapati dāso, yakkho sātāgiro tadā.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Pālileyyo <note>pārileyyo (sī. pī.)</note> tadā nāgo, madhudo <note>madhuvā (sī. pī.)</note> seṭṭhavānaro;</p>

<p rend="gathalast">Kāḷudāyī tadā sakko, evaṃ dhāretha jātakanti.</p>

<p rend="centre">Bhisajātakaṃ pañcamaṃ.</p>

<p rend="hangnum"></p>

<p rend="bodytext"> 489. Surucijātakaṃ (6)</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Mahesī <pb ed="T" n="1.0382" /> surucino <note>rucino (sī. syā. pī.)</note> bhariyā, ānītā paṭhamaṃ ahaṃ;</p>

<p rend="gathalast">Dasa vassasahassāni, yaṃ maṃ surucimānayi.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Sāhaṃ brāhmaṇa rājānaṃ, vedehaṃ mithilaggahaṃ;</p>

<p rend="gatha2">Nābhijānāmi kāyena, vācāya uda cetasā;</p>

<p rend="gathalast">Suruciṃ atimaññittha <note>atimaññittho (sī. pī.), atimaññitā (?)</note>, āvi <note>āviṃ (sī. pī.)</note> vā yadi vā raho.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Etena <pb ed="M" n="1.0289" /> saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Bhattu <pb ed="V" n="1.0220" /> mama sassu mātā, pitā cāpi ca sassuro;</p>

<p rend="gathalast">Te maṃ brahme vinetāro, yāva aṭṭhaṃsu jīvitaṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Sāhaṃ ahiṃsāratinī, kāmasā <note>kāmaso (sī.)</note> dhammacārinī <note>dhammacāriṇī (sī.)</note>;</p>

<p rend="gathalast">Sakkaccaṃ te upaṭṭhāsiṃ, rattindivamatanditā.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Etena saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Soḷasitthisahassāni, sahabhariyāni brāhmaṇa;</p>

<p rend="gathalast">Tāsu issā vā kodho vā, nāhu mayhaṃ kudācanaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Hitena tāsaṃ nandāmi, na ca me kāci appiyā;</p>

<p rend="gathalast">Attānaṃvānukampāmi, sadā sabbā sapattiyo.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Etena saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Dāse <pb ed="T" n="1.0383" /> kammakare pesse <note>pose (syā. ka.)</note>, ye caññe anujīvino;</p>

<p rend="gathalast">Pesemi <note>posemi (sī. syā. pī.)</note> sahadhammena, sadā pamuditindriyā.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Etena saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Samaṇe brāhmaṇe cāpi, aññe cāpi vanibbake;</p>

<p rend="gathalast">Tappemi annapānena, sadā payatapāṇinī.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Etena saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Cātuddasiṃ pañcaddasiṃ <note>pannarasiṃ (sī. pī.)</note>, yā ca pakkhassa aṭṭhamī <note>aṭṭhamiṃ (sī. pī.)</note>;</p>

<p rend="gatha2">Pāṭihāriyapakkhañca, aṭṭhaṅgasusamāgataṃ <note>aṭṭhaṅgasusamāhitaṃ (sabbattha) vi. va. 129 pāḷiyā aṭṭhakathā passitabbā</note>;</p>

<p rend="gathalast">Uposathaṃ upavasāmi <note>upavasiṃ (ka.)</note>, sadā sīlesu saṃvutā.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Etena <pb ed="M" n="1.0290" /> saccavajjena, putto uppajjataṃ ise;</p>

<p rend="gathalast">Musā me bhaṇamānāya, muddhā phalatu sattadhā.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Sabbeva te dhammaguṇā, rājaputti yasassini;</p>

<p rend="gathalast">Saṃvijjanti tayi bhadde, ye tvaṃ kittesi attani.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Khattiyo jātisampanno, abhijāto yasassimā;</p>

<p rend="gathalast">Dhammarājā videhānaṃ, putto uppajjate tava <note>tavaṃ (sī. pī.)</note>.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Dummī <pb ed="V" n="1.0221" /><note>rummī (sī. pī.)</note> rajojalladharo, aghe vehāyasaṃ ṭhito;</p>

<p rend="gathalast">Manuññaṃ bhāsase vācaṃ, yaṃ mayhaṃ hadayaṅgamaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Devatānusi <pb ed="T" n="1.0384" /> saggamhā, isi vāsi <note>cāpi (ka.)</note> mahiddhiko;</p>

<p rend="gathalast">Ko vāsi tvaṃ anuppatto, attānaṃ me pavedaya.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Yaṃ devasaṅghā vandanti, sudhammāyaṃ samāgatā;</p>

<p rend="gathalast">Sohaṃ sakko sahassakkho, āgatosmi tavantike.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Itthiyo <note>itthiyā (pī.)</note> jīvalokasmiṃ, yā hoti <note>honti (sī. syā.)</note> samacārinī <note>samacāriṇī (sī.)</note>;</p>

<p rend="gathalast">Medhāvinī sīlavatī, sassudevā patibbatā.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Tādisāya sumedhāya, sucikammāya nāriyā;</p>

<p rend="gathalast">Devā dassanamāyanti, mānusiyā amānusā.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Tvañca bhadde suciṇṇena, pubbe sucaritena ca;</p>

<p rend="gathalast">Idha rājakule jātā, sabbakāmasamiddhinī.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Ayañca te rājaputti, ubhayattha kaṭaggaho;</p>

<p rend="gathalast">Devalokūpapattī ca, kittī ca idha jīvite.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Ciraṃ sumedhe sukhinī, dhammamattani pālaya;</p>

<p rend="gathalast">Esāhaṃ tidivaṃ yāmi, piyaṃ me tava dassananti.</p>

<p rend="centre">Surucijātakaṃ chaṭṭhaṃ.</p>

<p rend="hangnum"></p>

<p rend="bodytext"> 490. Pañcuposathikajātakaṃ (7)</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Appossukko <pb ed="M" n="1.0291" /> dāni tuvaṃ kapota, vihaṅgama na tava bhojanattho;</p>

<p rend="gathalast">Khudaṃ <note>khuddaṃ (syā. ka.), khudhaṃ (sakkata-pākatānurūpaṃ)</note> pipāsaṃ adhivāsayanto, kasmā bhavaṃposathiko kapota <note>kapoto (sī. pī.)</note>.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Ahaṃ pure giddhigato kapotiyā, asmiṃ padesasmimubho ramāma;</p>

<p rend="gathalast">Athaggahī sākuṇiko kapotiṃ, akāmako tāya vinā ahosiṃ.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Nānābhavā vippayogena tassā, manomayaṃ vedana vedayāmi <note>vedanaṃ vediyāmi (sī. pī.)</note>;</p>

<p rend="gathalast">Tasmā ahaṃposathaṃ pālayāmi, rāgo mamaṃ mā punarāgamāsi.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Anujjugāmī uragā dujivha <note>uraga dvijivha (sī.)</note>, dāṭhāvudho ghoravisosi sappa;</p>

<p rend="gathalast">Khudaṃ pipāsaṃ adhivāsayanto, kasmā <pb ed="T" n="1.0385" /> bhavaṃposathiko nu dīgha <note>dīgho (sī. pī.)</note>.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Usabho ahū balavā gāmikassa, calakkakū vaṇṇabalūpapanno;</p>

<p rend="gathalast">So maṃ akkami taṃ kupito aḍaṃsi, dukkhābhituṇṇo maraṇaṃ upāgā <note>upāgami (sī. pī.)</note>.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Tato <pb ed="V" n="1.0222" /> janā nikkhamitvāna gāmā, kanditvā roditvā <note>kanditva roditva (sī.)</note> apakkamiṃsu;</p>

<p rend="gathalast">Tasmā ahaṃposathaṃ pālayāmi, kodho <pb ed="T" n="1.0386" /> mamaṃ mā punarāgamāsi.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Matāna <pb ed="M" n="1.0292" /> maṃsāni bahū susāne, manuññarūpaṃ tava bhojane taṃ;</p>

<p rend="gathalast">Khudaṃ pipāsaṃ adhivāsayanto, kasmā bhavaṃposathiko siṅgāla <note>sigālo (sī. pī.)</note>.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Pavisi <note>pavissaṃ (sī. pī.), pavissa (syā.)</note> kucchiṃ mahato gajassa, kuṇape rato hatthimaṃsesu giddho <note>hatthimaṃse pagiddho (sī. pī.)</note>;</p>

<p rend="gathalast">Uṇho ca vāto tikhiṇā ca rasmiyo, te sosayuṃ tassa karīsamaggaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Kiso ca paṇḍū ca ahaṃ bhadante, na me ahū nikkhamanāya maggo;</p>

<p rend="gathalast">Mahā ca megho sahasā pavassi, so temayī tassa karīsamaggaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Tato ahaṃ nikkhamisaṃ bhadante, cando yathā rāhumukhā pamutto;</p>

<p rend="gathalast">Tasmā ahaṃposathaṃ pālayāmi, lobho mamaṃ mā punarāgamāsi.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Vammīkathūpasmiṃ kipillikāni, nippothayanto tuvaṃ pure carāsi;</p>

<p rend="gathalast">Khudaṃ pipāsaṃ adhivāsayanto, kasmā <pb ed="T" n="1.0387" /> bhavaṃposathiko nu accha <note>accho (sī. pī.)</note>.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Sakaṃ niketaṃ atihīḷayāno <note>atiheḷayāno (syā. ka.)</note>, atricchatā <note>atricchatāya (sī. syā. pī.)</note> mallagāmaṃ <note>malataṃ (sī. pī.), mallayataṃ (ka.)</note> agacchiṃ;</p>

<p rend="gathalast">Tato janā nikkhamitvāna gāmā, kodaṇḍakena paripothayiṃsu maṃ.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> So <pb ed="M" n="1.0293" /> bhinnasīso ruhiramakkhitaṅgo, paccāgamāsiṃ sakaṃ <note>sa sakaṃ (syā. ka.),’tha sakaṃ (?)</note> niketaṃ;</p>

<p rend="gathalast">Tasmā ahaṃposathaṃ pālayāmi, atricchatā mā punarāgamāsi.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Yaṃ no apucchittha tuvaṃ bhadante, sabbeva byākarimha yathā pajānaṃ;</p>

<p rend="gathalast">Mayampi pucchāma tuvaṃ bhadante, kasmā bhavaṃposathiko nu brahme.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Anūpalitto mama assamamhi, paccekabuddho muhuttaṃ nisīdi;</p>

<p rend="gathalast">So maṃ avedī gatimāgatiñca, nāmañca gottaṃ caraṇañca sabbaṃ.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Evampahaṃ vandi na <note>evampahaṃ naggahe (sī. pī.)</note> tassa pāde, na cāpi naṃ mānagatena pucchiṃ;</p>

<p rend="gathalast">Tasmā ahaṃposathaṃ pālayāmi, māno <pb ed="T" n="1.0388" /> mamaṃ mā punarāgamāsīti.</p>

<p rend="centre">Pañcuposathikajātakaṃ sattamaṃ.</p>

<p rend="hangnum"></p>

<p rend="bodytext"> 491. Mahāmorajātakaṃ (8)</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Sace hi tyāhaṃ dhanahetu gāhito, mā maṃ vadhī jīvagāhaṃ gahetvā;</p>

<p rend="gathalast">Rañño ca <note>raññova (sī. pī.)</note> maṃ samma upantikaṃ <note>upanti (sī. syā. pī.)</note> nehi, maññe dhanaṃ lacchasinapparūpaṃ.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Na me ayaṃ tuyha vadhāya ajja, samāhito cāpadhure <note>cāpavare (sī. pī.), cāpavaro (syā.)</note> khurappo;</p>

<p rend="gathalast">Pāsañca tyāhaṃ adhipātayissaṃ, yathāsukhaṃ gacchatu morarājā.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Yaṃ <pb ed="V" n="1.0223" /><pb ed="M" n="1.0294" /> satta vassāni mamānubandhi, rattindivaṃ khuppipāsaṃ sahanto;</p>

<p rend="gathalast">Atha kissa maṃ pāsavasūpanītaṃ, pamuttave <pb ed="T" n="1.0389" /> icchasi bandhanasmā.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Pāṇātipātā virato nusajja, abhayaṃ nu te sabbabhūtesu dinnaṃ;</p>

<p rend="gathalast">Yaṃ maṃ tuvaṃ pāsavasūpanītaṃ, pamuttave icchasi bandhanasmā.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Pāṇātipātā viratassa brūhi, abhayañca yo sabbabhūtesu deti;</p>

<p rend="gathalast">Pucchāmi taṃ morarājetamatthaṃ, ito cuto kiṃ labhate sukhaṃ so.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Pāṇātipātā viratassa brūmi, abhayañca yo sabbabhūtesu deti;</p>

<p rend="gathalast">Diṭṭheva dhamme labhate pasaṃsaṃ, saggañca so yāti sarīrabhedā.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Na santi devā iti āhu <note>iccāhu (sī. pī.)</note> eke, idheva jīvo vibhavaṃ upeti;</p>

<p rend="gatha2">Tathā phalaṃ sukatadukkaṭānaṃ, dattupaññattañca vadanti dānaṃ;</p>

<p rend="gathalast">Tesaṃ vaco arahataṃ saddahāno, tasmā ahaṃ sakuṇe bādhayāmi.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Cando ca suriyo ca ubho sudassanā, gacchanti obhāsayamantalikkhe;</p>

<p rend="gathalast">Imassa lokassa parassa vā te, kathaṃ nu te āhu manussaloke.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Cando <pb ed="M" n="1.0295" /> ca suriyo ca ubho sudassanā, gacchanti <pb ed="T" n="1.0390" /> obhāsayamantalikkhe;</p>

<p rend="gathalast">Parassa lokassa na te imassa, devāti te āhu manussaloke.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Ettheva te nīhatā hīnavādā, ahetukā ye na vadanti kammaṃ;</p>

<p rend="gathalast">Tathā phalaṃ sukatadukkaṭānaṃ, dattupaññattaṃ ye ca vadanti dānaṃ.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Addhā hi saccaṃ vacanaṃ tavedaṃ <note>tavetaṃ (sī. syā. pī.)</note>, kathañhi dānaṃ aphalaṃ bhaveyya <note>vadeyya (sī. pī.)</note>;</p>

<p rend="gathalast">Tathā phalaṃ sukatadukkaṭānaṃ, dattupaññattañca kathaṃ bhaveyya.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Kathaṃkaro kintikaro kimācaraṃ, kiṃ sevamāno kena tapoguṇena;</p>

<p rend="gathalast">Akkhāhi <note>akkhāhi taṃ dāni (ka.)</note> me morarājetamatthaṃ, yathā ahaṃ no nirayaṃ pateyyaṃ.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Ye keci atthi samaṇā pathabyā, kāsāyavatthā anagāriyā te;</p>

<p rend="gathalast">Pātova piṇḍāya caranti kāle, vikālacariyā viratā hi santo.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Te tattha kālenupasaṅkamitvā, pucchāhi <pb ed="T" n="1.0391" /> yaṃ te manaso piyaṃ siyā;</p>

<p rend="gathalast">Te te pavakkhanti yathāpajānaṃ, imassa lokassa parassa catthaṃ.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Tacaṃva jiṇṇaṃ urago purāṇaṃ, paṇḍūpalāsaṃ harito dumova;</p>

<p rend="gathalast">Esappahīno mama luddabhāvo, jahāmahaṃ luddakabhāvamajja.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Ye <pb ed="M" n="1.0296" /> cāpi me sakuṇā atthi baddhā, satāninekāni nivesanasmiṃ;</p>

<p rend="gathalast">Tesampahaṃ <note>tesaṃ ahaṃ (syā. ka.)</note> jīvitamajja dammi, mokkhañca te pattā <note>patto (sī.), accha (syā.)</note> sakaṃ niketaṃ.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Luddo <pb ed="V" n="1.0224" /> carī pāsahattho araññe, bādhetu morādhipatiṃ yasassiṃ;</p>

<p rend="gathalast">Bandhitvā <note>bandhitva (sī. pī.)</note> morādhipatiṃ yasassiṃ, dukkhā sa pamucci <note>dukkhā pamucci (sī.), dukkhā pamuñci (syā. pī.)</note> yathāhaṃ pamuttoti.</p>

<p rend="centre">Mahāmorajātakaṃ aṭṭhamaṃ.</p>

<p rend="hangnum"></p>

<p rend="bodytext"> 492. Tacchasūkarajātakaṃ (9)</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Yadesamānā vicarimha, pabbatāni vanāni ca;</p>

<p rend="gathalast">Anvesaṃ <pb ed="T" n="1.0392" /> vicariṃ <note>vipule (syā. ka.)</note> ñātī, teme adhigatā mayā.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Bahuñcidaṃ mūlaphalaṃ, bhakkho cāyaṃ anappako;</p>

<p rend="gathalast">Rammā cimā girīnajjo <note>girinadiyo (sī. pī.)</note>, phāsuvāso bhavissati.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Idhevāhaṃ vasissāmi, saha sabbehi ñātibhi;</p>

<p rend="gathalast">Appossukko nirāsaṅkī, asoko akutobhayo.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Aññampi <note>aññaṃ hi (sī. pī.)</note> leṇaṃ pariyesa, sattu no idha vijjati;</p>

<p rend="gathalast">So taccha sūkare hanti, idhāgantvā varaṃ varaṃ.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Ko numhākaṃ <note>ko namhākaṃ (sī. pī.)</note> idha sattu, ko ñātī susamāgate;</p>

<p rend="gathalast">Duppadhaṃse <note>appadhaṃse (sī. pī.)</note> padhaṃseti, taṃ me akkhātha pucchitā.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Uddhaggarājī migarājā, balī dāṭhāvudho migo;</p>

<p rend="gathalast">So taccha sūkare hanti, idhāgantvā varaṃ varaṃ.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Na no dāṭhā na vijjanti <note>nu vijjanti (ka.)</note>, balaṃ kāye samohitaṃ;</p>

<p rend="gathalast">Sabbe samaggā hutvāna, vasaṃ kāhāma ekakaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Hadayaṅgamaṃ <pb ed="M" n="1.0297" /> kaṇṇasukhaṃ, vācaṃ bhāsasi tacchaka;</p>

<p rend="gathalast">Yopi yuddhe palāyeyya, tampi pacchā hanāmase.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Pāṇātipātā virato nu ajja, abhayaṃ nu te sabbabhūtesu dinnaṃ;</p>

<p rend="gathalast">Dāṭhā nu te migavadhāya <note>miga viriyaṃ (sī. syā. pī.)</note> na santi, yo saṅghapatto kapaṇova jhāyasi.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Na <pb ed="T" n="1.0393" /> me dāṭhā na vijjanti, balaṃ kāye samohitaṃ;</p>

<p rend="gathalast">Ñātī ca disvāna sāmaggī ekato, tasmā ca jhāyāmi vanamhi ekako.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> Imassudaṃ yanti disodisaṃ pure, bhayaṭṭitā leṇagavesino puthu;</p>

<p rend="gathalast">Te dāni saṅgamma vasanti ekato, yatthaṭṭhitā duppasahajja te mayā.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Pariṇāyakasampannā, sahitā ekavādino;</p>

<p rend="gathalast">Te maṃ samaggā hiṃseyyuṃ, tasmā nesaṃ na patthaye <note>apatthave (pī.)</note>.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Ekova <pb ed="V" n="1.0225" /> indo asure jināti, ekova seno hanti dije pasayha;</p>

<p rend="gathalast">Ekova byaggho migasaṅghapatto, varaṃ varaṃ hanti balañhi tādisaṃ.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Na heva indo na seno, napi byaggho migādhipo;</p>

<p rend="gathalast">Samagge sahite ñātī, na byagghe <note>byagghe ca (sī. pī.), byaggho na (syā.)</note> kurute vase.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Kumbhīlakā sakuṇakā, saṅghino gaṇacārino;</p>

<p rend="gathalast">Sammodamānā ekajjhaṃ, uppatanti ḍayanti ca.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Tesañca ḍayamānānaṃ, ekettha apasakkati <note>apavattati (sī. pī.)</note>;</p>

<p rend="gathalast">Tañca seno nitāḷeti, veyyagghiyeva sā gati.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Ussāhito <pb ed="T" n="1.0394" /><pb ed="M" n="1.0298" /> jaṭilena, luddenāmisacakkhunā;</p>

<p rend="gathalast">Dāṭhī dāṭhīsu pakkhandi, maññamāno yathā pure.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Sādhu sambahulā ñātī, api rukkhā araññajā;</p>

<p rend="gathalast">Sūkarehi samaggehi, byaggho ekāyane hato.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Brāhmaṇañceva byagghañca, ubho hantvāna sūkarā.</p>

<p rend="gathalast">Ānandino pamuditā, mahānādaṃ panādisuṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Te su udumbaramūlasmiṃ, sūkarā susamāgatā;</p>

<p rend="gathalast">Tacchakaṃ abhisiñciṃsu, ‘‘tvaṃ no rājāsi issaro’’ti.</p>

<p rend="centre">Tacchasūkarajātakaṃ navamaṃ.</p>

<p rend="hangnum"></p>

<p rend="bodytext"> 493. Mahāvāṇijajātakaṃ (10)</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Vāṇijā samitiṃ katvā, nānāraṭṭhato āgatā;</p>

<p rend="gathalast">Dhanāharā pakkamiṃsu, ekaṃ katvāna gāmaṇiṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Te taṃ kantāramāgamma, appabhakkhaṃ anodakaṃ;</p>

<p rend="gathalast">Mahānigrodhamaddakkhuṃ, sītacchāyaṃ manoramaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Te ca tattha nisīditvā, tassa rukkhassa chāyayā <note>chādiyā (sī. syā. pī.)</note>;</p>

<p rend="gathalast">Vāṇijā samacintesuṃ, bālā mohena pārutā.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Allāyate <note>addāyate (sī. pī.)</note> ayaṃ rukkho, api vārīva <note>vāri ca (sī. pī.)</note> sandati;</p>

<p rend="gathalast">Iṅghassa purimaṃ sākhaṃ, mayaṃ chindāma vāṇijā.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Sā ca chinnāva pagghari, acchaṃ vāriṃ anāvilaṃ;</p>

<p rend="gathalast">Te <pb ed="T" n="1.0395" /> tattha nhatvā pivitvā, yāvaticchiṃsu vāṇijā.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> Dutiyaṃ <pb ed="V" n="1.0226" /> samacintesuṃ, bālā mohena pārutā;</p>

<p rend="gathalast">Iṅghassa dakkhiṇaṃ sākhaṃ, mayaṃ chindāma vāṇijā.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Sā ca chinnāva pagghari, sālimaṃsodanaṃ bahuṃ;</p>

<p rend="gathalast">Appodavaṇṇe kummāse, siṅgiṃ vidalasūpiyo <note>siṅgiṃ bidalasūpiyo (sī. pī.), siṅgīveraṃ lasūpiyo (ka.) siṅgīnti siṅgīverādikaṃ uttaribhaṅgaṃ; vidalasūpiyoti muggasūpādayo (aṭṭha.) vidalaṃ kalāyādimhi vattatīti sakkatābhidhāne</note>.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Te <pb ed="M" n="1.0299" /> tattha bhutvā khāditvā <note>bhutvā ca pivitvā ca (pī.)</note>, yāvaticchiṃsu vāṇijā;</p>

<p rend="gatha2">Tatiyaṃ samacintesuṃ, bālā mohena pārutā;</p>

<p rend="gathalast">Iṅghassa pacchimaṃ sākhaṃ, mayaṃ chindāma vāṇijā.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Sā ca chinnāva pagghari, nāriyo samalaṅkatā;</p>

<p rend="gathalast">Vicitravatthābharaṇā, āmuttamaṇikuṇḍalā.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Api su vāṇijā ekā, nāriyo paṇṇavīsati;</p>

<p rend="gathalast">Samantā parivāriṃsu <note>parikariṃsu (sī. syā. pī.)</note>, tassa rukkhassa chāyayā <note>chādiyā (sī. syā. pī.)</note>.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Te tāhi paricāretvā <note>parivāretvā (sī. syā. pī.)</note>, yāvaticchiṃsu vāṇijā;</p>

<p rend="gatha2">Catutthaṃ samacintesuṃ, bālā mohena pārutā;</p>

<p rend="gathalast">Iṅghassa uttaraṃ sākhaṃ, mayaṃ chindāma vāṇijā.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Sā ca chinnāva pagghari, muttā veḷuriyā bahū;</p>

<p rend="gathalast">Rajataṃ jātarūpañca, kuttiyo paṭiyāni ca.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Kāsikāni ca vatthāni, uddiyāni ca kambalā <note>uddiyāne ca kambale (sī. pī.)</note>;</p>

<p rend="gathalast">Te tattha bhāre bandhitvā, yāvaticchiṃsu vāṇijā.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Pañcamaṃ samacintesuṃ, bālā mohena pārutā;</p>

<p rend="gathalast">Iṅghassa <pb ed="T" n="1.0396" /> mūle <note>mūlaṃ (sī. pī. ka.)</note> chindāma, api bhiyyo labhāmase.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Athuṭṭhahi satthavāho, yācamāno katañjalī;</p>

<p rend="gathalast">Nigrodho kiṃ parajjhati <note>aparajjhatha (sī.), aparajjhati (syā. pī.)</note>, vāṇijā bhaddamatthu te.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Vāridā purimā sākhā, annapānañca dakkhiṇā;</p>

<p rend="gatha2">Nāridā pacchimā sākhā, sabbakāme ca uttarā;</p>

<p rend="gathalast">Nigrodho kiṃ parajjhati, vāṇijā bhaddamatthu te.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Yassa rukkhassa chāyāya, nisīdeyya sayeyya vā;</p>

<p rend="gathalast">Na tassa sākhaṃ bhañjeyya, mittadubbho hi pāpako.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Te ca tassānādiyitvā <note>tassa anāditvā (sī. syā.)</note>, ekassa vacanaṃ bahū;</p>

<p rend="gathalast">Nisitāhi kuṭhārīhi <note>kudhārīhi (ka.)</note>, mūlato naṃ upakkamuṃ.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Tato <pb ed="V" n="1.0227" /><pb ed="M" n="1.0300" /> nāgā nikkhamiṃsu, sannaddhā paṇṇavīsati;</p>

<p rend="gathalast">Dhanuggahānaṃ tisatā, chasahassā ca vammino.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Ete hanatha bandhatha, mā vo muñcittha <note>muccittha (pī.)</note> jīvitaṃ;</p>

<p rend="gathalast">Ṭhapetvā satthavāhaṃva, sabbe bhasmaṃ <note>bhasmī (sī.)</note> karotha ne.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Tasmā hi paṇḍito poso, sampassaṃ atthamattano;</p>

<p rend="gathalast">Lobhassa na vasaṃ gacche, haneyyārisakaṃ <note>haneyya disataṃ (sī.), haneyya disakaṃ (syā.)</note> manaṃ.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Eva <note>eta (sī. pī.)</note> mādīnavaṃ ñatvā, taṇhā dukkhassa sambhavaṃ;</p>

<p rend="gathalast">Vītataṇho anādāno, sato bhikkhu paribbajeti.</p>

<p rend="centre">Mahāvāṇijajātakaṃ dasamaṃ.</p>

<p rend="hangnum"></p>

<p rend="bodytext"> 494. Sādhinajātakaṃ (11)</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Abbhuto <pb ed="T" n="1.0397" /> vata lokasmiṃ, uppajji lomahaṃsano;</p>

<p rend="gathalast">Dibbo ratho pāturahu, vedehassa yasassino.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Devaputto mahiddhiko, mātali <note>mātalī (sī.)</note> devasārathi;</p>

<p rend="gathalast">Nimantayittha rājānaṃ, vedehaṃ mithilaggahaṃ.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Ehimaṃ rathamāruyha, rājaseṭṭha disampati;</p>

<p rend="gatha2">Devā dassanakāmā te, tāvatiṃsā saindakā;</p>

<p rend="gathalast">Saramānā hi te devā, sudhammāyaṃ samacchare.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Tato ca rājā sādhino <note>sādhīno (sī. pī.)</note>, vedeho mithilaggaho <note>pamukho rathamāruhi (sī. pī.)</note>;</p>

<p rend="gatha2">Sahassayuttamāruyha <note>yuttaṃ abhiruyha (sī.)</note>, agā devāna santike;</p>

<p rend="gathalast">Taṃ devā paṭinandiṃsu, disvā rājānamāgataṃ.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Svāgataṃ te mahārāja, atho te adurāgataṃ;</p>

<p rend="gathalast">Nisīda dāni rājīsi <note>rājisi (sī. syā. pī.)</note>, devarājassa santike.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Sakkopi paṭinandittha, vedehaṃ mithilaggahaṃ;</p>

<p rend="gathalast">Nimantayittha <note>nimantayī ca (sī. pī.)</note> kāmehi, āsanena ca vāsavo.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Sādhu <pb ed="M" n="1.0301" /> khosi anuppatto, āvāsaṃ vasavattinaṃ;</p>

<p rend="gatha2">Vasa <pb ed="T" n="1.0398" /> devesu rājīsi, sabbakāmasamiddhisu;</p>

<p rend="gathalast">Tāvatiṃsesu devesu, bhuñja kāme amānuse.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Ahaṃ <pb ed="V" n="1.0228" /> pure saggagato ramāmi, naccehi gītehi ca vāditehi;</p>

<p rend="gatha2">So dāni ajja na ramāmi sagge, āyuṃ nu khīṇo <note>khīṇaṃ (syā.)</note> maraṇaṃ nu santike;</p>

<p rend="gathalast">Udāhu mūḷhosmi janindaseṭṭha.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Na tāyu <note>na cāyu (sī. pī. ka.)</note> khīṇaṃ maraṇañca <note>maraṇaṃ te (sī. pī.)</note> dūre, na cāpi mūḷho naravīraseṭṭha;</p>

<p rend="gathalast">Tuyhañca <note>tavañca (sī. pī.), tava ca (ka.)</note> puññāni parittakāni, yesaṃ vipākaṃ idha vedayittho <note>vedayato (pī. ka.)</note>.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Vasa devānubhāvena, rājaseṭṭha disampati;</p>

<p rend="gathalast">Tāvatiṃsesu devesu, bhuñja kāme amānuse.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Yathā yācitakaṃ yānaṃ, yathā yācitakaṃ dhanaṃ;</p>

<p rend="gathalast">Evaṃ sampadamevetaṃ, yaṃ parato dānapaccayā.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Na cāhametamicchāmi, yaṃ parato dānapaccayā;</p>

<p rend="gathalast">Sayaṃkatāni puññāni, taṃ me āveṇikaṃ <note>āveṇiyaṃ (sī. syā. pī.), āvenikaṃ (ka.)</note> dhanaṃ.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Sohaṃ gantvā manussesu, kāhāmi kusalaṃ bahuṃ;</p>

<p rend="gatha2">Dānena samacariyāya, saṃyamena damena ca;</p>

<p rend="gathalast">Yaṃ katvā sukhito hoti, na ca pacchānutappati.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Imāni <pb ed="T" n="1.0399" /> tāni khettāni, imaṃ nikkhaṃ sukuṇḍalaṃ;</p>

<p rend="gathalast">Imā tā haritānūpā, imā najjo savantiyo.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Imā tā pokkharaṇī rammā, cakkavākapakūjitā <note>cakkavākūpakūjitā (sī. pī.)</note>;</p>

<p rend="gatha2">Mandālakehi sañchannā, padumuppalakehi ca;</p>

<p rend="gathalast">Yassimāni mamāyiṃsu, kiṃ nu te disataṃ gatā.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Tānīdha <pb ed="M" n="1.0302" /> khettāni so bhūmibhāgo, teyeva ārāmavanupacārā <note>te ārāmā te vana’me pacārā (sī. pī.), te yeva ārāmavanāni sañcarā (ka.)</note>;</p>

<p rend="gathalast">Tameva mayhaṃ janataṃ apassato, suññaṃva me nārada khāyate disā.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Diṭṭhā mayā vimānāni, obhāsentā catuddisā;</p>

<p rend="gathalast">Sammukhā devarājassa, tidasānañca sammukhā.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Vutthaṃ me bhavanaṃ dibyaṃ <note>dibbaṃ (sī. pī.)</note>, bhuttā kāmā amānusā;</p>

<p rend="gathalast">Tāvatiṃsesu devesu, sabbakāmasamiddhisu.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Sohaṃ etādisaṃ hitvā, puññāyamhi idhāgato;</p>

<p rend="gathalast">Dhammameva carissāmi, nāhaṃ rajjena atthiko.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Adaṇḍāvacaraṃ maggaṃ, sammāsambuddhadesitaṃ;</p>

<p rend="gathalast">Taṃ maggaṃ paṭipajjissaṃ, yena gacchanti subbatāti.</p>

<p rend="centre">Sādhinajātakaṃ <note>sādhinarājajātakaṃ (syā.)</note> ekādasamaṃ.</p>

<p rend="hangnum"></p>

<p rend="bodytext"> 495. Dasabrāhmaṇajātakaṃ (12)</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Rājā <pb ed="T" n="1.0400" /><pb ed="V" n="1.0229" /> avoca vidhuraṃ, dhammakāmo yudhiṭṭhilo;</p>

<p rend="gathalast">Brāhmaṇe vidhura pariyesa, sīlavante bahussute.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu <note>bhuñjeyyuṃ (sī.)</note> bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Dullabhā brāhmaṇā deva, sīlavanto bahussutā;</p>

<p rend="gathalast">Viratā methunā dhammā, ye te bhuñjeyyu bhojanaṃ.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Dasa khalu mahārāja, yā tā brāhmaṇajātiyo;</p>

<p rend="gathalast">Tesaṃ vibhaṅgaṃ vicayaṃ <note>viciya (ka.)</note>, vitthārena suṇohi me.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Pasibbake gahetvāna, puṇṇe mūlassa saṃvute;</p>

<p rend="gathalast">Osadhikāyo <note>osadhikāye (syā. ka.)</note> ganthenti, nhāpayanti <note>nahāyanti (sī. pī.)</note> japanti ca.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Tikicchakasamā <pb ed="M" n="1.0303" /> rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Apetā te ca <note>te (sī. pī.)</note> brahmaññā,</p>

<p rend="gatha2">(Iti rājā <note>rājā ca (syā. ka.)</note> korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Kiṅkiṇikāyo <note>kiṅkaṇikāyo (ka.), kiṅkiṇiyo (syā.)</note> gahetvā <note>gahetvāna (sī. syā. pī.)</note>, ghosenti puratopi te;</p>

<p rend="gathalast">Pesanānipi gacchanti, rathacariyāsu sikkhare.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Paricārakasamā <pb ed="T" n="1.0401" /> rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Apetā te ca brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Kamaṇḍaluṃ <pb ed="V" n="1.0230" /> gahetvāna, vaṅkadaṇḍañca brāhmaṇā;</p>

<p rend="gatha2">Paccupessanti rājāno, gāmesu nigamesu ca;</p>

<p rend="gathalast">Nādinne vuṭṭhahissāma, gāmamhi vā vanamhi vā <note>vāmamhi ca vanamhi ca (sī. pī.), gāmamhi nigamamhi vā (syā.)</note>.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> Niggāhakasamā rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> Apetā te ca brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> Parūḷhakacchanakhalomā <pb ed="M" n="1.0304" />, paṅkadantā rajassirā;</p>

<p rend="gathalast">Okiṇṇā rajareṇūhi, yācakā vicaranti te.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Khāṇughātasamā <pb ed="T" n="1.0402" /> rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> Apetā te ca brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> Harītakaṃ <note>harīṭakaṃ (bahūsu)</note> āmalakaṃ, ambaṃ jambuṃ vibhītakaṃ <note>ambajambuvibhīṭakaṃ (sī. pī.)</note>;</p>

<p rend="gathalast">Labujaṃ dantapoṇāni, beluvā badarāni ca.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Rājāyatanaṃ ucchu-puṭaṃ, dhūmanettaṃ madhu-añjanaṃ;</p>

<p rend="gathalast">Uccāvacāni paṇiyāni, vipaṇenti janādhipa.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Vāṇijakasamā rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Apetā <pb ed="V" n="1.0231" /> te ca brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Kasi-vāṇijjaṃ <note>kasiṃ vaṇijjaṃ (sī. pī.)</note> kārenti, posayanti ajeḷake;</p>

<p rend="gathalast">Kumāriyo <pb ed="T" n="1.0403" /> pavecchanti, vivāhantāvahanti ca.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Samā ambaṭṭhavessehi, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Apetā te ca brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Virate <pb ed="M" n="1.0305" /> methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> Nikkhittabhikkhaṃ bhuñjanti, gāmesveke purohitā;</p>

<p rend="gathalast">Bahū te <note>ne (syā. ka.)</note> paripucchanti, aṇḍacchedā nilañchakā <note>tilañchakā (pī.)</note>.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> Pasūpi tattha haññanti, mahiṃsā sūkarā ajā;</p>

<p rend="gatha2">Goghātakasamā rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> Apetā te brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> Asicammaṃ gahetvāna, khaggaṃ paggayha brāhmaṇā;</p>

<p rend="gathalast">Vessapathesu tiṭṭhanti, satthaṃ abbāhayantipi.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> Samā <pb ed="T" n="1.0404" /><pb ed="V" n="1.0232" /> gopanisādehi, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> Apetā te brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> Araññe kuṭikaṃ katvā, kūṭāni kārayanti te;</p>

<p rend="gathalast">Sasabiḷāre bādhenti, āgodhā macchakacchapaṃ.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> Te luddakasamā rāja <note>luddakā te mahārāja (sī. pī.)</note>, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> Apetā <pb ed="M" n="1.0306" /> te brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> Aññe dhanassa kāmā hi, heṭṭhāmañce pasakkitā <note>pasakkhitā (sī. syā. pī.)</note>;</p>

<p rend="gathalast">Rājāno upari nhāyanti, somayāge upaṭṭhite.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> Malamajjakasamā rāja, tepi vuccanti brāhmaṇā;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> Apetā <pb ed="T" n="1.0405" /> te brahmaññā,</p>

<p rend="gatha2">(Iti rājā korabyo)</p>

<p rend="gatha2">Na te vuccanti brāhmaṇā;</p>

<p rend="gathalast">Aññe vidhura pariyesa, sīlavante bahussute.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> Virate methunā dhammā, ye me bhuñjeyyu bhojanaṃ;</p>

<p rend="gathalast">Dakkhiṇaṃ samma dassāma, yattha dinnaṃ mahapphalaṃ.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> Atthi kho brāhmaṇā deva, sīlavanto bahussutā;</p>

<p rend="gathalast">Viratā methunā dhammā, ye te bhuñjeyyu bhojanaṃ.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> Ekañca <pb ed="V" n="1.0233" /> bhattaṃ bhuñjanti, na ca majjaṃ pivanti te;</p>

<p rend="gathalast">Akkhātā te mahārāja, tādise nipatāmase.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> Ete kho brāhmaṇā vidhura, sīlavanto bahussutā;</p>

<p rend="gathalast">Ete vidhura pariyesa, khippañca ne <note>khippaṃva ne (ka.)</note> nimantayāti.</p>

<p rend="centre">Dasabrāhmaṇajātakaṃ dvādasamaṃ.</p>

<p rend="hangnum"></p>

<p rend="bodytext"> 496. Bhikkhāparamparajātakaṃ (13)</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> Sukhumālarūpaṃ disvā <note>disvāna (ka. sī. aṭṭha.)</note>, raṭṭhā vivanamāgataṃ;</p>

<p rend="gathalast">Kūṭāgāravarūpetaṃ, mahāsayanamupāsitaṃ <note>mupocitaṃ (bahūsu)</note>.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> Tassa <pb ed="M" n="1.0307" /> te pemakenāhaṃ, adāsiṃ vaḍḍhamodanaṃ <note>baddhamodanaṃ (sī. pī.)</note>;</p>

<p rend="gathalast">Sālīnaṃ vicitaṃ bhattaṃ, suciṃ maṃsūpasecanaṃ.</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> Taṃ tvaṃ bhattaṃ paṭiggayha, brāhmaṇassa adāsayi <note>adāpayi (sī. syā. pī.)</note>;</p>

<p rend="gathalast">Attānaṃ <pb ed="T" n="1.0406" /><note>attanā (pī. aṭṭha. pāṭhantaraṃ)</note> anasitvāna, koyaṃ dhammo namatthu te.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> Ācariyo brāhmaṇo mayhaṃ, kiccākiccesu byāvaṭo <note>vāvaṭo (ka.)</note>;</p>

<p rend="gathalast">Garu ca āmantanīyo <note>āmantaṇīyo (sī. pī.)</note> ca, dātumarahāmi bhojanaṃ.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> Brāhmaṇaṃ dāni pucchāmi, gotamaṃ rājapūjitaṃ;</p>

<p rend="gathalast">Rājā te bhattaṃ pādāsi, suciṃ maṃsūpasecanaṃ.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> Taṃ tvaṃ bhattaṃ paṭiggayha, isissa bhojanaṃ adā;</p>

<p rend="gathalast">Akhettaññūsi dānassa, koyaṃ dhammo namatthu te.</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> Bharāmi putta <note>putte (sī. pī.)</note> dāre ca, gharesu gadhito <note>gathito (sī. pī.)</note> ahaṃ;</p>

<p rend="gathalast">Bhuñje mānusake kāme, anusāsāmi rājino.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> Āraññikassa <note>āraññakassa (sī. pī.)</note> isino, cirarattaṃ tapassino;</p>

<p rend="gathalast">Vuḍḍhassa bhāvitattassa, dātumarahāmi bhojanaṃ.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> Isiñca dāni pucchāmi, kisaṃ dhamanisanthataṃ;</p>

<p rend="gathalast">Parūḷhakacchanakhalomaṃ, paṅkadantaṃ rajassiraṃ.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> Eko araññe viharasi <note>vihāsi (ka.)</note>, nāvakaṅkhasi jīvitaṃ;</p>

<p rend="gathalast">Bhikkhu kena tayā seyyo, yassa tvaṃ bhojanaṃ adā.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> Khaṇantālukalambāni <note>khaṇamālukalambāni (syā. ka.)</note>, bilālitakkalāni ca <note>biḷālitakkaḷāni ca (sī. pī.)</note>;</p>

<p rend="gathalast">Dhunaṃ sāmākanīvāraṃ, saṅghāriyaṃ pasāriyaṃ <note>saṃhāriyaṃ pahāriyaṃ (syā.), saṃsāriyaṃ pasāriyaṃ (ka.)</note>.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> Sākaṃ <pb ed="V" n="1.0234" /> bhisaṃ madhuṃ maṃsaṃ, badarāmalakāni ca;</p>

<p rend="gathalast">Tāni āharitvā <note>āhatva (sī. syā.)</note> bhuñjāmi, atthi me so pariggaho.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> Pacanto <pb ed="T" n="1.0407" /><pb ed="M" n="1.0308" /> apacantassa, amamassa sakiñcano <note>akiñcano (ka.)</note>;</p>

<p rend="gathalast">Anādānassa sādāno, dātumarahāmi bhojanaṃ.</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> Bhikkhuñca dāni pucchāmi, tuṇhīmāsīna subbataṃ;</p>

<p rend="gathalast">Isi te bhattaṃ pādāsi, suciṃ maṃsūpasecanaṃ.</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> Taṃ tvaṃ bhattaṃ paṭiggayha, tuṇhī bhuñjasi ekako;</p>

<p rend="gathalast">Nāññaṃ kañci <note>kiñci (ka.)</note> nimantesi, koyaṃ dhammo namatthu te.</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> Na pacāmi na pācemi, na chindāmi na chedaye;</p>

<p rend="gathalast">Taṃ maṃ akiñcanaṃ ñatvā, sabbapāpehi ārataṃ.</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> Vāmena bhikkhamādāya, dakkhiṇena kamaṇḍaluṃ;</p>

<p rend="gathalast">Isi me bhattaṃ pādāsi, suciṃ maṃsūpasecanaṃ.</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> Ete hi dātumarahanti, samamā sapariggahā;</p>

<p rend="gathalast">Paccanīkamahaṃ maññe, yo dātāraṃ nimantaye.</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> Atthāya vata me ajja, idhāgacchi rathesabho;</p>

<p rend="gathalast">Sohaṃ ajja pajānāmi <note>ito pubbe na jānāmi (sī. pī.)</note>, yattha dinnaṃ mahapphalaṃ.</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> Raṭṭhesu giddhā rājāno, kiccākiccesu brāhmaṇā;</p>

<p rend="gathalast">Isī mūlaphale giddhā, vippamuttā ca bhikkhavoti.</p>

<p rend="centre">Bhikkhāparamparajātakaṃ terasamaṃ.</p>

<p rend="bodytext">Tassuddānaṃ –</p>

<p rend="gatha1">Suva <pb ed="T" n="1.0408" /> kinnara mukka kharājinaso, bhisajāta mahesi kapotavaro;</p>

<p rend="gathalast">Atha mora satacchaka vāṇijako, atha rāja sabrāhmaṇa bhikkhaparanti.</p>

<p rend="centre">Pakiṇṇakanipātaṃ niṭṭhitaṃ.</p>
</body>
<back></back>
</text>
</TEI.2>