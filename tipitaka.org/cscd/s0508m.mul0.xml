<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="nikaya">Khuddakanikāye</p>

<p rend="book">Theragāthāpāḷi</p>

<p rend="subsubhead">Nidānagāthā</p>

<p rend="gatha1">Sīhānaṃva <pb ed="T" n="0.0260" /><pb ed="M" n="0.0019" /><pb ed="V" n="0.0161" /><pb ed="P" n="0.0001" /> nadantānaṃ, dāṭhīnaṃ girigabbhare;</p>

<p rend="gathalast">Suṇātha bhāvitattānaṃ, gāthā atthūpanāyikā <note>attūpanāyikā (sī. ka.)</note>.</p>

<p rend="gatha1">Yathānāmā yathāgottā, yathādhammavihārino;</p>

<p rend="gathalast">Yathādhimuttā sappaññā, vihariṃsu atanditā.</p>

<p rend="gatha1">Tattha tattha vipassitvā, phusitvā accutaṃ padaṃ;</p>

<p rend="gathalast">Katantaṃ paccavekkhantā, imamatthamabhāsisuṃ.</p>

<p rend="chapter">1. Ekakanipāto</p>

<p rend="title">1. Paṭhamavaggo</p>

<p rend="subhead">1. Subhūtittheragāthā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Channā <pb ed="V" n="0.0162" /> me kuṭikā sukhā nivātā, vassa deva yathāsukhaṃ;</p>

<p rend="gathalast">Cittaṃ me susamāhitaṃ vimuttaṃ, ātāpī viharāmi vassa devā’’ti.</p>

<p rend="bodytext">Itthaṃ sudaṃ <note>itthaṃ sumaṃ (ka. aṭṭha.)</note> āyasmā subhūtitthero gāthaṃ abhāsitthāti.</p>

<p rend="subhead">2. Mahākoṭṭhikattheragāthā</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Upasanto <pb ed="M" n="0.0220" /> uparato, mantabhāṇī anuddhato;</p>

<p rend="gathalast">Dhunāti pāpake dhamme, dumapattaṃva māluto’’ti.</p>

<p rend="bodytext">Itthaṃ sudaṃ āyasmā mahākoṭṭhiko <note>mahākoṭṭhito (sī. syā.)</note> thero gāthaṃ abhāsitthāti.</p>

<p rend="subhead">3. Kaṅkhārevatattheragāthā</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Paññaṃ <pb ed="T" n="0.0261" /><pb ed="P" n="0.0002" /> imaṃ passa tathāgatānaṃ, aggi yathā pajjalito nisīthe;</p>

<p rend="gathalast">Ālokadā cakkhudadā bhavanti, ye āgatānaṃ vinayanti kaṅkha’’nti.</p>

<p rend="bodytext">Itthaṃ sudaṃ āyasmā kaṅkhārevato thero gāthaṃ abhāsitthāti.</p>

<p rend="subhead">4. Puṇṇattheragāthā</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Sambhireva samāsetha, paṇḍitehatthadassibhi;</p>

<p rend="gatha2">Atthaṃ mahantaṃ gambhīraṃ, duddasaṃ nipuṇaṃ aṇuṃ;</p>

<p rend="gathalast">Dhīrā samadhigacchanti, appamattā vicakkhaṇā’’ti.</p>

<p rend="bodytext">Itthaṃ sudaṃ āyasmā puṇṇo mantāṇiputto <note>mantāniputto (syā. ka.)</note> thero gāthaṃ abhāsitthāti.</p>

<p rend="subhead">5. Dabbattheragāthā</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Yo <pb ed="V" n="0.0163" /> duddamiyo damena danto, dabbo santusito vitiṇṇakaṅkho;</p>

<p rend="gathalast">Vijitāvī apetabheravo hi, dabbo so parinibbuto ṭhitatto’’ti.</p>

<p rend="bodytext">Itthaṃ sudaṃ āyasmā dabbo thero gāthaṃ abhāsitthāti.</p>

<p rend="subhead">6. Sītavaniyattheragāthā</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Yo <pb ed="M" n="0.0221" /> sītavanaṃ upagā bhikkhu, eko santusito samāhitatto;</p>

<p rend="gathalast">Vijitāvī apetalomahaṃso, rakkhaṃ kāyagatāsatiṃ dhitimā’’ti.</p>

<p rend="bodytext">Itthaṃ sudaṃ āyasmā sītavaniyo thero gāthaṃ abhāsitthāti.</p>

<p rend="subhead">7. Bhalliyattheragāthā</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Yopānudī <pb ed="T" n="0.0262" /> maccurājassa senaṃ, naḷasetuṃva sudubbalaṃ mahogho;</p>

<p rend="gathalast">Vijitāvī apetabheravo hi, danto so parinibbuto ṭhitatto’’ti.</p>

<p rend="bodytext">Itthaṃ sudaṃ āyasmā bhalliyo thero gāthaṃ abhāsitthāti.</p>

<p rend="subhead">8. Vīrattheragāthā</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Yo duddamiyo damena danto, vīro santusito vitiṇṇakaṅkho;</p>

<p rend="gathalast">Vijitāvī apetalomahaṃso, vīro so parinibbuto ṭhitatto’’ti.</p>

<p rend="bodytext">Itthaṃ sudaṃ āyasmā vīro thero gāthaṃ abhāsitthāti.</p>

<p rend="subhead">9. Pilindavacchattheragāthā</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Svāgataṃ na durāgataṃ <note>nāpagataṃ (sī. syā.)</note>, nayidaṃ dumantitaṃ mama;</p>

<p rend="gathalast">Saṃvibhattesu dhammesu, yaṃ seṭṭhaṃ tadupāgami’’nti.</p>

<p rend="bodytext">Itthaṃ sudaṃ āyasmā pilindavaccho <note>pilindivaccho (sī.)</note> thero gāthaṃ abhāsitthāti.</p>

<p rend="subhead">10. Puṇṇamāsattheragāthā</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Vihari <pb ed="M" n="0.0222" /><pb ed="V" n="0.0164" /><pb ed="P" n="0.0003" /> apekkhaṃ idha vā huraṃ vā, yo vedaūū samito yatatto;</p>

<p rend="gathalast">Sabbesu dhammesu anūpalitto, lokassa jaññā udayabbayañcā’’ti.</p>

<p rend="bodytext">Itthaṃ sudaṃ āyasmā puṇṇamāso thero gāthaṃ abhāsitthāti.</p>

<p rend="centre">Vaggo paṭhamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Subhūti <pb ed="T" n="0.0263" /> koṭṭhiko thero, kaṅkhārevatasammato;</p>

<p rend="gatha2">Mantāṇiputto dabbo ca, sītavaniyo ca bhalliyo;</p>

<p rend="gathalast">Vīro pilindavaccho ca, puṇṇamāso tamonudoti.</p>

<p rend="title">2. Dutiyavaggo</p>

<p rend="subhead">1. Cūḷavacchattheragāthā</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Pāmojjabahulo bhikkhu, dhamme buddhappavedite;</p>

<p rend="gathalast">Adhigacche padaṃ santaṃ, saṅkhārūpasamaṃ sukha’’nti.</p>

<p rend="centre">… Cūḷavaccho <note>cūlagavaccho (sī.)</note> thero….</p>

<p rend="subhead">2. Mahāvacchattheragāthā</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Paññābalī sīlavatūpapanno, samāhito jhānarato satīmā;</p>

<p rend="gathalast">Yadatthiyaṃ bhojanaṃ bhuñjamāno, kaṅkhetha kālaṃ idha vītarāgo’’ti.</p>

<p rend="centre">… Mahāvaccho <note>mahāgavaccho (sī.)</note> thero….</p>

<p rend="subhead">3. Vanavacchattheragāthā</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Nīlabbhavaṇṇā <pb ed="M" n="0.0223" /> rucirā, sītavārī sucindharā;</p>

<p rend="gathalast">Indagopakasañchannā, te selā ramayanti ma’’nti.</p>

<p rend="centre">… Vanavaccho thero….</p>

<p rend="subhead">4. Sivakasāmaṇeragāthā</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Upajjhāyo <pb ed="V" n="0.0165" /> maṃ avaca, ito gacchāma sīvaka;</p>

<p rend="gatha2">Gāme <pb ed="T" n="0.0264" /> me vasati kāyo, araññaṃ me gato mano;</p>

<p rend="gathalast">Semānakopi gacchāmi, natthi saṅgo vijānata’’nti.</p>

<p rend="centre">… Sivako sāmaṇero….</p>

<p rend="subhead">5. Kuṇḍadhānattheragāthā</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Pañca chinde pañca jahe, pañca cuttari bhāvaye;</p>

<p rend="gathalast">Pañcasaṅgātigo bhikkhu, oghatiṇṇoti vuccatī’’ti.</p>

<p rend="centre">… Kuṇḍadhāno thero….</p>

<p rend="subhead">6. Belaṭṭhasīsattheragāthā</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Yathāpi bhaddo ājañño, naṅgalāvattanī sikhī;</p>

<p rend="gatha2">Gacchati appakasirena, evaṃ rattindivā mama;</p>

<p rend="gathalast">Gacchanti appakasirena, sukhe laddhe nirāmise’’ti.</p>

<p rend="centre">… Belaṭṭhasīso thero….</p>

<p rend="subhead">7. Dāsakattheragāthā</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Middhī <pb ed="P" n="0.0004" /> yadā hoti mahagghaso ca, niddāyitā samparivattasāyī;</p>

<p rend="gathalast">Mahāvarāhova nivāpapuṭṭho, punappunaṃ gabbhamupeti mando’’ti.</p>

<p rend="centre">… Dāsako thero….</p>

<p rend="subhead">8. Siṅgālapituttheragāthā</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Ahu <pb ed="M" n="0.0224" /> buddhassa dāyādo, bhikkhu bhesakaḷāvane;</p>

<p rend="gatha2">Kevalaṃ aṭṭhisaññāya, apharī pathaviṃ <note>paṭhaviṃ (sī. syā.)</note> imaṃ;</p>

<p rend="gathalast">Maññehaṃ kāmarāgaṃ so, khippameva pahissatī’’ti <note>pahīyabhi (sabbattha pāḷiyaṃ)</note>.</p>

<p rend="centre">… Siṅgālapitā <note>sīgālapitā (sī.)</note> thero….</p>

<p rend="subhead">9. Kulattheragāthā</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"><note>dha. pa. 80, 145 dhammapadepi</note> ‘‘Udakaṃ <pb ed="V" n="0.0166" /> hi nayanti nettikā, usukārā namayanti <note>damayanti (ka.)</note> tejanaṃ;</p>

<p rend="gathalast">Dāruṃ <pb ed="T" n="0.0265" /> namayanti tacchakā, attānaṃ damayanti subbatā’’ti.</p>

<p rend="centre">… Kulo <note>kuṇḍalo (sī.), kuḷo (syā. ka.)</note> thero….</p>

<p rend="subhead">10. Ajitattheragāthā</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Maraṇe me bhayaṃ natthi, nikanti natthi jīvite;</p>

<p rend="gathalast">Sandehaṃ nikkhipissāmi, <hi rend="bold">sampajāno</hi> paṭissato’’ti <note>patissatoti (sī. syā.)</note>;;</p>

<p rend="centre">… Ajito thero ….</p>

<p rend="centre">Vaggo dutiyo niṭṭhito.</p>

<p rend="bodytext">Tassuddānaṃ –</p>

<p rend="gatha1">Cūḷavaccho mahāvaccho, vanavaccho ca sīvako;</p>

<p rend="gatha2">Kuṇḍadhāno ca belaṭṭhi, dāsako ca tatopari;</p>

<p rend="gathalast">Siṅgālapitiko thero, kulo ca ajito dasāti.</p>

<p rend="title">3. Tatiyavaggo</p>

<p rend="subhead">1. Nigrodhattheragāthā</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Nāhaṃ bhayassa bhāyāmi, satthā no amatassa kovido;</p>

<p rend="gathalast">Yattha bhayaṃ nāvatiṭṭhati, tena maggena vajanti bhikkhavo’’ti.</p>

<p rend="centre">… Nigrodho thero….</p>

<p rend="subhead">2. Cittakattheragāthā</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Nīlā <pb ed="M" n="0.0225" /> sugīvā sikhino, morā kārambhiyaṃ <note>kāraṃviyaṃ (sī.), kāraviyaṃ (syā.)</note> abhinadanti;</p>

<p rend="gathalast">Te sītavātakīḷitā <note>sītavātakadditakalitā (sī.), sītavātakalitā (syā.)</note>, suttaṃ jhāyaṃ <note>jhānaṃ (syā.), jhāyiṃ (?)</note> nibodhentī’’ti.</p>

<p rend="centre">… Cittako thero….</p>

<p rend="subhead">3. Gosālattheragāthā</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Ahaṃ <pb ed="T" n="0.0266" /><pb ed="V" n="0.0167" /><pb ed="P" n="0.0005" /> kho veḷugumbasmiṃ, bhutvāna madhupāyasaṃ;</p>

<p rend="gatha2">Padakkhiṇaṃ sammasanto, <hi rend="bold">khandhānaṃ udayabbayaṃ;</hi></p>

<p rend="gathalast">Sānuṃ paṭigamissāmi, vivekamanubrūhaya’’nti.</p>

<p rend="centre">… Gosālo thero….</p>

<p rend="subhead">4. Sugandhattheragāthā</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Anuvassiko pabbajito, <hi rend="bold">passa dhammasudhammataṃ;</hi></p>

<p rend="gathalast">Tisso vijjā anuppattā, kataṃ buddhassa sāsana’’nti.</p>

<p rend="centre">… Sugandho thero….</p>

<p rend="subhead">5. Nandiyattheragāthā</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Obhāsajātaṃ phalagaṃ, cittaṃ yassa abhiṇhaso;</p>

<p rend="gathalast">Tādisaṃ bhikkhumāsajja, kaṇha dukkhaṃ nigacchasī’’ti.</p>

<p rend="centre">… Nandiyo thero….</p>

<p rend="subhead">6. Abhayattheragāthā</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Sutvā subhāsitaṃ vācaṃ, buddhassādiccabandhuno;</p>

<p rend="gathalast">Paccabyadhiṃ hi nipuṇaṃ, vālaggaṃ usunā yathā’’ti.</p>

<p rend="centre">… Abhayo thero….</p>

<p rend="subhead">7. Lomasakaṅgiyattheragāthā</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Dabbaṃ <pb ed="M" n="0.0226" /> kusaṃ poṭakilaṃ, usīraṃ muñjapabbajaṃ;</p>

<p rend="gathalast">Urasā panudissāmi, vivekamanubrūhaya’’nti.</p>

<p rend="centre">… Lomasakaṅgiyo thero….</p>

<p rend="subhead">8. Jambugāmikaputtattheragāthā</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Kacci <pb ed="V" n="0.0168" /> no vatthapasuto, kacci no bhūsanārato;</p>

<p rend="gathalast">Kacci sīlamayaṃ gandhaṃ, kiṃ tvaṃ vāyasi <note>kacci sīlamayaṃ gandhaṃ, tvaṃ vāsi (syā.)</note> netarā pajā’’ti.</p>

<p rend="centre">… Jambugāmikaputto thero….</p>

<p rend="subhead">9. Hāritattheragāthā</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Samunnamayamattānaṃ, usukārova tejanaṃ;</p>

<p rend="gathalast">Cittaṃ <pb ed="T" n="0.0267" /> ujuṃ karitvāna, avijjaṃ bhinda hāritā’’ti.</p>

<p rend="centre">… Hārito thero….</p>

<p rend="subhead">10. Uttiyattheragāthā</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Ābādhe me samuppanne, sati me udapajjatha;</p>

<p rend="gathalast">Ābādho me samuppanno, kālo me nappamajjitu’’nti.</p>

<p rend="centre">… Uttiyo thero….</p>

<p rend="centre">Vaggo tatiyo niṭṭhito.</p>

<p rend="bodytext">Tassuddānaṃ –</p>

<p rend="gatha1">Nigrodho cittako thero, gosālathero sugandho;</p>

<p rend="gatha2">Nandiyo abhayo thero, thero lomasakaṅgiyo;</p>

<p rend="gathalast">Jambugāmikaputto ca, hārito uttiyo isīti.</p>

<p rend="title">4. Catutthavaggo</p>

<p rend="subhead">1. Gahvaratīriyattheragāthā</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Phuṭṭho <pb ed="M" n="0.0227" /><pb ed="P" n="0.0006" /> ḍaṃsehi makasehi, araññasmiṃ brahāvane;</p>

<p rend="gathalast">Nāgo saṃgāmasīseva, <hi rend="bold">sato tatrādhivāsaye’’ti</hi>.</p>

<p rend="centre">… Gahvaratīriyo thero….</p>

<p rend="subhead">2. Suppiyattheragāthā</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Ajaraṃ <pb ed="V" n="0.0169" /> jīramānena, tappamānena nibbutiṃ;</p>

<p rend="gathalast">Nimiyaṃ <note>nimmissaṃ (sī.), nirāmisaṃ (syā.), nimineyyaṃ (?)</note> paramaṃ santiṃ, yogakkhemaṃ anuttara’’nti.</p>

<p rend="centre">… Suppiyo thero….</p>

<p rend="subhead">3. Sopākattheragāthā</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Yathāpi <pb ed="T" n="0.0268" /> ekaputtasmiṃ, piyasmiṃ kusalī siyā;</p>

<p rend="gathalast">Evaṃ sabbesu pāṇesu, sabbattha kusalo siyā’’ti.</p>

<p rend="centre">… Sopāko thero….</p>

<p rend="subhead">4. Posiyattheragāthā</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Anāsannavarā etā, niccameva vijānatā;</p>

<p rend="gatha2">Gāmā araññamāgamma, tato gehaṃ upāvisi <note>upāvisiṃ (sī.)</note>;</p>

<p rend="gathalast">Tato uṭṭhāya pakkāmi, anāmantetvā <note>anāmantiya (sī.)</note> posiyo’’ti.</p>

<p rend="centre">… Posiyo thero….</p>

<p rend="subhead">5. Sāmaññakānittheragāthā</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Sukhaṃ sukhattho labhate tadācaraṃ, kittiñca pappoti yasassa vaḍḍhati;</p>

<p rend="gathalast">Yo ariyamaṭṭhaṅgikamañjasaṃ ujuṃ, bhāveti maggaṃ amatassa pattiyā’’ti.</p>

<p rend="centre">… Sāmaññakānitthero….</p>

<p rend="subhead">6. Kumāputtattheragāthā</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Sādhu <pb ed="M" n="0.0228" /> sutaṃ sādhu caritakaṃ, sādhu sadā aniketavihāro;</p>

<p rend="gathalast">Atthapucchanaṃ padakkhiṇakammaṃ, etaṃ sāmaññamakiñcanassā’’ti.</p>

<p rend="centre">… Kumāputto thero….</p>

<p rend="subhead">7. Kumāputtasahāyakattheragāthā</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Nānājanapadaṃ yanti, vicarantā asaññatā;</p>

<p rend="gatha2">Samādhiñca virādhenti, kiṃsu raṭṭhacariyā karissati;</p>

<p rend="gathalast">Tasmā vineyya sārambhaṃ, jhāyeyya apurakkhato’’ti.</p>

<p rend="centre">… Kumāputtattherassa sahāyako thero….</p>

<p rend="subhead">8. Gavampatittheragāthā</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Yo <pb ed="T" n="0.0269" /><pb ed="V" n="0.0170" /> iddhiyā sarabhuṃ aṭṭhapesi, so gavampati asito anejo;</p>

<p rend="gathalast">Taṃ sabbasaṅgātigataṃ mahāmuniṃ, devā namassanti bhavassa pāragu’’nti.</p>

<p rend="centre">… Gavampatitthero….</p>

<p rend="subhead">9. Tissattheragāthā</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"><note>saṃ. ni. 1.21, 97</note>‘‘Sattiyā viya omaṭṭho, ḍayhamānova <note>ḍayhamāneva (sabbattha)</note> matthake;</p>

<p rend="gathalast">Kāmarāgappahānāya, sato bhikkhu paribbaje’’ti.</p>

<p rend="centre">… Tisso thero….</p>

<p rend="subhead">10. Vaḍḍhamānattheragāthā</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Sattiyā <pb ed="P" n="0.0007" /> viya omaṭṭho, ḍayhamānova matthake;</p>

<p rend="gathalast">Bhavarāgappahānāya, sato bhikkhu paribbaje’’ti.</p>

<p rend="centre">… Vaḍḍhamāno thero….</p>

<p rend="centre">Vaggo catuttho niṭṭhito.</p>

<p rend="bodytext">Tassuddānaṃ –</p>

<p rend="gatha1">Gahvaratīriyo <pb ed="M" n="0.0229" /> suppiyo, sopāko ceva posiyo;</p>

<p rend="gatha2">Sāmaññakāni kumāputto, kumāputtasahāyako;</p>

<p rend="gathalast">Gavampati tissatthero, vaḍḍhamāno mahāyasoti.</p>

<p rend="title">5. Pañcamavaggo</p>

<p rend="subhead">1. Sirivaḍḍhattheragāthā</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Vivaramanupatanti <pb ed="T" n="0.0270" /> vijjutā, vebhārassa ca paṇḍavassa ca;</p>

<p rend="gathalast">Nagavivaragato ca jhāyati, putto appaṭimassa tādino’’ti.</p>

<p rend="centre">… Sirivaḍḍho thero….</p>

<p rend="subhead">2. Khadiravaniyattheragāthā</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Cāle <pb ed="V" n="0.0171" /> upacāle sīsūpacāle ( ) <note>(cālā upacālā, sīsūpacālā) (ka.)</note> patissatā <note>paṭissatikā (syā. ka.)</note> nu kho viharatha;</p>

<p rend="gathalast">Āgato vo vālaṃ viya vedhī’’ti.</p>

<p rend="centre">… Khadiravaniyo thero….</p>

<p rend="subhead">3. Sumaṅgalattheragāthā</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Sumuttiko sumuttiko sāhu, sumuttikomhi tīhi khujjakehi;</p>

<p rend="gathalast">Asitāsu mayā naṅgalāsu, mayā khuddakuddālāsu mayā.</p>

<p rend="gatha1">Yadipi idhameva idhameva, atha vāpi alameva alameva;</p>

<p rend="gathalast">Jhāya sumaṅgala jhāya sumaṅgala, appamatto vihara sumaṅgalā’’ti.</p>

<p rend="centre">… Sumaṅgalo thero….</p>

<p rend="subhead">4. Sānuttheragāthā</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"><note>saṃ. ni. 1.239</note> ‘‘Mataṃ vā amma rodanti, yo vā jīvaṃ na dissati;</p>

<p rend="gathalast">Jīvantaṃ maṃ amma passantī, kasmā maṃ amma rodasī’’ti.</p>

<p rend="centre">… Sānutthero….</p>

<p rend="subhead">5. Ramaṇīyavihārittheragāthā</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Yathāpi <pb ed="M" n="0.0230" /> bhaddo ājañño, khalitvā patitiṭṭhati;</p>

<p rend="gathalast">Evaṃ <pb ed="T" n="0.0271" /> dassanasampannaṃ, sammāsambuddhasāvaka’’nti.</p>

<p rend="centre">… Ramaṇīyavihāritthero….</p>

<p rend="subhead">6. Samiddhittheragāthā</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Saddhāyāhaṃ pabbajito, agārasmānagāriyaṃ;</p>

<p rend="gatha2"><hi rend="bold">Sati paññā</hi> ca me vuḍḍhā, cittañca susamāhitaṃ;</p>

<p rend="gathalast">Kāmaṃ karassu rūpāni, neva maṃ byādhayissasī’’ti <note>bādhayissasīti (sī.), byāthayissasīti (?)</note>.</p>

<p rend="centre">… Samiddhitthero….</p>

<p rend="subhead">7. Ujjayattheragāthā</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Namo <pb ed="V" n="0.0172" /><pb ed="P" n="0.0008" /> te buddha vīratthu, vippamuttosi sabbadhi;</p>

<p rend="gathalast">Tuyhāpadāne viharaṃ, viharāmi anāsavo’’ti.</p>

<p rend="centre">… Ujjayo thero….</p>

<p rend="subhead">8. Sañjayattheragāthā</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Yato ahaṃ pabbajito, agārasmānagāriyaṃ;</p>

<p rend="gathalast">Nābhijānāmi saṅkappaṃ, anariyaṃ dosasaṃhita’’nti.</p>

<p rend="centre">… Sañjayo thero….</p>

<p rend="subhead">9. Rāmaṇeyyakattheragāthā</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Cihacihābhinadite <note>vihavihābhinadite (sī. syā.)</note>, sippikābhirutehi ca;</p>

<p rend="gathalast">Na me taṃ phandati cittaṃ, ekattanirataṃ hi me’’ti.</p>

<p rend="centre">… Rāmaṇeyyako thero….</p>

<p rend="subhead">10. Vimalattheragāthā</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Dharaṇī <pb ed="M" n="0.0231" /> ca siñcati vāti, māluto vijjutā carati nabhe;</p>

<p rend="gathalast">Upasamanti vitakkā, cittaṃ susamāhitaṃ mamā’’ti.</p>

<p rend="centre">… Vimalo thero….</p>

<p rend="centre">Vaggo pañcamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Sirīvaḍḍho revato thero, sumaṅgalo sānusavhayo <pb ed="T" n="0.0272" />;</p>

<p rend="gatha2">Ramaṇīyavihārī ca, samiddhiujjayasañjayā;</p>

<p rend="gathalast">Rāmaṇeyyo ca so thero, vimalo ca raṇañjahoti.</p>

<p rend="title">6. Chaṭṭhavaggo</p>

<p rend="subhead">1. Godhikattheragāthā</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Vassati <pb ed="V" n="0.0173" /> devo yathā sugītaṃ, channā me kuṭikā sukhā nivātā;</p>

<p rend="gathalast">Cittaṃ susamāhitañca mayhaṃ, atha ce patthayasi pavassa devā’’ti.</p>

<p rend="centre">… Godhiko thero….</p>

<p rend="subhead">2. Subāhuttheragāthā</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Vassati devo yathā sugītaṃ, channā me kuṭikā sukhā nivātā;</p>

<p rend="gathalast"><hi rend="bold">Cittaṃ susamāhitañca kāye,</hi> atha ce patthayasi pavassa devā’’ti.</p>

<p rend="centre">… Subāhutthero….</p>

<p rend="subhead">3. Valliyattheragāthā</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Vassati devo yathā sugītaṃ, channā me kuṭikā sukhā nivātā;</p>

<p rend="gathalast">Tassaṃ viharāmi appamatto, atha ce patthayasi pavassa devā’’ti.</p>

<p rend="centre">… Valliyo thero….</p>

<p rend="subhead">4. Uttiyattheragāthā</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Vassati <pb ed="M" n="0.0232" /><pb ed="P" n="0.0009" /> devo yathā sugītaṃ, channā me kuṭikā sukhā nivātā;</p>

<p rend="gathalast">Tassaṃ viharāmi adutiyo, atha ce patthayasi pavassa devā’’ti.</p>

<p rend="centre">… Uttiyo thero….</p>

<p rend="subhead">5. Añjanavaniyattheragāthā</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Āsandiṃ <pb ed="T" n="0.0273" /> kuṭikaṃ katvā, ogayha añjanaṃ vanaṃ;</p>

<p rend="gathalast">Tisso vijjā anuppattā, kataṃ buddhassa sāsana’’nti.</p>

<p rend="centre">… Añjanavaniyo thero….</p>

<p rend="subhead">6. Kuṭivihārittheragāthā</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Ko <pb ed="V" n="0.0174" /> kuṭikāyaṃ bhikkhu kuṭikāyaṃ, vītarāgo susamāhitacitto;</p>

<p rend="gathalast">Evaṃ jānāhi āvuso, amoghā te kuṭikā katā’’ti.</p>

<p rend="centre">… Kuṭivihāritthero….</p>

<p rend="subhead">7. Dutiyakuṭivihārittheragāthā</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Ayamāhu purāṇiyā kuṭi, aññaṃ patthayase navaṃ kuṭiṃ;</p>

<p rend="gathalast">Āsaṃ kuṭiyā virājaya, dukkhā bhikkhu puna navā kuṭī’’ti.</p>

<p rend="centre">… Dutiyakuṭivihāritthero….</p>

<p rend="subhead">8. Ramaṇīyakuṭikattheragāthā</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Ramaṇīyā me kuṭikā, saddhādeyyā manoramā;</p>

<p rend="gathalast">Na me attho kumārīhi, yesaṃ attho tahiṃ gacchatha nāriyo’’ti.</p>

<p rend="centre">… Ramaṇīyakuṭiko thero….</p>

<p rend="subhead">9. Kosalavihārittheragāthā</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Saddhāyāhaṃ <pb ed="M" n="0.0233" /> pabbajito, araññe me kuṭikā katā;</p>

<p rend="gathalast">Appamatto ca ātāpī, sampajāno patissato’’ti <note>paṭissatoti (ka.)</note>.</p>

<p rend="centre">… Kosalavihāritthero….</p>

<p rend="subhead">10. Sīvalittheragāthā</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Te me ijjhiṃsu saṅkappā, yadattho pāvisiṃ kuṭiṃ;</p>

<p rend="gathalast">Vijjāvimuttiṃ paccesaṃ, mānānusayamujjaha’’nti.</p>

<p rend="centre">… Sīvalitthero….</p>

<p rend="centre">Vaggo chaṭṭho niṭṭhito.</p>

<p rend="bodytext">Tassuddānaṃ –</p>

<p rend="gatha1">Godhiko <pb ed="T" n="0.0274" /> ca subāhu ca, valliyo uttiyo isi;</p>

<p rend="gatha2">Añjanavaniyo thero, duve kuṭivihārino;</p>

<p rend="gathalast">Ramaṇīyakuṭiko ca, kosalavhayasīvalīti.</p>

<p rend="title">7. Sattamavaggo</p>

<p rend="subhead">1. Vappattheragāthā</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Passati <pb ed="V" n="0.0175" /> passo passantaṃ, apassantañca passati;</p>

<p rend="gathalast">Apassanto apassantaṃ, passantañca na passatī’’ti.</p>

<p rend="centre">… Vappo thero….</p>

<p rend="subhead">2. Vajjiputtattheragāthā</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Ekakā <pb ed="P" n="0.0010" /> mayaṃ araññe viharāma, apaviddhaṃva vanasmiṃ dārukaṃ;</p>

<p rend="gathalast">Tassa me bahukā pihayanti, nerayikā viya saggagāmina’’nti.</p>

<p rend="centre">… Vajjiputto thero….</p>

<p rend="subhead">3. Pakkhattheragāthā</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Cutā <pb ed="M" n="0.0234" /> patanti patitā, giddhā ca punarāgatā;</p>

<p rend="gathalast">Kataṃ kiccaṃ rataṃ rammaṃ, sukhenanvāgataṃ sukha’’nti.</p>

<p rend="centre">… Pakkho thero….</p>

<p rend="subhead">4. Vimalakoṇḍaññattheragāthā</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Dumavhayāya uppanno, jāto paṇḍaraketunā;</p>

<p rend="gathalast">Ketuhā <pb ed="T" n="0.0275" /> ketunāyeva, mahāketuṃ padhaṃsayī’’ti.</p>

<p rend="centre">… Vimalakoṇḍañño thero….</p>

<p rend="subhead">5. Ukkhepakatavacchattheragāthā</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Ukkhepakatavacchassa, saṅkalitaṃ bahūhi vassehi;</p>

<p rend="gathalast">Taṃ bhāsati gahaṭṭhānaṃ, sunisinno uḷārapāmojjo’’ti.</p>

<p rend="centre">… Ukkhepakatavaccho thero….</p>

<p rend="subhead">6. Meghiyattheragāthā</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Anusāsi <pb ed="V" n="0.0176" /> mahāvīro, sabbadhammāna pāragū;</p>

<p rend="gatha2">Tassāhaṃ dhammaṃ sutvāna, vihāsiṃ santike sato;</p>

<p rend="gathalast">Tisso vijjā anuppattā, kataṃ buddhassa sāsana’’nti.</p>

<p rend="centre">… Meghiyo thero….</p>

<p rend="subhead">7. Ekadhammasavanīyattheragāthā</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Vikkhīṇo jātisaṃsāro, natthi dāni punabbhavo’’ti.</p>

<p rend="centre">… Ekadhammasavanīyo thero….</p>

<p rend="subhead">8. Ekudāniyattheragāthā</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"><note>udā. 37; pāci. 153</note> ‘‘Adhicetaso appamajjato, munino monapathesu sikkhato;</p>

<p rend="gathalast">Sokā na bhavanti tādino, upasantassa sadā satīmato’’ti.</p>

<p rend="centre">… Ekudāniyo thero….</p>

<p rend="subhead">9. Channattheragāthā</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Sutvāna <pb ed="M" n="0.0235" /> dhammaṃ mahato mahārasaṃ, sabbaññutaññāṇavarena desitaṃ;</p>

<p rend="gathalast">Maggaṃ papajjiṃ <note>papajjaṃ (ka.)</note> amatassa pattiyā, so yogakkhemassa pathassa kovido’’ti.</p>

<p rend="centre">… Channo thero….</p>

<p rend="subhead">10. Puṇṇattheragāthā</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Sīlameva <pb ed="T" n="0.0276" /><pb ed="P" n="0.0011" /> idha aggaṃ, paññavā pana uttamo;</p>

<p rend="gathalast">Manussesu ca devesu, sīlapaññāṇato jaya’’nti.</p>

<p rend="centre">… Puṇṇo thero….</p>

<p rend="centre">Vaggo sattamo niṭṭhito.</p>

<p rend="bodytext">Tassuddānaṃ <pb ed="V" n="0.0177" /> –</p>

<p rend="gatha1">Vappo ca vajjiputto ca, pakkho vimalakoṇḍañño;</p>

<p rend="gatha2">Ukkhepakatavaccho ca, meghiyo ekadhammiko;</p>

<p rend="gathalast">Ekudāniyachannā ca, puṇṇatthero mahabbaloti.</p>

<p rend="title">8. Aṭṭhamavaggo</p>

<p rend="subhead">1. Vacchapālattheragāthā</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Susukhumanipuṇatthadassinā, matikusalena nivātavuttinā;</p>

<p rend="gathalast">Saṃsevitavuddhasīlinā <note>saṃsevitabuddhasīlinā (ka.)</note>, nibbānaṃ na hi tena dullabha’’nti.</p>

<p rend="centre">… Vacchapālo thero….</p>

<p rend="subhead">2. Ātumattheragāthā</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Yathā <pb ed="M" n="0.0236" /> kaḷīro susu vaḍḍhitaggo, dunnikkhamo hoti pasākhajāto;</p>

<p rend="gathalast">Evaṃ ahaṃ bhariyāyānitāya, anumaññaṃ <pb ed="T" n="0.0277" /> maṃ pabbajitomhi dānī’’ti.</p>

<p rend="centre">… Ātumo thero….</p>

<p rend="subhead">3. Māṇavattheragāthā</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Jiṇṇañca disvā dukhitañca byādhitaṃ, matañca disvā gatamāyusaṅkhayaṃ;</p>

<p rend="gathalast">Tato ahaṃ nikkhamitūna pabbajiṃ, pahāya kāmāni manoramānī’’ti.</p>

<p rend="centre">… Māṇavo thero….</p>

<p rend="subhead">4. Suyāmanattheragāthā</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Kāmacchando ca byāpādo, thinamiddhañca <note>thīnamiddhañca (sī. syā.)</note> bhikkhuno;</p>

<p rend="gathalast">Uddhaccaṃ vicikicchā ca, sabbasova na vijjatī’’ti.</p>

<p rend="centre">… Suyāmano thero….</p>

<p rend="subhead">5. Susāradattheragāthā</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Sādhu suvihitāna dassanaṃ, kaṅkhā chijjati buddhi vaḍḍhati;</p>

<p rend="gathalast">Bālampi karonti paṇḍitaṃ, tasmā sādhu sataṃ samāgamo’’ti.</p>

<p rend="centre">… Susārado thero….</p>

<p rend="subhead">6. Piyañjahattheragāthā</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Uppatantesu <pb ed="V" n="0.0178" /> nipate, nipatantesu uppate;</p>

<p rend="gathalast">Vase avasamānesu, ramamānesu no rame’’ti.</p>

<p rend="centre">… Piyañjaho thero….</p>

<p rend="subhead">7. Hatthārohaputtattheragāthā</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Idaṃ <pb ed="M" n="0.0237" /><pb ed="P" n="0.0012" /> pure cittamacāri cārikaṃ, yenicchakaṃ yatthakāmaṃ yathāsukhaṃ;</p>

<p rend="gathalast">Tadajjahaṃ niggahessāmi yoniso, hatthippabhinnaṃ viya aṅkusaggaho’’ti.</p>

<p rend="centre">… Hatthārohaputto thero….</p>

<p rend="subhead">8. Meṇḍasirattheragāthā</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Anekajātisaṃsāraṃ <pb ed="T" n="0.0278" />, sandhāvissaṃ anibbisaṃ;</p>

<p rend="gathalast">Tassa me dukkhajātassa, dukkhakkhandho aparaddho’’ti.</p>

<p rend="centre">… Meṇḍasiro thero….</p>

<p rend="subhead">9. Rakkhitattheragāthā</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Sabbo rāgo pahīno me, sabbo doso samūhato;</p>

<p rend="gathalast">Sabbo me vigato moho, sītibhūtosmi nibbuto’’ti.</p>

<p rend="centre">… Rakkhito thero….</p>

<p rend="subhead">10. Uggattheragāthā</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Yaṃ <pb ed="M" n="0.0238" /> mayā pakataṃ kammaṃ, appaṃ vā yadi vā bahuṃ;</p>

<p rend="gathalast">Sabbametaṃ parikkhīṇaṃ, natthi dāni punabbhavo’’ti.</p>

<p rend="centre">… Uggo thero….</p>

<p rend="centre">Vaggo aṭṭhamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Vacchapālo ca yo thero, ātumo māṇavo isi;</p>

<p rend="gatha2">Suyāmano susārado, thero yo ca piyañjaho;</p>

<p rend="gathalast">Ārohaputto meṇḍasiro, rakkhito uggasavhayoti.</p>

<p rend="title">9. Navamavaggo</p>

<p rend="subhead">1. Samitiguttattheragāthā</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Yaṃ <pb ed="V" n="0.0179" /> mayā pakataṃ pāpaṃ, pubbe aññāsu jātisu;</p>

<p rend="gathalast">Idheva taṃ vedanīyaṃ, vatthu aññaṃ na vijjatī’’ti.</p>

<p rend="centre">… Samitigutto thero….</p>

<p rend="subhead">2. Kassapattheragāthā</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Yena <pb ed="T" n="0.0279" /> yena subhikkhāni, sivāni abhayāni ca;</p>

<p rend="gathalast">Tena puttaka gacchassu, mā sokāpahato bhavā’’ti.</p>

<p rend="centre">… Kassapo thero….</p>

<p rend="subhead">3. Sīhattheragāthā</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Sīhappamatto vihara, rattindivamatandito;</p>

<p rend="gathalast">Bhāvehi kusalaṃ dhammaṃ, jaha sīghaṃ samussaya’’nti.</p>

<p rend="centre">… Sīho thero….</p>

<p rend="subhead">4. Nītattheragāthā</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Sabbarattiṃ <pb ed="P" n="0.0013" /> supitvāna, divā saṅgaṇike rato;</p>

<p rend="gathalast">Kudāssu nāma dummedho, dukkhassantaṃ karissatī’’ti.</p>

<p rend="centre">… Nīto thero….</p>

<p rend="subhead">5. Sunāgattheragāthā</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Cittanimittassa kovido, pavivekarasaṃ vijāniya;</p>

<p rend="gathalast">Jhāyaṃ nipako patissato, adhigaccheyya sukhaṃ nirāmisa’’nti.</p>

<p rend="centre">… Sunāgo thero….</p>

<p rend="subhead">6. Nāgitattheragāthā</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Ito <pb ed="V" n="0.0180" /> bahiddhā puthu aññavādinaṃ, maggo na nibbānagamo yathā ayaṃ;</p>

<p rend="gathalast">Itissu saṅghaṃ bhagavānusāsati, satthā sayaṃ pāṇitaleva dassaya’’nti.</p>

<p rend="centre">… Nāgito thero….</p>

<p rend="subhead">7. Paviṭṭhattheragāthā</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Khandhā <pb ed="M" n="0.0239" /> diṭṭhā yathābhūtaṃ, bhavā sabbe padālitā;</p>

<p rend="gathalast">Vikkhīṇo jātisaṃsāro, natthi dāni punabbhavo’’ti.</p>

<p rend="centre">… Paviṭṭho thero….</p>

<p rend="subhead">8. Ajjunattheragāthā</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Asakkhiṃ <pb ed="T" n="0.0280" /> vata attānaṃ, uddhātuṃ udakā thalaṃ;</p>

<p rend="gathalast">Vuyhamāno mahogheva, saccāni paṭivijjhaha’’nti.</p>

<p rend="centre">… Ajjuno thero….</p>

<p rend="subhead">9. (Paṭhama)-devasabhattheragāthā</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Uttiṇṇā paṅkapalipā, pātālā parivajjitā;</p>

<p rend="gathalast">Mutto oghā ca ganthā ca, sabbe mānā visaṃhatā’’ti.</p>

<p rend="centre">… Devasabho thero….</p>

<p rend="subhead">10. Sāmidattattheragāthā</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Pañcakkhandhā pariññātā, tiṭṭhanti chinnamūlakā;</p>

<p rend="gathalast">Vikkhīṇo jātisaṃsāro, natthi dāni punabbhavo’’ti.</p>

<p rend="centre">… Sāmidatto thero….</p>

<p rend="centre">Vaggo navamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Thero samitigutto ca, kassapo sīhasavhayo;</p>

<p rend="gatha2">Nīto sunāgo nāgito, paviṭṭho ajjuno isi;</p>

<p rend="gathalast">Devasabho ca yo thero, sāmidatto mahabbaloti.</p>

<p rend="title">10. Dasamavaggo</p>

<p rend="subhead">1. Paripuṇṇakattheragāthā</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Na <pb ed="V" n="0.0181" /> tathā mataṃ satarasaṃ, sudhannaṃ yaṃ mayajja paribhuttaṃ;</p>

<p rend="gathalast">Aparimitadassinā gotamena, buddhena desito dhammo’’ti.</p>

<p rend="centre">… Paripuṇṇako thero….</p>

<p rend="subhead">2. Vijayattheragāthā</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Yassāsavā <pb ed="T" n="0.0281" /><pb ed="M" n="0.0240" /><pb ed="P" n="0.0014" /> parikkhīṇā, āhāre ca anissito;</p>

<p rend="gatha2">Suññatā animitto ca, vimokkho yassa gocaro;</p>

<p rend="gathalast">Ākāseva sakuntānaṃ, padaṃ tassa durannaya’’nti.</p>

<p rend="centre">… Vijayo thero….</p>

<p rend="subhead">3. Erakattheragāthā</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Dukkhā kāmā eraka, na sukhā kāmā eraka;</p>

<p rend="gatha2">Yo kāme kāmayati, dukkhaṃ so kāmayati eraka;</p>

<p rend="gathalast">Yo kāme na kāmayati, dukkhaṃ so na kāmayati erakā’’ti.</p>

<p rend="centre">… Erako thero….</p>

<p rend="subhead">4. Mettajittheragāthā</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Namo hi tassa bhagavato, sakyaputtassa sirīmato;</p>

<p rend="gathalast">Tenāyaṃ aggappattena, aggadhammo <note>aggo dhammo (sī.)</note> sudesito’’ti.</p>

<p rend="centre">… Mettaji thero….</p>

<p rend="subhead">5. Cakkhupālattheragāthā</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Andhohaṃ hatanettosmi, kantāraddhānapakkhando <note>pakkhanno (sī.), pakkanto (syā. sī. aṭṭha.)</note>;</p>

<p rend="gathalast">Sayamānopi gacchissaṃ, na sahāyena pāpenā’’ti.</p>

<p rend="centre">… Cakkhupālo thero….</p>

<p rend="subhead">6. Khaṇḍasumanattheragāthā</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Ekapupphaṃ <pb ed="V" n="0.0182" /> cajitvāna, asīti <note>asītiṃ (sī.)</note> vassakoṭiyo;</p>

<p rend="gathalast">Saggesu paricāretvā, sesakenamhi nibbuto’’ti.</p>

<p rend="centre">… Khaṇḍasumano thero….</p>

<p rend="subhead">7. Tissattheragāthā</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Hitvā satapalaṃ kaṃsaṃ, sovaṇṇaṃ satarājikaṃ;</p>

<p rend="gathalast">Aggahiṃ mattikāpattaṃ, idaṃ dutiyābhisecana’’nti.</p>

<p rend="centre">… Tisso thero….</p>

<p rend="subhead">8. Abhayattheragāthā</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Rūpaṃ <pb ed="T" n="0.0282" /><pb ed="M" n="0.0241" /> disvā sati muṭṭhā, piyaṃ nimittaṃ manasikaroto;</p>

<p rend="gatha2">Sārattacitto vedeti, tañca ajjhosa tiṭṭhati;</p>

<p rend="gathalast">Tassa vaḍḍhanti āsavā, bhavamūlopagāmino’’ti <note>bhavamūlā bhavagāminoti (sī. ka.)</note>.</p>

<p rend="centre">… Abhayo thero….</p>

<p rend="subhead">9. Uttiyattheragāthā</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Saddaṃ sutvā sati muṭṭhā, piyaṃ nimittaṃ manasikaroto;</p>

<p rend="gatha2">Sārattacitto vedeti, tañca ajjhosa tiṭṭhati;</p>

<p rend="gathalast">Tassa vaḍḍhanti āsavā, saṃsāraṃ upagāmino’’ti.</p>

<p rend="centre">… Uttiyo thero….</p>

<p rend="subhead">10. (Dutiya)-devasabhattheragāthā</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Sammappadhānasampanno, satipaṭṭhānagocaro;</p>

<p rend="gathalast">Vimuttikusumasañchanno, parinibbissatyanāsavo’’ti.</p>

<p rend="centre">… Devasabho thero….</p>

<p rend="centre">Vaggo dasamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Paripuṇṇako ca vijayo, erako mettajī muni;</p>

<p rend="gatha2">Cakkhupālo khaṇḍasumano, tisso ca abhayo tathā;</p>

<p rend="gathalast">Uttiyo ca mahāpañño, thero devasabhopi cāti.</p>

<p rend="title">11. Ekādasamavaggo</p>

<p rend="subhead">1. Belaṭṭhānikattheragāthā</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Hitvā <pb ed="V" n="0.0183" /><pb ed="P" n="0.0015" /> gihittaṃ anavositatto, mukhanaṅgalī odariko kusīto;</p>

<p rend="gathalast">Mahāvarāhova <pb ed="T" n="0.0283" /> nivāpapuṭṭho, punappunaṃ gabbhamupeti mando’’ti.</p>

<p rend="centre">… Belaṭṭhāniko thero….</p>

<p rend="subhead">2. Setucchattheragāthā</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Mānena <pb ed="M" n="0.0242" /> vañcitāse, saṅkhāresu saṃkilissamānāse;</p>

<p rend="gathalast">Lābhālābhena mathitā, samādhiṃ nādhigacchantī’’ti.</p>

<p rend="centre">… Setuccho thero….</p>

<p rend="subhead">3. Bandhurattheragāthā</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Nāhaṃ etena atthiko, sukhito dhammarasena tappito;</p>

<p rend="gathalast">Pitvā <note>pītvāna (sī. syā.)</note> rasaggamuttamaṃ, na ca kāhāmi visena santhava’’nti.</p>

<p rend="centre">… Bandhuro <note>bandhano (ka.)</note> thero….</p>

<p rend="subhead">4. Khitakattheragāthā</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Lahuko vata me kāyo, phuṭṭho ca pītisukhena vipulena;</p>

<p rend="gathalast">Tūlamiva eritaṃ mālutena, pilavatīva me kāyo’’ti.</p>

<p rend="centre">… Khitako thero….</p>

<p rend="subhead">5. Malitavambhattheragāthā</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Ukkaṇṭhitopi na vase, ramamānopi pakkame;</p>

<p rend="gathalast">Na tvevānatthasaṃhitaṃ, vase vāsaṃ vicakkhaṇo’’ti.</p>

<p rend="centre">… Malitavambho thero….</p>

<p rend="subhead">6. Suhemantattheragāthā</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Sataliṅgassa <pb ed="V" n="0.0184" /> atthassa, satalakkhaṇadhārino;</p>

<p rend="gathalast">Ekaṅgadassī dummedho, satadassī ca paṇḍito’’ti.</p>

<p rend="centre">… Suhemanto thero….</p>

<p rend="subhead">7. Dhammasavattheragāthā</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Pabbajiṃ <pb ed="M" n="0.0243" /> tulayitvāna, agārasmānagāriyaṃ;</p>

<p rend="gathalast">Tisso <pb ed="T" n="0.0284" /> vijjā anuppattā, kataṃ buddhassa sāsana’’nti.</p>

<p rend="centre">… Dhammasavo thero….</p>

<p rend="subhead">8. Dhammasavapituttheragāthā</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Sa vīsavassasatiko, pabbajiṃ anagāriyaṃ;</p>

<p rend="gathalast">Tisso vijjā anuppattā, kataṃ buddhassa sāsana’’nti.</p>

<p rend="centre">… Dhammasavapitu thero….</p>

<p rend="subhead">9. Saṅgharakkhitattheragāthā</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Na <pb ed="P" n="0.0016" /> nūnāyaṃ paramahitānukampino, rahogato anuvigaṇeti sāsanaṃ;</p>

<p rend="gathalast">Tathāhayaṃ viharati pākatindriyo, migī yathā taruṇajātikā vane’’ti.</p>

<p rend="centre">… Saṅgharakkhito thero….</p>

<p rend="subhead">10. Usabhattheragāthā</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Nagā nagaggesu susaṃvirūḷhā, udaggameghena navena sittā;</p>

<p rend="gathalast">Vivekakāmassa araññasaññino, janeti bhiyyo usabhassa kalyata’’nti.</p>

<p rend="centre">… Usabho thero….</p>

<p rend="centre">Vaggo ekādasamo niṭṭhito.</p>

<p rend="bodytext">Tassuddānaṃ –</p>

<p rend="gatha1">Belaṭṭhāniko setuccho, bandhuro khitako isi;</p>

<p rend="gatha2">Malitavambho suhemanto, dhammasavo dhammasavapitā;</p>

<p rend="gathalast">Saṅgharakkhitatthero <pb ed="T" n="0.0285" /> ca, usabho ca mahāmunīti.</p>

<p rend="title">12. Dvādasamavaggo</p>

<p rend="subhead">1. Jentattheragāthā</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Duppabbajjaṃ <pb ed="M" n="0.0244" /><pb ed="V" n="0.0185" /> ve duradhivāsā gehā, dhammo gambhīro duradhigamā bhogā;</p>

<p rend="gathalast">Kicchā vutti no itarītareneva, yuttaṃ cintetuṃ satatamaniccata’’nti.</p>

<p rend="centre">… Jento thero….</p>

<p rend="subhead">2. Vacchagottattheragāthā</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Tevijjohaṃ mahājhāyī, cetosamathakovido;</p>

<p rend="gathalast">Sadattho me anuppatto, kataṃ buddhassa sāsana’’nti.</p>

<p rend="centre">… Vacchagotto thero….</p>

<p rend="subhead">3. Vanavacchattheragāthā</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Acchodikā puthusilā,gonaṅgulamigāyutā;</p>

<p rend="gathalast">Ambusevālasañchannā, te selā ramayanti ma’’nti.</p>

<p rend="centre">… Vanavaccho thero….</p>

<p rend="subhead">4. Adhimuttattheragāthā</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Kāyaduṭṭhullagaruno, hiyyamānamhi <note>hīyamānamhi (sī.)</note> jīvite;</p>

<p rend="gathalast">Sarīrasukhagiddhassa, kuto samaṇasādhutā’’ti.</p>

<p rend="centre">… Adhimutto thero….</p>

<p rend="subhead">5. Mahānāmattheragāthā</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Esāvahiyyase pabbatena, bahukuṭajasallakikena <note>sallakitena (sī.), sallarikena (syā.)</note>;</p>

<p rend="gatha2">Nesādakena <pb ed="T" n="0.0286" /> girinā, yasassinā paricchadenā’’ti.</p>

<p rend="centre">… Mahānāmo thero….</p>

<p rend="subhead">6. Pārāpariyattheragāthā</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Chaphassāyatane <pb ed="M" n="0.0245" /><pb ed="V" n="0.0186" /><pb ed="P" n="0.0017" /> hitvā, guttadvāro susaṃvuto;</p>

<p rend="gathalast">Aghamūlaṃ vamitvāna, patto me āsavakkhayo’’ti.</p>

<p rend="centre">… Pārāpariyo <note>pārāsariyo (sī.), pāraṃpariyo (ka.)</note> thero ….</p>

<p rend="subhead">7. Yasattheragāthā</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Suvilitto suvasano,sabbābharaṇabhūsito;</p>

<p rend="gathalast">Tisso vijjā ajjhagamiṃ, kataṃ buddhassa sāsana’’nti.</p>

<p rend="centre">… Yaso thero….</p>

<p rend="subhead">8. Kimilattheragāthā</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Abhisattova nipatati, vayo rūpaṃ aññamiva tatheva santaṃ;</p>

<p rend="gatha2">Tasseva sato avippavasato, aññasseva sarāmi attāna’’nti.</p>

<p rend="centre">… Kimilo <note>kimbilo (sī. syā.)</note> thero….</p>

<p rend="subhead">9. Vajjiputtattheragāthā</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Rukkhamūlagahanaṃ pasakkiya, nibbānaṃ hadayasmiṃ opiya;</p>

<p rend="gatha2">Jhāya gotama mā ca pamādo, kiṃ te biḷibiḷikā karissatī’’ti.</p>

<p rend="centre">… Vajjiputto thero….</p>

<p rend="subhead">10. Isidattattheragāthā</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Pañcakkhandhā pariññātā, tiṭṭhanti chinnamūlakā;</p>

<p rend="gathalast">Dukkhakkhayo <pb ed="T" n="0.0287" /> anuppatto,patto me āsavakkhayo’’ti.</p>

<p rend="centre">… Isidatto thero….</p>

<p rend="centre">Vaggo dvādasamo niṭṭhito.</p>

<p rend="bodytext">Tassuddānaṃ <pb ed="V" n="0.0187" /> –</p>

<p rend="gatha1">Jento <pb ed="M" n="0.0246" /> ca vacchagotto ca, vaccho ca vanasavhayo;</p>

<p rend="gatha2">Adhimutto mahānāmo, pārāpariyo yasopi ca;</p>

<p rend="gathalast">Kimilo vajjiputto ca, isidatto mahāyasoti.</p>

<p rend="centre">Ekakanipāto niṭṭhito.</p>

<p rend="bodytext">Tatruddānaṃ –</p>

<p rend="gatha1">Vīsuttarasataṃ therā, katakiccā anāsavā;</p>

<p rend="gathalast">Ekakeva nipātamhi, susaṅgītā mahesibhīti.</p>
</body>
<back></back>
</text>
</TEI.2>