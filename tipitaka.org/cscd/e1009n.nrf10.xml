<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Kāyakhamanīya-niddesa</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Abhivādana-sīlissa <pb ed="M" n="0.0420" />,</p>

<p rend="gatha2">Niccaṃ vuḍḍhāpacāyino;</p>

<p rend="gatha3">Cattāro dhammā vaḍḍhanti,</p>

<p rend="gathalast">Āyu vaṇṇo sukhaṃ balaṃ.</p>

<p rend="bodytext" n="235"><hi rend="paranum">235</hi><hi rend="dot">.</hi> Pañcime <pb ed="M" n="0.0421" /> bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇattabhojī ca hoti. Kāla-cārī ca, brahma-cārīca. Ime kho bhikkhave pañca dhammā āyussāti.</p>

<p rend="bodytext" n="236"><hi rend="paranum">236</hi><hi rend="dot">.</hi> Pañcime <pb ed="M" n="0.0424" /> bhikkhave dhammā āyussā, katame pañca. Sappāya-kārī hoti. Sappāyeca mattaṃ jānāti. Pariṇatabhojīcahoti. Sīlavāca, kalyāṇa mittoca. Ime kho bhikkhave pañca dhammā āyussāti.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Pañca-sīlaṃ <pb ed="M" n="0.0427" /> samādāya,</p>

<p rend="gatha2">Samaṃ katvā dine dine;</p>

<p rend="gatha3">Satimā paññavā hutvā,</p>

<p rend="gathalast">Care sabbiriyāpathe.</p>

<p rend="bodytext" n="238"><hi rend="paranum">238</hi><hi rend="dot">.</hi> Pañcime <pb ed="M" n="0.0428" /> bhikkhave caṅkame ānisaṃsā, katame pañca, addhānakkhamo hoti. Padhānakkhamo hoti. Appābādho hoti. Asitaṃpītaṃkhāyitaṃsāyitaṃ sammā pariṇāmaṃ gacchati. Caṅkamādhigato samādhi ciraṭṭhitiko hoti. Imekho bhikkhave pañca caṅkame āni saṃsāti.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Parissāvana-dānañca <pb ed="M" n="0.0431" />,</p>

<p rend="gatha2">Āvāsa-dānameva ca;</p>

<p rend="gatha3">Gilāna-vatthu-dānañca,</p>

<p rend="gathalast">Dātabbaṃ manujādhipa.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> Kātabbaṃ <pb ed="M" n="0.0432" /> jiṇṇakāvāsaṃ,</p>

<p rend="gatha2">Paṭisaṅkharaṇaṃ tathā;</p>

<p rend="gatha3">Pañca-sīla-samādānaṃ,</p>

<p rend="gatha2">Katvā taṃ sādhu-rakkhitaṃ;</p>

<p rend="gatha3">Uposathopavāso ca,</p>

<p rend="gathalast">Kātabboposathe iti.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Ati-bhottā <pb ed="M" n="0.0434" /> roga-mūlaṃ,</p>

<p rend="gatha2">Āyukkhayaṃ karoti ve;</p>

<p rend="gatha3">Tasmā taṃ ati-bhuttiṃva,</p>

<p rend="gathalast">Parihareyya paṇḍito.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> A-jiṇṇe <pb ed="M" n="0.0435" /> bhojanaṃ visaṃ,</p>

<p rend="gatha2">Dulladdhe a-vicārake;</p>

<p rend="gatha3">Jiṇṇe su-laddhe vicāre,</p>

<p rend="gathalast">Na vajjaṃ sabba-bhojanaṃ.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Cattāro <pb ed="M" n="0.0437" /> pañca ālope,</p>

<p rend="gatha2">Ābhutvā udakaṃ pive;</p>

<p rend="gatha3">Alaṃ phāsu-vihārāya;</p>

<p rend="gathalast">Pahitattassa bhikkhuno.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Manujassa <pb ed="M" n="0.0438" /> sadā satimato,</p>

<p rend="gatha2">Mattaṃ jānato laddha-bhojanaṃ;</p>

<p rend="gatha3">Tanukassa bhavanti vedanā,</p>

<p rend="gathalast">Sanikaṃ jīrati āyu pālayaṃ.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Garūnaṃ <pb ed="M" n="0.0440" /> aḍḍha-sohiccaṃ,</p>

<p rend="gatha2">Lahūnaṃ nāti-kittiyā;</p>

<p rend="gatha3">Mattā-pamāṇaṃ niddiṭṭhaṃ,</p>

<p rend="gathalast">Sukhaṃ jīrati tāvatā.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Toyābhāve <pb ed="M" n="0.0441" /> pipāsattā,</p>

<p rend="gatha2">Khaṇā pāṇehi muccate;</p>

<p rend="gatha3">Tasmā sabbāsuvatthāsu,</p>

<p rend="gathalast">Deyyaṃ vāriṃ pipāsaye.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Sītodakaṃ <pb ed="M" n="0.0442" /> payo khuddaṃ,</p>

<p rend="gatha2">Ghatamekekaso dviso;</p>

<p rend="gatha3">Tisso samaggamatha vā,</p>

<p rend="gathalast">Page pitaṃ yuvattadaṃ.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Annaṃ <pb ed="M" n="0.0444" /> brahmā rase viṇhu,</p>

<p rend="gatha2">Bhutte ceva mahesaro;</p>

<p rend="gatha3">Evaṃ ñatvātu yo bhuñje,</p>

<p rend="gathalast">Anna-dosaṃ na limpate.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Kattikassantimo <pb ed="M" n="0.0445" /> bhāgo,</p>

<p rend="gatha2">Yaṃ cādo miga-māsajo;</p>

<p rend="gatha3">Tāvubho yama-dāṭhākhyo,</p>

<p rend="gathalast">Laghvāhārova jīvati.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Satthānukula-cariyā <pb ed="M" n="0.0447" />,</p>

<p rend="gatha2">Cittaññāvasavattinā;</p>

<p rend="gatha3">Buddhi-rakkhilitatthena,</p>

<p rend="gathalast">Paripuṇṇaṃ rasāyanaṃ.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> A-jātiyā <pb ed="M" n="0.0448" /> a-jātānaṃ,</p>

<p rend="gatha2">Jātānaṃ vinivattiyā;</p>

<p rend="gatha3">Rogānaṃ yo vidhi diṭṭho,</p>

<p rend="gathalast">Taṃ sukhatthī samācare.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> Ārogyaṃ <pb ed="M" n="0.0449" /> paramā lābhā,</p>

<p rend="gatha2">Santuṭṭhi paramaṃ dhanaṃ;</p>

<p rend="gatha3">Vissāsā paramā ñāti,</p>

<p rend="gathalast">Nibbānaṃ paramaṃ sukhaṃ.</p>
</body>
<back></back>
</text>
</TEI.2>