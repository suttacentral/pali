<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">6. Chakkanipāto</p>

<p rend="title">1. Avāriyavaggo</p>

<p rend="hangnum"></p>

<p rend="bodytext"> 376. Avāriyajātakaṃ (6-1-1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Māsu <pb ed="T" n="1.0187" /><pb ed="V" n="1.0116" /><pb ed="M" n="1.0137" /> kujjha bhūmipati, māsu kujjha rathesabha;</p>

<p rend="gathalast">Kuddhaṃ appaṭikujjhanto, rājā raṭṭhassa pūjito.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Gāme vā yadi vāraññe, ninne vā yadi vā thale;</p>

<p rend="gathalast">Sabbattha anusāsāmi, māsu kujjha <note>māssu kujjhi (sī. pī.)</note> rathesabha.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Avāriyapitā nāma, ahu gaṅgāya nāviko;</p>

<p rend="gatha2">Pubbe janaṃ tāretvāna, pacchā yācati vetanaṃ;</p>

<p rend="gathalast">Tenassa bhaṇḍanaṃ hoti, na ca bhogehi vaḍḍhati.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Atiṇṇaṃyeva yācassu, apāraṃ tāta nāvika;</p>

<p rend="gathalast">Añño hi tiṇṇassa mano, añño hoti pāresino <note>taresino (sī. pī.), tiresino (syā.)</note>.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Gāme vā yadi vāraññe, ninne vā yadi vā thale;</p>

<p rend="gathalast">Sabbattha anusāsāmi, māsu kujjhittha nāvika.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yāyevānusāsaniyā, rājā gāmavaraṃ adā;</p>

<p rend="gathalast">Tāyevānusāsaniyā, nāviko paharī mukhaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bhattaṃ bhinnaṃ hatā bhariyā, gabbho ca patito chamā;</p>

<p rend="gathalast">Migova jātarūpena, na tenatthaṃ abandhi sūti <note>avaḍḍhitunti (sī. syā.), avaḍḍhi sūti (?)</note>.</p>

<p rend="centre">Avāriyajātakaṃ paṭhamaṃ.</p>

<p rend="hangnum"></p>

<p rend="bodytext"> 377. Setaketujātakaṃ (6-1-2)</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Mā <pb ed="T" n="1.0188" /> tāta kujjhi na hi sādhu kodho, bahumpi te adiṭṭhamassutañca;</p>

<p rend="gathalast">Mātā pitā disatā <note>disā tāta (syā.), disā tā (pī.)</note> setaketu, ācariyamāhu disataṃ pasatthā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Agārino <pb ed="V" n="1.0117" /><pb ed="M" n="1.0138" /> annadapānavatthadā <note>annapānavatthadā (syā. ka.)</note>, avhāyikā tampi disaṃ vadanti;</p>

<p rend="gathalast">Esā disā paramā setaketu, yaṃ patvā dukkhī sukhino bhavanti.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Kharājinā jaṭilā paṅkadantā, dummakkharūpā <note>dumukkharūpā (sī. syā.), dummukkharūpā (pī. ka.)</note> yeme jappanti mante;</p>

<p rend="gathalast">Kacci nu te mānusake payoge, idaṃ vidū parimuttā apāyā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Pāpāni kammāni katvāna rāja, bahussuto ce na <note>bahussuto neva (sī. syā.)</note> careyya dhammaṃ;</p>

<p rend="gathalast">Sahassavedopi na taṃ paṭicca, dukkhā pamuñce caraṇaṃ apatvā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sahassavedopi na taṃ paṭicca, dukkhā pamuñce caraṇaṃ apatvā;</p>

<p rend="gathalast">Maññāmi <pb ed="T" n="1.0189" /> vedā aphalā bhavanti, sasaṃyamaṃ caraṇameva <note>caraṇaññeva (sī. syā. pī.)</note> saccaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Na heva vedā aphalā bhavanti, sasaṃyamaṃ caraṇameva saccaṃ;</p>

<p rend="gathalast">Kittiñhi pappoti adhicca vede, santiṃ puṇeti <note>santaṃ pune’ti (sī. pī.)</note> caraṇena dantoti.</p>

<p rend="centre">Setaketujātakaṃ dutiyaṃ.</p>

<p rend="hangnum"></p>

<p rend="bodytext"> 378. Darīmukhajātakaṃ (6-1-3)</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Paṅko ca kāmā palipo ca kāmā, bhayañca metaṃ timūlaṃ pavuttaṃ;</p>

<p rend="gathalast">Rajo ca dhūmo ca mayā pakāsitā, hitvā tuvaṃ pabbaja brahmadatta.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Gadhito <pb ed="M" n="1.0139" /><note>gathito (sī.)</note> ca ratto ca adhimucchito ca, kāmesvahaṃ brāhmaṇa bhiṃsarūpaṃ;</p>

<p rend="gathalast">Taṃ nussahe jīvikattho pahātuṃ, kāhāmi puññāni anappakāni.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Yo atthakāmassa hitānukampino, ovajjamāno na karoti sāsanaṃ;</p>

<p rend="gathalast">Idameva seyyo iti maññamāno, punappunaṃ <pb ed="T" n="1.0190" /> gabbhamupeti mando.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> So ghorarūpaṃ nirayaṃ upeti, subhāsubhaṃ muttakarīsapūraṃ;</p>

<p rend="gathalast">Sattā sakāye na jahanti giddhā, ye honti kāmesu avītarāgā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Mīḷhena littā ruhirena makkhitā, semhena littā upanikkhamanti;</p>

<p rend="gathalast">Yaṃ yañhi kāyena phusanti tāvade, sabbaṃ asātaṃ dukhameva kevalaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Disvā vadāmi na hi aññato savaṃ, pubbenivāsaṃ bahukaṃ sarāmi;</p>

<p rend="gathalast">Citrāhi gāthāhi subhāsitāhi, darīmukho nijjhāpayi sumedhanti.</p>

<p rend="centre">Darīmukhajātakaṃ tatiyaṃ.</p>

<p rend="hangnum"></p>

<p rend="bodytext"> 379. Nerujātakaṃ (6-1-4)</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Kākolā kākasaṅghā ca, mayañca patataṃ varā <note>vara (ka.) mayantipadassa hi visesanaṃ</note>;</p>

<p rend="gathalast">Sabbeva sadisā homa, imaṃ āgamma pabbataṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Idha <pb ed="V" n="1.0118" /> sīhā ca byagghā ca, siṅgālā ca migādhamā;</p>

<p rend="gathalast">Sabbeva <pb ed="T" n="1.0191" /> sadisā honti, ayaṃ ko nāma pabbato.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Imaṃ <pb ed="M" n="1.0140" /> nerūti <note>nerunti (sī. syā.)</note> jānanti, manussā pabbatuttamaṃ;</p>

<p rend="gathalast">Idha vaṇṇena sampannā, vasanti sabbapāṇino.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Amānanā yattha siyā, santānaṃ vā vimānanā;</p>

<p rend="gathalast">Hīnasammānanā vāpi, na tattha vasatiṃ vase <note>vasatī vase (syā.), vasa divase (pī.)</note>.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Yatthālaso ca dakkho ca, sūro bhīru ca pūjiyā;</p>

<p rend="gathalast">Na tattha santo vasanti, avisesakare nare <note>nage (sī. syā. pī.)</note>.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nāyaṃ neru vibhajati, hīnaukkaṭṭhamajjhime;</p>

<p rend="gathalast">Avisesakaro neru, handa neruṃ jahāmaseti.</p>

<p rend="centre">Nerujātakaṃ catutthaṃ.</p>

<p rend="hangnum"></p>

<p rend="bodytext"> 380. Āsaṅkajātakaṃ (6-1-5)</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Āsāvatī nāma latā, jātā cittalatāvane;</p>

<p rend="gathalast">Tassā vassasahassena, ekaṃ nibbattate phalaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Taṃ devā payirupāsanti, tāva dūraphalaṃ satiṃ;</p>

<p rend="gathalast">Āsīseva <note>āsiṃseva (sī. syā. pī.)</note> tuvaṃ rāja, āsā phalavatī sukhā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Āsīsateva <note>āsiṃsetheva (sī. syā. pī.)</note> so pakkhī, āsīsateva <note>āsiṃsetheva (sī. syā. pī.)</note> so dijo;</p>

<p rend="gatha2">Tassa cāsā <note>tassevāsā (syā.)</note> samijjhati, tāva dūragatā satī;</p>

<p rend="gathalast">Āsīseva tuvaṃ rāja, āsā phalavatī sukhā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Sampesi kho maṃ vācāya, na ca sampesi <note>saṃsesi (ka.)</note> kammunā;</p>

<p rend="gathalast">Mālā <pb ed="T" n="1.0192" /> sereyyakasseva, vaṇṇavantā agandhikā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Aphalaṃ madhuraṃ vācaṃ, yo mittesu pakubbati;</p>

<p rend="gathalast">Adadaṃ avissajaṃ bhogaṃ, sandhi tenassa jīrati.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Yañhi kayirā tañhi vade, yaṃ na kayirā na taṃ vade;</p>

<p rend="gathalast">Akarontaṃ bhāsamānaṃ, parijānanti paṇḍitā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Balañca vata me khīṇaṃ, pātheyyañca na vijjati;</p>

<p rend="gathalast">Saṅke pāṇūparodhāya, handa dāni vajāmahaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Etadeva <pb ed="V" n="1.0119" /><pb ed="M" n="1.0141" /> hi me nāmaṃ, yaṃ nāmasmi rathesabha;</p>

<p rend="gathalast">Āgamehi mahārāja, pitaraṃ āmantayāmahanti.</p>

<p rend="centre">Āsaṅkajātakaṃ pañcamaṃ.</p>

<p rend="hangnum"></p>

<p rend="bodytext"> 381. Migālopajātakaṃ (6-1-6)</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Na me rucci migālopa, yassa te tādisī gatī;</p>

<p rend="gathalast">Atuccaṃ tāta patasi, abhūmiṃ tāta sevasi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Catukkaṇṇaṃva kedāraṃ, yadā te pathavī siyā;</p>

<p rend="gathalast">Tato tāta nivattassu, māssu etto paraṃ gami.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Santi aññepi sakuṇā, pattayānā vihaṅgamā;</p>

<p rend="gathalast">Akkhittā vātavegena, naṭṭhā te sassatīsamā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Akatvā apanandassa <note>aparaṇṇassa (sī. syā. pī.)</note>, pitu vuddhassa sāsanaṃ;</p>

<p rend="gathalast">Kālavāte <pb ed="T" n="1.0193" /> atikkamma, verambhānaṃ vasaṃ agā <note>gato (sī.)</note>.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Tassa puttā ca dārā ca, ye caññe anujīvino;</p>

<p rend="gathalast">Sabbe byasanamāpāduṃ, anovādakare dije.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Evampi idha vuddhānaṃ, yo vākyaṃ nāvabujjhati;</p>

<p rend="gatha2">Atisīmacaro <note>atisīmaṃ caro (sī. syā. ka.)</note> ditto, gijjhovātītasāsano;</p>

<p rend="gathalast">Sabbe byasanaṃ papponti, akatvā buddhasāsananti.</p>

<p rend="centre">Migālopajātakaṃ chaṭṭhaṃ.</p>

<p rend="hangnum"></p>

<p rend="bodytext"> 382. Sirikāḷakaṇṇijātakaṃ (6-1-7)</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Kā nu kāḷena vaṇṇena, na cāpi <note>na cāsi (sī.)</note> piyadassanā;</p>

<p rend="gathalast">Kā vā tvaṃ kassa vā dhītā, kathaṃ jānemu taṃ mayaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Mahārājassahaṃ dhītā, virūpakkhassa caṇḍiyā;</p>

<p rend="gatha2">Ahaṃ kāḷī alakkhikā, kāḷakaṇṇīti maṃ vidū;</p>

<p rend="gathalast">Okāsaṃ yācito dehi, vasemu tava santike.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Kiṃsīle <pb ed="M" n="1.0142" /> kiṃsamācāre, purise nivisase tuvaṃ;</p>

<p rend="gathalast">Puṭṭhā me kāḷi akkhāhi, kathaṃ <note>yathā (sī. pī.)</note> jānemu taṃ mayaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Makkhī paḷāsī sārambhī, issukī maccharī saṭho;</p>

<p rend="gathalast">So mayhaṃ puriso kanto, laddhaṃ yassa vinassati.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Kodhano <pb ed="V" n="1.0120" /> upanāhī ca, pisuṇo ca vibhedako;</p>

<p rend="gathalast">Kaṇḍakavāco <note>aṇḍakavāco (ka. sī. pī.)</note> pharuso, so me kantataro tato.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Ajja <pb ed="T" n="1.0194" /> suveti puriso, sadatthaṃ nāvabujjhati;</p>

<p rend="gathalast">Ovajjamāno kuppati, seyyaṃ so atimaññati.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Davappaluddho <note>devappaluddho (ka.), davappaladdho (pī.)</note> puriso, sabbamittehi dhaṃsati;</p>

<p rend="gathalast">So mayhaṃ puriso kanto, tasmiṃ homi anāmayā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Apehi etto tvaṃ kāḷi, netaṃ amhesu vijjati;</p>

<p rend="gathalast">Aññaṃ janapadaṃ gaccha, nigame rājadhāniyo.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Ahampi kho taṃ <note>cetaṃ (sī.)</note> jānāmi, netaṃ tumhesu vijjati;</p>

<p rend="gatha2">Santi loke alakkhikā, saṅgharanti bahuṃ dhanaṃ;</p>

<p rend="gathalast">Ahaṃ devo ca me bhātā, ubho naṃ vidhamāmase.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Kā nu dibbena vaṇṇena, pathabyā supatiṭṭhitā;</p>

<p rend="gathalast">Kā vā tvaṃ kassa vā dhītā, kathaṃ jānemu taṃ mayaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Mahārājassahaṃ dhītā, dhataraṭṭhassa sirīmato <note>dhataraṭṭhasirīmato (syā. ka.)</note>;</p>

<p rend="gatha2">Ahaṃ sirī ca lakkhī ca, bhūripaññāti maṃ vidū;</p>

<p rend="gathalast">Okāsaṃ yācito dehi, vasemu tava santike.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Kiṃsīle kiṃsamācāre, purise nivisase tuvaṃ;</p>

<p rend="gathalast">Puṭṭhā me lakkhi akkhāhi, kathaṃ <note>yathā (sī. pī.)</note> jānemu taṃ mayaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Yo <pb ed="M" n="1.0143" /> cāpi sīte athavāpi uṇhe, vātātape ḍaṃsasarīsape ca;</p>

<p rend="gatha2">Khudhaṃ <note>khuddaṃ (syā. ka.), khudaṃ (pī.)</note> pipāsaṃ abhibhuyya sabbaṃ, rattintivaṃ yo satataṃ niyutto;</p>

<p rend="gathalast">Kālāgatañca <pb ed="T" n="1.0195" /> na hāpeti atthaṃ, so me manāpo nivise ca tamhi.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Akkodhano mittavā cāgavā ca, sīlūpapanno asaṭhojubhūto <note>asaṭho ujjubhūto (pī.)</note>;</p>

<p rend="gatha2">Saṅgāhako sakhilo saṇhavāco, mahattapattopi nivātavutti;</p>

<p rend="gathalast">Tasmiṃhaṃ <note>tasmāhaṃ (sī. pī.)</note> pose vipulā bhavāmi, ūmi samuddassa yathāpi vaṇṇaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Yo cāpi mitte athavā amitte, seṭṭhe sarikkhe atha vāpi hīne;</p>

<p rend="gatha2">Atthaṃ carantaṃ athavā anatthaṃ, āvī raho saṅgahameva vatte <note>vatto (syā. ka.)</note>.</p>

<p rend="gathalast">Vācaṃ na vajjā pharusaṃ kadāci, matassa jīvassa ca tassa homi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Etesaṃ yo aññataraṃ labhitvā, kantā sirī <note>kantasiriṃ (katthaci), kantaṃ siriṃ (syā.) aṭṭhakathāyaṃ dutiyatatiyapāṭhantarāni</note> majjati appapañño;</p>

<p rend="gathalast">Taṃ dittarūpaṃ visamaṃ carantaṃ, karīsaṭhānaṃva <note>karīsajātaṃ va (sī. syā.)</note> vivajjayāmi.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Attanā <pb ed="V" n="1.0121" /> kurute lakkhiṃ, alakkhiṃ kurutattanā;</p>

<p rend="gathalast">Na <pb ed="T" n="1.0196" /> hi lakkhiṃ alakkhiṃ vā, añño aññassa kārakoti.</p>

<p rend="centre">Sirikāḷakaṇṇijātakaṃ sattamaṃ.</p>

<p rend="hangnum"></p>

<p rend="bodytext"> 383. Kukkuṭajātakaṃ (6-1-8)</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sucittapattachadana <pb ed="M" n="1.0144" />, tambacūḷa vihaṅgama;</p>

<p rend="gathalast">Oroha dumasākhāya, mudhā bhariyā bhavāmi te.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Catuppadī tvaṃ kalyāṇi, dvipadāhaṃ manorame;</p>

<p rend="gathalast">Migī pakkhī asaññuttā, aññaṃ pariyesa sāmikaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Komārikā te hessāmi, mañjukā piyabhāṇinī;</p>

<p rend="gathalast">Vinda maṃ ariyena vedena, sāvaya maṃ yadicchasi.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Kuṇapādini lohitape, cori kukkuṭapothini;</p>

<p rend="gathalast">Na tvaṃ ariyena vedena, mamaṃ bhattāramicchasi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Evampi caturā <note>cāturā (syā. ka.)</note> nārī, disvāna sadhanaṃ <note>pavaraṃ (sī. syā. pī.)</note> naraṃ;</p>

<p rend="gathalast">Nenti saṇhāhi vācāhi, biḷārī viya kukkuṭaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Yo ca uppatitaṃ atthaṃ, na khippamanubujjhati;</p>

<p rend="gathalast">Amittavasamanveti, pacchā ca anutappati.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Yo ca uppatitaṃ atthaṃ, khippameva nibodhati;</p>

<p rend="gathalast">Muccate <pb ed="T" n="1.0197" /> sattusambādhā, kukkuṭova biḷāriyāti.</p>

<p rend="centre">Kukkuṭajātakaṃ aṭṭhamaṃ.</p>

<p rend="hangnum"></p>

<p rend="bodytext"> 384. Dhammadhajajātakaṃ (6-1-9)</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Dhammaṃ caratha ñātayo, dhammaṃ caratha bhaddaṃ vo <note>bhadda vo (ka.)</note>;</p>

<p rend="gathalast">Dhammacārī sukhaṃ seti, asmiṃ loke paramhi ca.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Bhaddako vatayaṃ pakkhī, dijo paramadhammiko;</p>

<p rend="gathalast">Ekapādena tiṭṭhanto, dhammamevānusāsati.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Nāssa sīlaṃ vijānātha, anaññāya pasaṃsatha;</p>

<p rend="gathalast">Bhutvā aṇḍañca potañca <note>chāpe ca (sī. pī.)</note>, dhammo dhammoti bhāsati.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Aññaṃ bhaṇati vācāya, aññaṃ kāyena kubbati;</p>

<p rend="gathalast">Vācāya no ca kāyena, na taṃ dhammaṃ adhiṭṭhito.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Vācāya <pb ed="V" n="1.0122" /><pb ed="M" n="1.0145" /> sakhilo manoviduggo, channo kūpasayova kaṇhasappo;</p>

<p rend="gathalast">Dhammadhajo gāmanigamāsusādhu <note>gāmanigamāsu sādhusammato (sī.), gāmanigamasādhu (pī.)</note>, dujjāno purisena bālisena.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Imaṃ <pb ed="T" n="1.0198" /> tuṇḍehi pakkhehi, pādā cimaṃ viheṭhatha <note>vipothatha (pī.)</note>;</p>

<p rend="gathalast">Chavañhimaṃ vināsetha, nāyaṃ saṃvāsanārahoti.</p>

<p rend="centre">Dhammadhajajātakaṃ navamaṃ.</p>

<p rend="hangnum"></p>

<p rend="bodytext"> 385. Nandiyamigarājajātakaṃ (6-1-10)</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Sace brāhmaṇa gacchesi, sākete <note>sāketaṃ (sī. syā.)</note> ajjunaṃ <note>añjhanaṃ (sī. syā. pī.)</note> vanaṃ;</p>

<p rend="gatha2">Vajjāsi nandiyaṃ nāma, puttaṃ asmākamorasaṃ;</p>

<p rend="gathalast">Mātā pitā ca te vuddhā, te taṃ icchanti passituṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Bhuttā mayā nivāpāni, rājino pānabhojanaṃ;</p>

<p rend="gathalast">Taṃ rājapiṇḍaṃ avabhottuṃ <note>avabhottaṃ (ka.)</note>, nāhaṃ brāhmaṇa mussahe.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Odahissāmahaṃ passaṃ, khurappānissa <note>khurappāṇissa (sī.), khurapāṇissa (pī.), khurappapāṇissa (?)</note> rājino;</p>

<p rend="gathalast">Tadāhaṃ sukhito mutto, api passeyya mātaraṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Migarājā pure āsiṃ, kosalassa niketane <note>niketave (sī. syā. pī.)</note>;</p>

<p rend="gathalast">Nandiyo nāma nāmena, abhirūpo catuppado.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Taṃ maṃ vadhitumāgacchi, dāyasmiṃ ajjune vane;</p>

<p rend="gathalast">Dhanuṃ ārajjaṃ <note>ārajjuṃ (niyya), adejjhaṃ (sī. pī.) advedhābhāvaṃ ekībhāvanti attho</note> katvāna, usuṃ sannayha <note>sandhāya (sī. pī.)</note> kosalo.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tassāhaṃ <pb ed="M" n="1.0146" /> odahiṃ passaṃ, khurappānissa rājino;</p>

<p rend="gathalast">Tadāhaṃ <pb ed="T" n="1.0199" /> sukhito mutto, mātaraṃ daṭṭhumāgatoti.</p>

<p rend="centre">Nandiyamigarājajātakaṃ dasamaṃ.</p>

<p rend="centre">Avāriyavaggo paṭhamo.</p>

<p rend="bodytext">Tassuddānaṃ –</p>

<p rend="gatha1">Atha kujjharathesabha ketuvaro, sadarīmukha neru latā ca puna;</p>

<p rend="gathalast">Apananda sirī ca sucittavaro, atha dhammika nandimigena dasāti.</p>

<p rend="title">2. Kharaputtavaggo</p>

<p rend="hangnum"></p>

<p rend="bodytext"> 386. Kharaputtajātakaṃ (6-2-1)</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Saccaṃ <pb ed="V" n="1.0123" /> kirevamāhaṃsu, vastaṃ <note>bhastaṃ (sī. pī.), kalakaṃ (syā.), garaṃ (ka.)</note> bāloti paṇḍitā;</p>

<p rend="gathalast">Passa bālo rahokammaṃ, āvikubbaṃ na bujjhati.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Tvaṃ khopi <note>tvaṃ nu kho (sī. syā.), tvañca kho (pī.)</note> samma bālosi, kharaputta vijānahi;</p>

<p rend="gathalast">Rajjuyā hi <note>rajjuyāsi (pī.)</note> parikkhitto, vaṅkoṭṭho ohitomukho.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Aparampi samma te bālyaṃ <note>ayampi samma te bālo (ka.)</note>, yo mutto na palāyasi;</p>

<p rend="gathalast">So ca bālataro samma, yaṃ tvaṃ vahasi senakaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Yaṃ nu samma ahaṃ bālo, ajarāja vijānahi;</p>

<p rend="gathalast">Atha <pb ed="T" n="1.0200" /> kena senako bālo, taṃ me akkhāhi pucchito.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Uttamatthaṃ labhitvāna, bhariyāya yo padassati <note>bhayiyā yo padassati (pī.), bhayiyā na bhavissati (ka.)</note>;</p>

<p rend="gathalast">Tena jahissatattānaṃ, sā cevassa na hessati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Na <pb ed="M" n="1.0147" /> ve piyammeti <note>na piyameti (ka.), na piyamedanti (katthaci)</note> janinda tādiso, attaṃ niraṃkatvā piyāni sevati <note>sevaye (?)</note>;</p>

<p rend="gathalast">Attāva seyyo paramā ca seyyo, labbhā piyā ocitatthena pacchāti.</p>

<p rend="centre">Kharaputtajātakaṃ paṭhamaṃ.</p>

<p rend="hangnum"></p>

<p rend="bodytext"> 387. Sūcijātakaṃ (6-2-2)</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Akakkasaṃ apharusaṃ, kharadhotaṃ supāsiyaṃ;</p>

<p rend="gathalast">Sukhumaṃ tikhiṇaggañca, ko sūciṃ ketumicchati.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Sumajjañca supāsañca, anupubbaṃ <note>anupubba (sī. syā.)</note> suvaṭṭitaṃ;</p>

<p rend="gathalast">Ghanaghātimaṃ paṭithaddhaṃ, ko sūciṃ ketumicchati.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Ito dāni patāyanti, sūciyo baḷisāni ca;</p>

<p rend="gathalast">Koyaṃ kammāragāmasmiṃ, sūciṃ vikketumicchati.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Ito satthāni gacchanti, kammantā vividhā puthū;</p>

<p rend="gathalast">Koyaṃ kammāragāmasmiṃ, sūciṃ vikketumicchati <note>marahati (sī. syā. pī.)</note>.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Sūciṃ <pb ed="T" n="1.0201" /> kammāragāmasmiṃ, vikketabbā pajānatā;</p>

<p rend="gathalast">Ācariyāva jānanti <note>ācariyā sañjānanti (ka.), ācariyā pajānanti (syā.), ācariyāva sañjānanti (pī.)</note>, kammaṃ sukatadukkaṭaṃ <note>dukkataṃ (sī. pī.)</note>.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Imaṃ <pb ed="V" n="1.0124" /> ce <note>imañca (sī. syā. pī.)</note> te pitā bhadde, sūciṃ jaññā mayā kataṃ;</p>

<p rend="gathalast">Tayā ca maṃ nimanteyya, yañcatthaññaṃ ghare dhananti.</p>

<p rend="centre">Sūcijātakaṃ dutiyaṃ.</p>

<p rend="hangnum"></p>

<p rend="bodytext"> 388. Tuṇḍilajātakaṃ (6-2-3)</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Navachannake <note>navachandake (sī. pī.), navacchaddake (syā.)</note> dāni <note>doṇi (ka.), dānaṃ, dāne (katthaci)</note> diyyati, puṇṇāyaṃ doṇi suvāminī ṭhitā;</p>

<p rend="gathalast">Bahuke jane pāsapāṇike, no ca kho me paṭibhāti bhuñjituṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Tasasi <pb ed="M" n="1.0148" /> bhamasi leṇamicchasi, attāṇosi kuhiṃ gamissasi;</p>

<p rend="gathalast">Appossukko bhuñja tuṇḍila, maṃsatthāya hi positāmhase <note>posiyāmase (sī. syā. pī.)</note>.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Ogaha rahadaṃ akaddamaṃ, sabbaṃ sedamalaṃ pavāhaya;</p>

<p rend="gathalast">Gaṇhāhi navaṃ vilepanaṃ, yassa <pb ed="T" n="1.0202" /> gandho na kadāci chijjati.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Katamo rahado akaddamo, kiṃsu sedamalanti vuccati;</p>

<p rend="gathalast">Katamañca navaṃ vilepanaṃ, yassa gandho na kadāci chijjati.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Dhammo rahado akaddamo, pāpaṃ sedamalanti vuccati;</p>

<p rend="gathalast">Sīlañca navaṃ vilepanaṃ, tassa gandho na kadāci chijjati.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Nandanti sarīraghātino, na ca nandanti sarīradhārino;</p>

<p rend="gathalast">Puṇṇāya ca puṇṇamāsiyā, ramamānāva jahanti jīvitanti.</p>

<p rend="centre">Tuṇḍilajātakaṃ tatiyaṃ.</p>

<p rend="hangnum"></p>

<p rend="bodytext"> 389. Suvaṇṇakakkaṭajātakaṃ (6-2-4)</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Siṅgīmigo āyatacakkhunetto, aṭṭhittaco vārisayo alomo;</p>

<p rend="gathalast">Tenābhibhūto kapaṇaṃ rudāmi, hare sakhā kissa nu maṃ jahāsi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> So <pb ed="T" n="1.0203" /><pb ed="M" n="1.0149" /> passasanto mahatā phaṇena, bhujaṅgamo kakkaṭamajjhapatto;</p>

<p rend="gathalast">Sakhā sakhāraṃ paritāyamāno, bhujaṅgamaṃ kakkaṭako gahesi.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Na vāyasaṃ no pana kaṇhasappaṃ, ghāsatthiko kakkaṭako adeyya;</p>

<p rend="gathalast">Pucchāmi taṃ āyatacakkhunetta, atha kissa hetumha ubho gahītā.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Ayaṃ puriso mama atthakāmo, yo maṃ gahetvāna dakāya neti;</p>

<p rend="gathalast">Tasmiṃ mate dukkhamanappakaṃ me, ahañca eso ca ubho na homa.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Mamañca disvāna pavaddhakāyaṃ, sabbo jano hiṃsitumeva micche;</p>

<p rend="gathalast">Sāduñca thūlañca muduñca maṃsaṃ, kākāpi maṃ disvāna <note>disva (sī. pī.)</note> viheṭhayeyyuṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Sacetassa <pb ed="V" n="1.0125" /> hetumha ubho gahītā, uṭṭhātu poso visamāvamāmi <note>visamācamāmi (sī. pī. ka.)</note>;</p>

<p rend="gathalast">Mamañca kākañca pamuñca khippaṃ, pure <pb ed="T" n="1.0204" /> visaṃ gāḷhamupeti maccaṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Sappaṃ pamokkhāmi na tāva kākaṃ, paṭibandhako <note>paṭibaddhako (sī. pī.)</note> hohiti <note>hoti hi (syā.)</note> tāva kāko;</p>

<p rend="gathalast">Purisañca disvāna sukhiṃ arogaṃ, kākaṃ pamokkhāmi yatheva sappaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Kāko <pb ed="M" n="1.0150" /> tadā devadatto ahosi, māro pana kaṇhasappo ahosi;</p>

<p rend="gathalast">Ānandabhaddo kakkaṭako ahosi, ahaṃ tadā brāhmaṇo homi satthāti <note>tatthāti (sī. pī.)</note>.</p>

<p rend="centre">Suvaṇṇakakkaṭajātakaṃ catutthaṃ.</p>

<p rend="hangnum"></p>

<p rend="bodytext"> 390. Mayhakajātakaṃ (6-2-5)</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Sakuṇo mayhako nāma, girisānudarīcaro;</p>

<p rend="gathalast">Pakkaṃ pipphalimāruyha, mayhaṃ mayhanti kandati.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Tassevaṃ vilapantassa, dijasaṅghā samāgatā;</p>

<p rend="gathalast">Bhutvāna pipphaliṃ yanti, vilapatveva so dijo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Evameva idhekacco, saṅgharitvā bahuṃ dhanaṃ;</p>

<p rend="gathalast">Nevattano na ñātīnaṃ, yathodhiṃ paṭipajjati.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Na so acchādanaṃ bhattaṃ, na mālaṃ na vilepanaṃ;</p>

<p rend="gathalast">Anubhoti <pb ed="T" n="1.0205" /><note>nānubhoti (syā. ka.)</note> sakiṃ kiñci, na saṅgaṇhāti ñātake.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Tassevaṃ vilapantassa, mayhaṃ mayhanti rakkhato;</p>

<p rend="gatha2">Rājāno atha vā corā, dāyadā ye va <note>ye ca (syā. ka.)</note> appiyā;</p>

<p rend="gathalast">Dhanamādāya gacchanti, vilapatveva so naro.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Dhīro <note>dhīro ca (sī.)</note> bhoge adhigamma, saṅgaṇhāti ca ñātake;</p>

<p rend="gathalast">Tena so kittiṃ pappoti, pecca sagge pamodatīti <note>sagge ca modatīti (sī. pī.)</note>.</p>

<p rend="centre">Mayhakajātakaṃ pañcamaṃ.</p>

<p rend="hangnum"></p>

<p rend="bodytext"> 391. Vijjādharajātakaṃ (6-2-6)</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Dubbaṇṇarūpaṃ tuvamariyavaṇṇī, purakkhatvā <note>purakkhitvā (syā. ka.)</note> pañjaliko namassasi;</p>

<p rend="gathalast">Seyyo nu te so udavā <note>udāhu (syā. ka.)</note> sarikkho, nāmaṃ parassattano cāpi brūhi.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Na <pb ed="M" n="1.0151" /> nāmagottaṃ gaṇhanti rāja, sammaggatānujjugatāna <note>samaggatānujjugatāna (syā.), samuggatānujjugatāna (ka.)</note> devā;</p>

<p rend="gathalast">Ahañca te nāmadheyyaṃ vadāmi, sakkohamasmī tidasānamindo.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Yo <pb ed="V" n="1.0126" /> disvā bhikkhuṃ caraṇūpapannaṃ, purakkhatvā pañjaliko namassati;</p>

<p rend="gathalast">Pucchāmi taṃ devarājetamatthaṃ, ito <pb ed="T" n="1.0206" /> cuto kiṃ labhate sukhaṃ so.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Yo disvā bhikkhuṃ caraṇūpapannaṃ, purakkhatvā pañjaliko namassati;</p>

<p rend="gathalast">Diṭṭheva dhamme labhate pasaṃsaṃ, saggañca so yāti sarīrabhedā.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Lakkhī vata me udapādi ajja, yaṃ vāsavaṃ bhūtapatiddasāma;</p>

<p rend="gathalast">Bhikkhuñca disvāna tuvañca sakka, kāhāmi puññāni anappakāni.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Addhā have sevitabbā sapaññā, bahussutā ye bahuṭhānacintino;</p>

<p rend="gathalast">Bhikkhuñca disvāna mamañca rāja, karohi puññāni anappakāni.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Akkodhano niccapasannacitto, sabbātithīyācayogo bhavitvā;</p>

<p rend="gathalast">Nihacca mānaṃ abhivādayissaṃ, sutvāna devinda subhāsitānīti.</p>

<p rend="centre">Vijjādhara <note>dhajaviheṭhaka (sī. pī.), pabbajitaviheṭhaka (syā.)</note> jātakaṃ chaṭṭhaṃ.</p>

<p rend="hangnum"></p>

<p rend="bodytext"> 392. Siṅghapupphajātakaṃ (6-2-7)</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Yametaṃ <pb ed="T" n="1.0207" /><pb ed="M" n="1.0152" /><note>yamekaṃ (pī.)</note> vārijaṃ pupphaṃ, adinnaṃ upasiṅghasi;</p>

<p rend="gathalast">Ekaṅgametaṃ theyyānaṃ, gandhathenosi mārisa.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Na harāmi na bhañjāmi, ārā siṅghāmi vārijaṃ;</p>

<p rend="gathalast">Atha kena nu vaṇṇena, gandhathenoti vuccati.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Yoyaṃ bhisāni khaṇati, puṇḍarīkāni bhañjati;</p>

<p rend="gathalast">Evaṃ ākiṇṇakammanto, kasmā eso na vuccati.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Ākiṇṇaluddo puriso, dhāticelaṃva makkhito;</p>

<p rend="gathalast">Tasmiṃ me vacanaṃ natthi, tañcārahāmi vattave.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Anaṅgaṇassa posassa, niccaṃ sucigavesino;</p>

<p rend="gathalast">Vālaggamattaṃ pāpassa, abbhāmattaṃva khāyati.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Addhā maṃ yakkha jānāsi, atho maṃ anukampasi;</p>

<p rend="gathalast">Punapi yakkha vajjāsi, yadā passasi edisaṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Neva taṃ upajīvāmi, napi te bhatakāmhase <note>bhatakamhase (sī. pī.), bhatikamhase (syā.)</note>;</p>

<p rend="gathalast">Tvameva bhikkhu jāneyya, yena gaccheyya suggatinti.</p>

<p rend="centre">Siṅghapuppha <note>bhisapuppha (sī. pī.), upasiṅghapuppha (syā.)</note> jātakaṃ sattamaṃ.</p>

<p rend="hangnum"></p>

<p rend="bodytext"> 393. Vighāsādajātakaṃ (6-2-8)</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Susukhaṃ <pb ed="V" n="1.0127" /> vata jīvanti, ye janā vighāsādino;</p>

<p rend="gathalast">Diṭṭheva <pb ed="T" n="1.0208" /> dhamme pāsaṃsā, samparāye ca suggatī.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Sukassa <note>suvassa (sī. syā. pī.)</note> bhāsamānassa, na nisāmetha paṇḍitā;</p>

<p rend="gathalast">Idaṃ suṇātha sodariyā, amhevāyaṃ pasaṃsati.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Nāhaṃ tumhe pasaṃsāmi, kuṇapādā suṇātha me;</p>

<p rend="gathalast">Ucchiṭṭhabhojino <note>bhojanā (ka.)</note> tumhe, na tumhe vighāsādino.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Sattavassā <pb ed="M" n="1.0153" /> pabbajitā, mejjhāraññe <note>majjheraññe (ka.)</note> sikhaṇḍino;</p>

<p rend="gatha2">Vighāseneva yāpentā, mayaṃ ce bhoto gārayhā;</p>

<p rend="gathalast">Ke nu bhoto pasaṃsiyā.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Tumhe sīhānaṃ byagghānaṃ, vāḷānañcāvasiṭṭhakaṃ;</p>

<p rend="gathalast">Ucchiṭṭheneva yāpentā, maññivho vighāsādino.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Ye brāhmaṇassa samaṇassa, aññassa vā <note>aññassa ca (sī. syā.), aññasseva (pī.)</note> vanibbino <note>vaṇibbino (sī. syā.)</note>;</p>

<p rend="gathalast">Datvāva <note>datvāna (pī. ka.)</note> sesaṃ bhuñjanti, te janā vighāsādinoti.</p>

<p rend="centre">Vighāsādajātakaṃ aṭṭhamaṃ.</p>

<p rend="hangnum"></p>

<p rend="bodytext"> 394. Vaṭṭakajātakaṃ (6-2-9)</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Paṇītaṃ bhuñjase bhattaṃ, sappitelañca mātula;</p>

<p rend="gathalast">Atha kena nu vaṇṇena, kiso tvamasi vāyasa.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Amittamajjhe vasato, tesu āmisamesato;</p>

<p rend="gathalast">Niccaṃ ubbiggahadayassa, kuto kākassa daḷhiyaṃ.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Niccaṃ ubbegino <note>ubbiggino (syā. ka.), ubbedhino (sī.)</note> kākā, dhaṅkā pāpena kammunā;</p>

<p rend="gathalast">Laddho <pb ed="T" n="1.0209" /> piṇḍo na pīṇeti, kiso tenasmi vaṭṭaka.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Lūkhāni tiṇabījāni, appasnehāni bhuñjasi;</p>

<p rend="gathalast">Atha kena nu vaṇṇena, thūlo tvamasi vaṭṭaka.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Appicchā appacintāya, adūragamanena ca;</p>

<p rend="gathalast">Laddhāladdhena yāpento, thūlo tenasmi vāyasa.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Appicchassa <pb ed="V" n="1.0128" /> hi posassa, appacintasukhassa <note>appacintisukhassa (sī. syā. pī.)</note> ca;</p>

<p rend="gathalast">Susaṅgahitamānassa <note>susaṅgahitapamāṇassa (sī. syā. pī.)</note>, vuttī susamudānayāti.</p>

<p rend="centre">Vaṭṭakajātakaṃ navamaṃ.</p>

<p rend="hangnum"></p>

<p rend="bodytext"> 395. Pārāvatajātakaṃ (6-2-10)</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Cirassaṃ vata passāmi, sahāyaṃ maṇidhārinaṃ;</p>

<p rend="gathalast">Sukatā <note>sukatāya (sī. pī.)</note> massukuttiyā, sobhate vata me sakhā.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Parūḷhakacchanakhalomo <pb ed="M" n="1.0154" />, ahaṃ kammesu byāvaṭo;</p>

<p rend="gathalast">Cirassaṃ nhāpitaṃ laddhā, lomaṃ taṃ ajjaṃ hārayiṃ <note>apahārayiṃ (sī. pī.)</note>.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Yaṃ nu lomaṃ ahāresi, dullabhaṃ laddha kappakaṃ;</p>

<p rend="gathalast">Atha kiñcarahi te samma, kaṇṭhe kiṇikiṇāyati <note>idaṃ kaṇṭhe kiṇāyati (ka.), kaṇṭhe kiṃnikilāyati (syā.)</note>.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Manussasukhumālānaṃ, maṇi kaṇṭhesu lambati;</p>

<p rend="gathalast">Tesāhaṃ <pb ed="T" n="1.0210" /> anusikkhāmi, mā tvaṃ maññi davā kataṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Sacepimaṃ pihayasi, massukuttiṃ sukāritaṃ;</p>

<p rend="gathalast">Kārayissāmi te samma, maṇiñcāpi dadāmi te.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Tvaññeva maṇinā channo, sukatāya ca massuyā;</p>

<p rend="gathalast">Āmanta kho taṃ gacchāmi, piyaṃ me tava dassananti.</p>

<p rend="centre">Pārāvatajātakaṃ <note>kākajātakaṃ (sī. pī.), maṇijātakaṃ (syā.)</note> dasamaṃ.</p>

<p rend="centre">Kharaputtavaggo <note>senakavaggo (sī. pī.), khuraputtavaggo (syā.), sūcivaggo (ka.)</note> dutiyo.</p>

<p rend="bodytext">Tassuddānaṃ –</p>

<p rend="gatha1">Atha passa sasūci ca tuṇḍilako, miga mayhakapañcamapakkhivaro;</p>

<p rend="gathalast">Atha pañjali vārija mejjha puna, atha vaṭṭa kapotavarena dasāti.</p>

<p rend="bodytext">Atha vagguddānaṃ –</p>

<p rend="gatha1">Atha vaggaṃ pakittissaṃ, chanipātaṃ varuttame;</p>

<p rend="gathalast">Avāriyā ca kharo ca <note>senaka (sī.), sūci ca (syā. ka.)</note>, dve ca vuttā subyañjanāti.</p>

<p rend="centre">Chakkanipātaṃ niṭṭhitaṃ.</p>
</body>
<back></back>
</text>
</TEI.2>