<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Bāvīsatima pariccheda</p>

<p rend="subhead">Gāmaṇikumāra suti</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Eḷāraṃ ghātayitvāna, rājā’hu duṭṭhagāmaṇi;</p>

<p rend="gathalast">Tadattha dīpanatthāya, anupubbakathā ayaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Devānaṃ piyatissassa, rañño dutiyabhātiko;</p>

<p rend="gathalast">Uparājā mahānāgo, nāmānu bhātuno piyo.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Rañño devī saputtassa, bālā rajjābhikāmini;</p>

<p rend="gathalast">Uparājavadhatthāya, jātacittā nirantaraṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Vāpiṃ taracchanāmaṃ sā, kārāpentassa pāhiṇi;</p>

<p rend="gathalast">Ambaṃ visena yojetvā, ṭhapetvā ambamatthake.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tassā putto sahagato, uparājena bālako;</p>

<p rend="gathalast">Bhājane vivaṭeyeva, taṃ ambaṃ khādiyā’mari.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Uparājā tatoyeva, sadāra bala vāhano;</p>

<p rend="gathalast">Rakkhihuṃ sakamattānaṃ, rohaṇā’bhimukho agā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Yaṭṭhālaya vihārasmiṃ, mahesī tassa gabbhinī;</p>

<p rend="gathalast">Puttaṃ janesi so tassa, bhātu nāma makārayi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tato <pb ed="M" n="0.0124" /> gantvā rohaṇaṃ so,</p>

<p rend="gatha2">Issaro rohaṇe’khilo;</p>

<p rend="gatha3">Mahā bhāgo mahā gāme,</p>

<p rend="gathalast">Rajjaṃ kāresi khattiyo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Kāresi so nāgamahā-vihāraṃ sakanāmakaṃ;</p>

<p rend="gathalast">Uddhakandarakādī ca, pihāre kārayī bahū.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Yaṭṭhālaya katisso so, tassa putto tadaccaye;</p>

<p rend="gathalast">Hattheva rajjaṃ kāresi, tassa putto’bhayo tathā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Goṭṭhābhayasuto kāka-vaṇṇatissoti vissuho;</p>

<p rend="gathalast">Tadaccaye tattha rajjaṃ, so akāresi khattiyo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Vihāradevi nāmā’si, mahesī tassa rājino;</p>

<p rend="gathalast">Saddhassa saddhāsampannā, dhītā kalyāṇi rājino.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Kalyāṇiyaṃ narindo hi, tisso nāmāsi khattiyo;</p>

<p rend="gathalast">Devisaññogajanita-ko potassa kaniṭṭhako.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Bhīto tato palāyitvā, ayyauttiya nāmako;</p>

<p rend="gathalast">Aññattha vasi so deso, tena taṃ nāmako ahu.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Datvā rahassalekhaṃ so, bhikkhuvesadharaṃ naraṃ;</p>

<p rend="gathalast">Pāhesi deviyā gantvā, rājadvāre ṭhito tuso.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Rāja gehe arahatā, bhuñjamānena sabbadā;</p>

<p rend="gathalast">Aññāyamāno therena, rañño gharamupāgami.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Therena saddhiṃ bhuñjitvā, rañño saha viniggame;</p>

<p rend="gathalast">Pātesi bhūmiyaṃ lekhaṃ, pekkhamānāya deviyā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Saddena tena rājānaṃ, nivattitvā vilokayaṃ;</p>

<p rend="gathalast">Ñatvāna lekhasandesaṃ, kuddho therassa dummati.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Theraṃ taṃ purisaṃ tañca, mārāpetvāna kodhasā;</p>

<p rend="gathalast">Samuddasmiṃ khipāpesi, kujjhitvā tena devatā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Samuddeno’ttharā pesuṃ, taṃ desaṃ sotubhūpati;</p>

<p rend="gathalast">Attano dhītaraṃ yuddhaṃ, deviṃ nāma surupiniṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Likhitvā rājadhītāti, sovaṇṇakkhaliyā lahuṃ;</p>

<p rend="gathalast">Nisīdāpiya tattheva, samuddasmiṃ vissajjayi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Okkantaṃ <pb ed="M" n="0.0125" /> taṃ tato laṃke-kākavaṇṇo mahīpati;</p>

<p rend="gathalast">Abhisecayi tenā’si, vihāropapadavhayā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tissa mahāvihārañca, tathā cittalapabbataṃ;</p>

<p rend="gathalast">Gamitthavāliṃ kuṭāliṃ, vihāre evamādike.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Kāretvā supasannena, manasāratanattaye;</p>

<p rend="gathalast">Upaṭṭhahi tadā saṅghaṃ, paccayehi catūhi so.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Koṭipabbata nāmamhi, vihāre sīlavattimā;</p>

<p rend="gathalast">Tadā ahu sāmaṇero, nānāpuññakaro sadā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Sukhenārohaṇatthāya, akāsa cetiyaṅgaṇe;</p>

<p rend="gathalast">Ṭhapesi tīṇi pāsāṇe, pāsāṇa phalakāni so.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Adā pānīya dānañca, vattaṃ saṅghassa cā’kari;</p>

<p rend="gathalast">Sadā kilantakāyassa, tassā’bodho mahā ahu.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sivikāya kamānetvā, bhikkhavo katavedino;</p>

<p rend="gathalast">Silāpassaya pariveṇe, tissārāme upaṭṭhahuṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Sadā vihāradevīsā, rājagehe susaṅkhate;</p>

<p rend="gathalast">Purebhattaṃ mahādānaṃ, datvā saṅghassa saññatā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Pacchābhattaṃ gandhamālaṃ, bhesajjavasanāni ca;</p>

<p rend="gathalast">Gāhayitvā gatā’rāmaṃ, sakkaroti yathārahaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tadā tatheva katvā sā, saṅghattherassa santike;</p>

<p rend="gathalast">Nisīdi dhammaṃ desento, thero taṃ idha mabravi.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Mahāsampatti tumhehi, laddhā’yaṃ puññakammunā;</p>

<p rend="gathalast">Appamādo’va kātabbo, puññakamme idānipi’’.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Evaṃ vutte tu sā āha, ‘‘kiṃ sampatti ayaṃ idha;</p>

<p rend="gathalast">Yesaṃ no dārakā natthi, vañjhāsampatti tena no’’.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Chaḷabhiñño mahāthero, puttalābhamavekkhiya;</p>

<p rend="gathalast">‘‘Gilānaṃ sāmaṇeraṃ taṃ, passadevī’’ti abravi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Sā gantvā’sanna maraṇaṃ, sāmaṇeramavoca taṃ;</p>

<p rend="gathalast">‘‘Patthehi mama puttattaṃ, sampattī mahatī hi no’’.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Na <pb ed="M" n="0.0126" /> icchatīti ñatvāna, tadatthaṃ mahatiṃ subhaṃ;</p>

<p rend="gathalast">Pupphapūjaṃ kārayitvā, puna yāci sumedhasā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Evampa’nicchamānassa, atthāyu’pāyakovidā;</p>

<p rend="gathalast">Nānā bhesajja vatthāni, saṅghe datvā’tha yācitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Patthesi so rājakulaṃ, sā taṃ ṭhānaṃ anekadhā;</p>

<p rend="gathalast">Alaṅkaritvā vanditvā, yānamāruyha pakkami.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Tato cuto sāmaṇero, gacchamānāya deviyā;</p>

<p rend="gathalast">Tassā kucchimhi nibbatti, taṃ jāniya nivattisā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Rañño taṃ sāsanaṃ datvā, raññā saha punā’gamā;</p>

<p rend="gathalast">Sarīrakiccaṃ kāretvā, sāmaṇerassu’bhopite.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Tasmiṃyeva pariveṇe, vasantā santamānasā;</p>

<p rend="gathalast">Mahādānaṃ pavattesuṃ, bhikkhusaṅghassa sabbadā.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Tasse’vaṃ dohaḷo āhi, mahā puññāya mātuyā;</p>

<p rend="gathalast">‘‘Usabhamattaṃ madhugaṇḍaṃ, katvā ussīsake sayaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Vāmetarena passena, nipannāsayane subhe;</p>

<p rend="gathalast">Dvādasannaṃ sahassānaṃ, bhikkhūnaṃ dinnasesakaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Madhuṃ bhuñjitukāmā’si, atha eḷāra rājino;</p>

<p rend="gathalast">Yodhāna maggayodhassa, sīsacchinnāsidevanaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Tasseva sīse ṭhatvāna, pātuñceva akāmayi;</p>

<p rend="gathalast">Anurādha purasseva, uppalakkhettato pana.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Ānītuppalamālañca, amilā taṃ pilandhituṃ;</p>

<p rend="gathalast">Taṃ devī rājino āha, nemitte pucchi bhūpati.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Taṃ sutvā āhu nemittā, ‘‘deviputto nighātiya;</p>

<p rend="gathalast">Damiḷe katve’karajjaṃ, sāsanaṃ jotayissati’’.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Edisaṃ madhugaṇḍaṃ so, dasseti tassa īdisiṃ;</p>

<p rend="gathalast">Sampattiṃ deti rājā’’ti, ghosāpesi mahīpati.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Goṭṭhasamuddavelante, madhupuṇṇaṃ nikujjitaṃ;</p>

<p rend="gathalast">Nāvaṃ ñatvāna ācikkhi, rañño janapade naro.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Rājā <pb ed="M" n="0.0127" /> deviṃ tahiṃ netvā, maṇḍapamhi susaṅkhate;</p>

<p rend="gathalast">Yathicchithaṃ tāya madhuṃ, paribhogamakārayi.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Itare dohaḷe tassā, sampādetuṃ mahīpati;</p>

<p rend="gathalast">Veḷusumana nāmaṃ taṃ, yodhaṃ tattha niyojayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> So’nurādhapuraṃ gantvā, rañño maṅgalavājino;</p>

<p rend="gathalast">Gopakena akā mettiṃ, tassa kiccañca sabbadā.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Tassa vissattha taṃ ñatvā, pātova uppalāna’siṃ;</p>

<p rend="gathalast">Kadambanadiyā tīre, ṭhapetvāna asaṅkito.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Assaṃ netvā tamāruyha, gaṇhitvāna uppalāna’siṃ;</p>

<p rend="gathalast">Nivedayitvāna attānaṃ, assavegena pakkami.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Sutvā rājā gahetuṃ taṃ, mahā yodhānapesayi;</p>

<p rend="gathalast">Dutiyaṃ sammathaṃ assaṃ, āruyha sonudhāpitaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> So gumbanissito assa-piṭṭheyeva nisīdiya;</p>

<p rend="gathalast">Entassa piṭṭhito tassa, ubbayhā’siṃ pasārayi.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Assavegenayantassa, sīsaṃ chijja ubhohaye;</p>

<p rend="gathalast">Sīsañcā’dāya sāyaṃ so, mahāgāmamupāgami.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Dohaḷe te ca sā devī, paribhuñji yathāruci;</p>

<p rend="gathalast">Rājā yodhassa sakkāraṃ, kārāpesi yathārahaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Sā devī samaye dhaññaṃ, janayī puttamuttamaṃ;</p>

<p rend="gathalast">Mahārājakule tasmiṃ, ānando ca mahā ahu.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Tassa puññānubhāvena, tadaheva upāgamuṃ;</p>

<p rend="gathalast">Nānāratanasampuṇṇā, sattanāvā tato tato.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Tasseva puññatejena, chaddantakulato karī;</p>

<p rend="gathalast">Hatthicchāpaṃ āharitvā, ṭhapetvā idha pakkami.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Taṃ titthasaratīramhi, disvā gumbantare ṭhitaṃ;</p>

<p rend="gathalast">Kaṇḍulavho bālisiko, rañño ācikkhi tāvade.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Pesetvā’cariye rājā, tamāṇāpiya posayi;</p>

<p rend="gathalast">Kaṇḍulo iti ñāyittha, diṭṭhattā kaṇḍulena so.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Suvaṇṇabhājanādīnaṃ <pb ed="M" n="0.0128" />, puṇṇā nāvā idhāgatā’’;</p>

<p rend="gathalast">Iti rañño nivedasuṃ, rājā tānā’harāpayi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Puttassa nāmakaraṇe, maṅgalamhi mahīpati;</p>

<p rend="gathalast">Dvādasa sahassasaṅkhaṃ, bhikkhusaṅghaṃ nimantiya.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Evaṃ cintesi ‘‘yadime, putto laṃkātale’khile;</p>

<p rend="gathalast">Rajjaṃ gahetvā sambuddha-sāsanaṃ jotayissati.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Aṭṭhuttarasahassañca, bhikkhavo pavisantu ca;</p>

<p rend="gathalast">Sabbe te uddhapattañca, cīvaraṃ pārapantu ca.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Paṭhamaṃ dakkhiṇaṃ pādaṃ, ummāranto ṭhapentu ca;</p>

<p rend="gathalast">Ekacchattayutaṃ dhamma-karaṇaṃ nīharantu ca.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Gotamo nāma thero ca, patiggaṇhātu puttakaṃ;</p>

<p rend="gathalast">So ca saraṇasikkhā yo, detu’’ sabbaṃ tathā ahu.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Sabbaṃ nimittaṃ disvāna, tuṭṭhacitto mahīpati;</p>

<p rend="gathalast">Datvā saṅghassa pāyāsaṃ, nāmaṃ puttassa kārayi.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Mahāgāme nāyakattaṃ, pitunāmañca ekato;</p>

<p rend="gathalast">Ubho katvāna ekajjhaṃ, gāmaṇiabhayo iti.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Mahāgāmaṃ pavisitvā, navame divase tato;</p>

<p rend="gathalast">Saṅgamaṃ deviyā kāsi, tena gabbhamagaṇhi sā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Kāle jātaṃ sutaṃ rājā, tissanāmaṃ akārayi;</p>

<p rend="gathalast">Mahatā parihārena, ubhato vaḍḍhiṃsu dārakā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Sitthappavesamaṅgala-kāle dvinnampi sādaro;</p>

<p rend="gathalast">Bhikkhusatānaṃ pañcanaṃ, dāpayitvāna pāyasaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tehi upaḍḍhe bhuttamhi, gahetvā thokathokakaṃ;</p>

<p rend="gathalast">Sovaṇṇasarakene’saṃ, deviyā saha bhūpati.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Sambuddhasāsanaṃ tumhe, yadi chaḍḍetha puttakā;</p>

<p rend="gathalast">Mā jīratu kucchigataṃ, idaṃ vo’’ti apāpayi.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Viññāya bhāsitatthaṃ te, ubho rājakumārakā;</p>

<p rend="gathalast">Pāyāsaṃ taṃ abhuñjiṃsu, tuṭṭhacittā’mataṃ viya.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Dasa dvādasavassesu, tesu vīmaṃsanatthiko;</p>

<p rend="gathalast">Tatheva bhikkhū bhojetvā, tesaṃ ucchiṭṭhamodanaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Gāhayitvā <pb ed="M" n="0.0129" /> taṭṭakena, ṭhapāpetvā tadantike;</p>

<p rend="gathalast">Tibhāgaṃ kārayitvāna, idha māha mahīpati.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Kuladevatānaṃ no tātā, bhikkhūnaṃ vimukhā mayaṃ;</p>

<p rend="gathalast">Na hessāmā’’ti cintetvā, bhāgaṃ bhuñjathi’manti ca.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Dve bhātaro mayaṃ niccaṃ, aññamaññamadūbhakā;</p>

<p rend="gathalast">Bhavissāmā’’ti cintetvā, bhāgaṃ bhuñjithi’manti ca.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Amataṃ viya bhuñjiṃsu, te dve bhāge ubhopi ca;</p>

<p rend="gathalast">‘‘Na yujjhissāma damiḷehi’’, iti bhuñjathi’maṃ iti.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Evaṃ vuttetu tisso so, pāṇinā khipi bhojanaṃ;</p>

<p rend="gathalast">Gāmaṇibhattapiṇḍaṃ tu, khipitvā sayanaṃ gato.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Saṃkucitvā hatthapādaṃ, nipajji sayena sayaṃ;</p>

<p rend="gathalast">Devī gantvā tosayantī, gāmaṇiṃ etadabravi.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Pasāritaṅgo sayane, kiṃ nasesi sukhaṃ suta;</p>

<p rend="gathalast">‘‘Gaṅgāpāramhi damīḷā, ito goṭṭhamahodadhi.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Kathaṃ pasāritaṅgo’haṃ, nipajjāmī’ti so bravi;</p>

<p rend="gathalast">Sutvāna tassādhippāyaṃ, tuṇhī āsi mahīpati.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> So kamenā’bhivaḍḍhanto, ahu soḷasavassiko;</p>

<p rend="gathalast">Puññavā yasavā dhīmā, tejo balaparakkamo.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Calācalāyaṃ gatiyañhi pāṇino,</p>

<p rend="gatha2">Upenti puññena yathāruciṃ gatiṃ;</p>

<p rend="gatha3">Itīti mantetvā satataṃ mahādaro,</p>

<p rend="gathalast">Bhaveyya puññapacayamhi buddhimāti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Gāmaṇikumārasūti nāma</p>

<p rend="centre">Bāvīsatimo paricchedo.</p>
</body>
<back></back>
</text>
</TEI.2>