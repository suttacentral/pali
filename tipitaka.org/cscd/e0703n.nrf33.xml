<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Catuttiṃsatima pariccheda</p>

<p rend="subhead">Ekādasarājadīpano</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tadaccaye mahācūlī-mahātisso akārayi;</p>

<p rend="gathalast">Rajjaṃ cuddasavassāni, dhammena ca samena ca.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sahatthena kataṃ dānaṃ, so sutvāna mahapphalaṃ;</p>

<p rend="gathalast">Paṭhameyeva vassamhi, gantvā aññātavesavā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Katvāna sālilavanaṃ, laddhāya bhatiyā tato;</p>

<p rend="gathalast">Piṇḍapātaṃ mahāsumma-therassā’dā mahīpati.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Soṇṇagirimhi puna so, tīṇivassāni khattiyo;</p>

<p rend="gathalast">Guḷayantamhi katvāna, bhatiṃladdhā guḷe tato.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Te guḷe āharāpetvā, puraṃ āgamma bhūpati;</p>

<p rend="gathalast">Bhikkhusaṅghassa pādāsi, mahādānaṃ mahīpati.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tiṃsabhikkhusahassassa, adā acchādanāni ca;</p>

<p rend="gathalast">Dvādasannaṃ sahassānaṃ, bhikkhūnīnaṃ tatheva ca.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kārayitvā <pb ed="M" n="0.0201" /> mahīpālo, vihāraṃ suppatiṭṭhitaṃ;</p>

<p rend="gathalast">Saṭṭhibhikkhu sahassassa, ticīvaramadāpayi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tiṃsa sahassa saṅkhānaṃ, bhikkhunīnañca dāpayi;</p>

<p rend="gathalast">Maṇḍavāpi vihāraṃ so, tathā abhayagallakaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Vaṅgupaṭṭaṅgagallañca, dīghabāhukagallakaṃ;</p>

<p rend="gathalast">Vālagāma vihārañca, rājā soyeva kārayi.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Evaṃ saddhāya so rājā, katvā puññāninekadhā;</p>

<p rend="gathalast">Catuddasannaṃ vassānaṃ, accayena divaṃ agā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Vaṭṭagāmaṇino putto, coranāgoti vissuto;</p>

<p rend="gathalast">Mahācūḷissarajjamhi, coro hutvā caritadā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Mahācūḷe uparate, rajjaṃ kārayi āgato;</p>

<p rend="gathalast">Attano corakāle so, nivāsaṃ yesunālabhi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Aṭṭharasavihāre te, viddhaṃsāpesi dummati;</p>

<p rend="gathalast">Rajjaṃ dvādasavassāni, coranāgo akārayi.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Lokantarika nirayaṃ, pāposoupapajjatha;</p>

<p rend="gathalast">Tadaccaye mahācūḷhi-rañño putto akārayi.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Rajjaṃ tīṇeva vassāni, rājātisso’ti vissuto;</p>

<p rend="gathalast">Coranāgassa devītu, vīsamaṃ vīsamānulā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Vīsaṃ datvāna māresi, balattherattamānasā;</p>

<p rend="gathalast">Tasmiṃyevabalatthesā, anulārattamānasā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tissaṃ vīsenaghātetvā, tassa rajjamadāsisā;</p>

<p rend="gathalast">Sīvo nāma balatthoso, jeṭṭhadovāriko tahiṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Katvā mahesiṃ anulaṃ, vassaṃ māsadvayā’cikaṃ;</p>

<p rend="gathalast">Rajjaṃ kāresi nagare, vaṭuke damiḷe’nulā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Rattā vīsena taṃ hantvā, vaṭuke rajjamappayi;</p>

<p rend="gathalast">Vaṭuko damiḷo so hi, pure nagaravaḍḍhakī.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Mahesiṃ anulaṃ katvā, vassaṃ māsadvayādhikaṃ;</p>

<p rend="gathalast">Rajjaṃ kāresi nagare, anulā tattha āgataṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Passitvā dārubhatikaṃ, tasmiṃ sārattamānasā;</p>

<p rend="gathalast">Hantvā visena vaṭukaṃ, tassa rajjaṃ samappayi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Dārubhatikatisso <pb ed="M" n="0.0202" /> so, mahesiṃ kariyānulaṃ;</p>

<p rend="gathalast">Ekamāsādhikaṃ vassaṃ, pure rajjamakārayi.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Kāresi so pokkharaṇiṃ, mahāmeghavane lahuṃ;</p>

<p rend="gathalast">Nilīye nāma damiḷe, sā purohitabrāhmaṇe.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Rāgena rattā anulā, tena saṃvāsakāminī;</p>

<p rend="gathalast">Dārubhatikatissaṃtaṃ, vīsaṃ datvāna ghātiya.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nilīyassa adā rajjaṃ, sopi nilīyabrāhmaṇo;</p>

<p rend="gathalast">Taṃ mahesiṃ karitvāna, niccaṃ tāya upaṭṭhito.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Rajjaṃ kāresi chammāsaṃ, anurādhapure idha;</p>

<p rend="gathalast">Dvattiṃsāya balatthehi, vatthukāmā yathāruciṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Vīsena taṃ ghātayitvā, nilīyaṃ khattiyānulā;</p>

<p rend="gathalast">Rajjaṃ sā anulādevī, catumāsamakārayi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Mahācūḷikarājassa, putto dutiyako pana;</p>

<p rend="gathalast">Kūṭakaṇṇatisso nāma, bhīto so’nuladeviyā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Palāyitvā pabbajitvā, kāle pattabalo idha;</p>

<p rend="gathalast">Āgantvā ghātayitvā, taṃ anulaṃ duṭṭhamānasaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Rajjaṃ kāresi dvāvīsaṃ, vassāni manujādhipo;</p>

<p rend="gathalast">Mahāuposathāgāraṃ, akā cetiyapabbate.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Gharassa tassa purato, silāthūpamakārayi;</p>

<p rend="gathalast">Bodhiṃ ropesi tattheva, sova cetiyepabbate.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Pelagāmavihārañca, antaragaṅgāya kārayi;</p>

<p rend="gathalast">Tattheva vaṇṇakaṃ nāma, mahāmātikameva ca.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Ambaduggamahāvāpiṃ, bhayoluppalameva ca;</p>

<p rend="gathalast">Sattahatthuccapākāraṃ, purassa parikhaṃ tathā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Mahāvatthumhi anulaṃ, jhāpayitvā asaññataṃ;</p>

<p rend="gathalast">Apanīya tato thokaṃ, mahāvatthumakārayi.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Padumassaravanuyyānaṃ, nagareyeva kārayi;</p>

<p rend="gathalast">Matā’ssa dante dhovitvā, pabbaji jinasāsane.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Kulasantake <pb ed="M" n="0.0203" /> gharaṭṭhāne, mātubhikkhunupassayaṃ;</p>

<p rend="gathalast">Kāresi dantagehanti, vissato āsi tena so.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Tadaccaye tassa putto, nāmako bhātikābhayo;</p>

<p rend="gathalast">Aṭṭhavīsativassāni, rajjaṃ kāresi khattiyo.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Mahādāṭṭhikarājassa, bhātikattāmahīpati;</p>

<p rend="gathalast">Dīpe ‘‘bhātikarājā’’ti, pākaṭo āsi dhammiko.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Kāresi lohapāsāde, paṭisaṅkhārametthaso;</p>

<p rend="gathalast">Mahāthūpe vedikā dve, thūpavhe’posathavhayaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Attano balimujjhitvā, nagarassa samantato;</p>

<p rend="gathalast">Ropāpetvā yojanamhi, sumanāna’jjukāni ca.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Pādavecikato yāva, dhuracchattānarādhipo;</p>

<p rend="gathalast">Caturaṅgalabahalena, gandhena urucetiyaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Limpāpetvāna pupphāni, vaṇṭehi tattha sādhukaṃ;</p>

<p rend="gathalast">Nivesitvāna koresi, thūpaṃ mālāgulopamaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Punadvaṅgulabahalāya, manosilāya cetiyaṃ;</p>

<p rend="gathalast">Limpāpetvāna kāresi, tatheva kusumācitaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Puna sopānato yāva, dhuracchattāva cetiyaṃ;</p>

<p rend="gathalast">Pupphehi okirāpetvā, chādesi puppharāsino.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Uṭṭhāpetvāna yantehi, jalaṃ abhayavāpito;</p>

<p rend="gathalast">Jalehi thūpaṃ sevanto, balapūjamakārayi.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Sakaṭasatena muttānaṃ, saddhiṃ telena sādhukaṃ;</p>

<p rend="gathalast">Maddāpetvā sudhāpiṇḍaṃ, sudhākammamakārayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Pavālajālaṃ kāretvā, taṃ khipāpiya cetiye;</p>

<p rend="gathalast">Sovaṇṇāni padumāni, cakkamattāni sandhisu.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Laggāpetvā tato muttā-kalāpe yāva heṭṭhimā;</p>

<p rend="gathalast">Padumā’lambayitvāna, mahāthūpamapūjayi.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Gaṇasajjhāyasaddaṃ <pb ed="M" n="0.0204" /> so, dhātugabbhamhitādini;</p>

<p rend="gathalast">Sutvā ‘‘adisvā taṃnā’haṃ, vuṭṭhahissanti nicchito.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Pācinādikamūlamhi, anāhāro nipajjatha;</p>

<p rend="gathalast">Therā dvāraṃ māpayitvā, dhātugabbhaṃ nayiṃsu taṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Dhātugabbhavibhūtiṃso, sabbaṃ disvā mahīpati;</p>

<p rend="gathalast">Nikkhanto tādiseheva, pottharūpehi pūjayi.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Madhugandhehi gandhehi, ghaṭehi sarasehi ca;</p>

<p rend="gathalast">Añjanaharitālehi, tathāmanosilāhi ca.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Manosilāsu vassena, bhassitvā cetiyaṅgaṇe;</p>

<p rend="gathalast">Ṭhitāsu gopphamattāsu, racite pu’ppalehi ca.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Thūpaṅgaṇamhi sakale, purite gandhakaddame;</p>

<p rend="gathalast">Cittakilañjachiddesu, racite pu’ppalehi ca.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Vārayitvā vārimaggaṃ, tatheva purite ghaṭe;</p>

<p rend="gathalast">Dīpavaṭṭihi nekāni, katavaṭṭisikhāhi ca.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Madhukatelamhi tathā, tilatele tatheva ca;</p>

<p rend="gathalast">Tatheva paṭṭavaṭṭīnaṃ, su bahūhi sikhāhi ca.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Yathāvuttehi etehi, mahāthūpassa khattiyo;</p>

<p rend="gathalast">Sattakkhattuṃ sattakkhattuṃ, pūjā’kāsi visuṃ visuṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Anuvassañca niyataṃ, sudhāmaṅgalamuttamaṃ;</p>

<p rend="gathalast">Bodhisinānapūjā ca, tatheva urubodhiyā.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Mahāvesākha pūjā ca, uḷārā aṭṭhavīsati;</p>

<p rend="gathalast">Caturāsīti sahassāni, pūjā ca anuḷārikā.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Vividhaṃ naṭanaccañca, nānātūriyavāditaṃ;</p>

<p rend="gathalast">Mahāthūpe mahāpūjaṃ, saddhānunno akārayi.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Divasassa ca tikkhattuṃ, buddhuppaṭṭhānamāgamā;</p>

<p rend="gathalast">Dvikkhattuṃ, pupphabheriñca, niyataṃ so akārayi.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Niyatañcanadānañca, pavāraṇādānameva ca;</p>

<p rend="gathalast">Telaphāṇitavatthādi-parikkhāraṃ samaṇārahaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Bahuṃ <pb ed="M" n="0.0205" /> pādāsi saṅghassa, cetiyakhettameva ca;</p>

<p rend="gathalast">Cetiye parikammatthaṃ, adāsi tattha khattiyo.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Sadā bhikkhusahassassa, vihāre cetiyapabbate;</p>

<p rend="gathalast">Salākavattabhattañca, so dāpesi ca bhūpati.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Cintāmaṇimucelavhe, upaṭṭhānattaye ca so;</p>

<p rend="gathalast">Tathā padumaghare chatta-pāsāde ca manorame.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Bhojento pañcaṭhānamhi, bhikkhūganthadhure yute;</p>

<p rend="gathalast">Paccayehi upaṭṭhāsi, sadā dhamme sagāravo.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Porāṇarājaniyātaṃ, yaṃkiñci sāsanassitaṃ;</p>

<p rend="gathalast">Akāsi puññakammaṃso, sabbaṃ bhātikabhūpati.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Tassa bhābhakarājassa, accaye taṃ kaniṭṭhako;</p>

<p rend="gathalast">Mahādāṭhimahānāga-nāmo rajjamakārayi.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Dvādasaṃyeva vassāni, nānāpuññaparāyano;</p>

<p rend="gathalast">Mahāthūpamhi kiñjakkha- pāsāṇe attharāpayi.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Vālikāmariyādañca, kāresi vitthataṅgaṇaṃ;</p>

<p rend="gathalast">Dīpe sabbavihāresu, dhammāsanamadāpayi.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Ambatthala mahāthūpaṃ, kārāpesi mahīpati;</p>

<p rend="gathalast">Ca yeaniṭṭhamānamhi, saritvā munino guṇaṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Cajitvāna sakaṃ pāṇaṃ, nipajjitvā sayaṃ tahiṃ;</p>

<p rend="gathalast">Ṭhapayitvā cayaṃ tassa, niṭṭhāpetvāna cetiyaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Catudvāre ṭhapāpesi, caturo ratanagghike;</p>

<p rend="gathalast">Susippikehi suvibhatte, nānāratanajotite.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Cetiye paṭimocetvā, nānāratanakañcukaṃ;</p>

<p rend="gathalast">Kañcana bubbulañcettha, muttolambañca dāpayi.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Cetiya pabbatāvaṭṭe, alaṅkariya yojanaṃ;</p>

<p rend="gathalast">Yojāpetvā catudvāraṃ, samantā cāruvīthikaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Vīthiyā ubhato passe, āpaṇāni pasāriya;</p>

<p rend="gathalast">Dhajagghika to raṇāni, maṇḍayitvā tahiṃ tahiṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Dīpamālā <pb ed="M" n="0.0206" /> samujjotaṃ, kārayitvā samantato;</p>

<p rend="gathalast">Naṭanaccāni gītāni, vāditāni ca kārayi.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Magge kadambanadito, yāvacetiya pabbatā;</p>

<p rend="gathalast">Gantuṃ dhotehi pādehi, kārayi’ttharaṇatthataṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Sanaccagītavādehi, samajjamakaruṃ tahiṃ;</p>

<p rend="gathalast">Nagarassa catudvāre, mahā dānañca dāpayi.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Akāsi sakale dīpe, dīpamālānirantaraṃ;</p>

<p rend="gathalast">Salilepi samuddassa, samantā yojanantare.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Cetiyassa mahetena, pūjā sā kāritā subhā;</p>

<p rend="gathalast">Giribhaṇḍā mahāpūjā, uḷārā vuccate idha.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Samāgatānaṃ bhikkhūnaṃ, tasmiṃ pūjā samāgame;</p>

<p rend="gathalast">Dānaṃ aṭṭhasu ṭhānesu, ṭhapāpetvā mahīpati.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Tāḷayitvāna tatraṭṭhā, aṭṭhasovaṇṇabheriyo;</p>

<p rend="gathalast">Catuvīsasahassānaṃ, mahādānaṃ pavattayi.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Chacīvarāni pādāsi, bandhamokkhañca kārayi;</p>

<p rend="gathalast">Catudvārenvāpitehi, sadā kammamakārayi.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Pubbarājūhi ṭhapitaṃ, bhātaraṃ ṭhapitaṃ tathā;</p>

<p rend="gathalast">Puññakammaṃ ahāpetvā, sabbaṃ kārayibhūpati.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Attānaṃ deviṃputte dve, hatthiṃ assañca maṅgalaṃ;</p>

<p rend="gathalast">Vāriyanto’pi saṅghena, saṅghassā’dāsi bhūpati.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Chasata sahassagghakaṃ, bhikkhusaṅghassa so adā;</p>

<p rend="gathalast">Satasahassagghanakaṃ, bhikkhūnīnaṃ gaṇassa tu.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Datvāna kappiyaṃ bhaṇḍaṃ, vividhaṃ vidhikovido;</p>

<p rend="gathalast">Attānañca’va sese ca, saṅghato abhinīhari.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Kālāyana kaṇṇikamhi, maṇināga pabbatavhayaṃ;</p>

<p rend="gathalast">Vihārañca kaḷavhayaṃ, kāresi manujādhipo.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Kubu <pb ed="M" n="0.0207" /> bandhanadītīre, samuddavihārameva ca;</p>

<p rend="gathalast">Huvāvakaṇṇike cūḷa, nagapabbatasavhayaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Pāsāṇadīpakavhamhi, vihāre kārite sayaṃ;</p>

<p rend="gathalast">Pāniyaṃ upanitassa, sāmaṇerassa khattiyo.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Upacāre pasīditvā, samantā aṭṭhayojanaṃ;</p>

<p rend="gathalast">Saṅghabhogamadātassa, vihārassa mahīpati.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Maṇḍavāpi vihāre ca, sāmaṇerassa khattiyo;</p>

<p rend="gathalast">Tuṭṭho vihāraṃ dāpesi, saṅghe bhogaṃ tatheva so.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Iti vibhavamanappaṃ sādhupaññā labhitvā,</p>

<p rend="gatha2">Vigatamadapamādācatta kāmapasaṅgā;</p>

<p rend="gatha3">Akariyajanakhedaṃ puññakammābhirāmā,</p>

<p rend="gathalast">Vipulavividhapuññaṃ suppannākarontīti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Ekādasarājadīpano nāma</p>

<p rend="centre">Catuttiṃsatimo paricchedo.</p>
</body>
<back></back>
</text>
</TEI.2>