<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="nikaya">Khuddakanikāye</p>

<p rend="book">Therīgāthāpāḷi</p>

<p rend="chapter">1. Ekakanipāto</p>

<p rend="subhead">1. Aññatarātherīgāthā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Sukhaṃ <pb ed="T" n="0.0442" /><pb ed="M" n="0.0377" /><pb ed="V" n="0.0303" /><pb ed="P" n="0.0123" /> supāhi therike, katvā coḷena pārutā;</p>

<p rend="gathalast">Upasanto hi te rāgo, sukkhaḍākaṃ va kumbhiya’’nti.</p>

<p rend="bodytext">Itthaṃ sudaṃ aññatarā therī apaññātā bhikkhunī gāthaṃ abhāsitthāti.</p>

<p rend="subhead">2. Muttātherīgāthā</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Mutte <pb ed="V" n="0.0304" /> muccassu yogehi, cando rāhuggahā iva;</p>

<p rend="gathalast">Vippamuttena cittena, anaṇā bhuñja piṇḍaka’’nti.</p>

<p rend="bodytext">Itthaṃ sudaṃ bhagavā muttaṃ sikkhamānaṃ imāya gāthāya abhiṇhaṃ ovadatīti.</p>

<p rend="subhead">3. Puṇṇātherīgāthā</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Puṇṇe pūrassu dhammehi, cando pannaraseriva;</p>

<p rend="gathalast">Paripuṇṇāya paññāya, tamokhandhaṃ <note>tamokkhandhaṃ (sī. syā.)</note> padālayā’’ti.</p>

<p rend="bodytext">Itthaṃ sudaṃ puṇṇā therī gāthaṃ abhāsitthāti.</p>

<p rend="subhead">4. Tissātherīgāthā</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Tisse sikkhassu sikkhāya, mā taṃ yogā upaccaguṃ;</p>

<p rend="gathalast">Sabbayogavisaṃyuttā, cara loke anāsavā’’ti.</p>

<p rend="centre">… Tissā therī….</p>

<p rend="subhead">5. Aññatarātissātherīgāthā</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Tisse <pb ed="T" n="0.0443" /><pb ed="M" n="0.0378" /> yuñjassu dhammehi, khaṇo taṃ mā upaccagā;</p>

<p rend="gathalast">Khaṇātītā hi socanti, nirayamhi samappitā’’ti.</p>

<p rend="centre">… Aññatarā tissā therī….</p>

<p rend="subhead">6. Dhīrātherīgāthā</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"><hi rend="bold">‘‘Dhīre</hi><pb ed="P" n="0.0124" /><hi rend="bold"> nirodhaṃ phusehi <note>phussehi (sī.)</note>, saññāvūpasamaṃ sukhaṃ;</hi></p>

<p rend="gathalast">Ārādhayāhi nibbānaṃ, yogakkhemamanuttara’’nti <note>yogakkhemaṃ anuttaranti (sī. syā.)</note>.</p>

<p rend="centre">… Dhīrā therī….</p>

<p rend="subhead">7. Vīrātherīgāthā</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Vīrā <pb ed="V" n="0.0305" /> vīrehi <note>dhīrā dhīrehi (ka.)</note> dhammehi, bhikkhunī bhāvitindriyā;</p>

<p rend="gathalast">Dhārehi antimaṃ dehaṃ, jetvā māraṃ savāhini’’nti <note>savāhananti (ka.)</note>.</p>

<p rend="centre">… Vīrā therī….</p>

<p rend="subhead">8. Mittātherīgāthā</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Saddhāya pabbajitvāna, mitte mittaratā bhava;</p>

<p rend="gathalast">Bhāvehi kusale dhamme, yogakkhemassa pattiyā’’ti.</p>

<p rend="centre">… Mittā therī….</p>

<p rend="subhead">9. Bhadrātherīgāthā</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Saddhāya pabbajitvāna, bhadre bhadraratā bhava;</p>

<p rend="gathalast">Bhāvehi kusale dhamme, yogakkhemamanuttara’’nti.</p>

<p rend="centre">… Bhadrā therī….</p>

<p rend="subhead">10. Upasamātherīgāthā</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Upasame tare oghaṃ, maccudheyyaṃ suduttaraṃ;</p>

<p rend="gathalast">Dhārehi antimaṃ dehaṃ, jetvā māraṃ savāhana’’nti.</p>

<p rend="centre">… Upasamā therī….</p>

<p rend="subhead">11. Muttātherīgāthā</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Sumuttā <pb ed="M" n="0.0379" /> sādhumuttāmhi, tīhi khujjehi muttiyā;</p>

<p rend="gatha2">Udukkhalena musalena, patinā khujjakena ca;</p>

<p rend="gathalast">Muttāmhi <pb ed="T" n="0.0444" /> jātimaraṇā, bhavanetti samūhatā’’ti.</p>

<p rend="centre">… Muttā therī….</p>

<p rend="subhead">12. Dhammadinnātherīgāthā</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Chandajātā avasāyī, manasā ca phuṭā <note>phuṭṭhā (syā.), phuṭhā (sī. aṭṭha.)</note> siyā;</p>

<p rend="gathalast">Kāmesu appaṭibaddhacittā <note>appaṭibandhacittā (ka.)</note>, <hi rend="bold">uddhaṃsotāti</hi> vuccatī’’ti <note>uddhaṃsotā vimuccatīti (sī. pī.)</note>.</p>

<p rend="centre">… Dhammadinnā therī….</p>

<p rend="subhead">13.Visākhātherīgāthā</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Karotha <pb ed="V" n="0.0306" /> buddhasāsanaṃ, yaṃ katvā nānutappati;</p>

<p rend="gathalast">Khippaṃ pādāni dhovitvā, ekamante nisīdathā’’ti.</p>

<p rend="centre">… Visākhā therī….</p>

<p rend="subhead">14.Sumanātherīgāthā</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Dhātuyo dukkhato disvā, mā jātiṃ punarāgami;</p>

<p rend="gathalast">Bhave chandaṃ virājetvā, upasantā carissasī’’ti.</p>

<p rend="centre">… Sumanā therī….</p>

<p rend="subhead">15. Uttarātherīgāthā</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Kāyena <pb ed="P" n="0.0125" /> saṃvutā āsiṃ, vācāya uda cetasā;</p>

<p rend="gathalast">Samūlaṃ taṇhamabbuyha, sītibhūtāmhi nibbutā’’ti.</p>

<p rend="centre">… Uttarā therī….</p>

<p rend="subhead">16. Vuḍḍhapabbajitasumanātherīgāthā</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Sukhaṃ tvaṃ vuḍḍhike sehi, katvā coḷena pārūtā;</p>

<p rend="gathalast">Upasanto hi te rāgo, sītibhūtāsi nibbutā’’ti.</p>

<p rend="centre">… Sumanā vuḍḍhapabbajitā therī….</p>

<p rend="subhead">17. Dhammātherīgāthā</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Piṇḍapātaṃ <pb ed="M" n="0.0380" /> caritvāna, daṇḍamolubbha dubbalā;</p>

<p rend="gatha2">Vedhamānehi gattehi, tattheva nipatiṃ chamā;</p>

<p rend="gathalast">Disvā <pb ed="T" n="0.0445" /> ādīnavaṃ kāye, atha cittaṃ vimucci me’’ti.</p>

<p rend="centre">… Dhammā therī….</p>

<p rend="subhead">18. Saṅghātherīgāthā</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Hitvā <pb ed="V" n="0.0307" /> ghare pabbajitvā <note>pabbajitā (sī. aṭṭha.)</note>, hitvā puttaṃ pasuṃ piyaṃ;</p>

<p rend="gatha2">Hitvā rāgañca dosañca, avijjañca virājiya;</p>

<p rend="gathalast">Samūlaṃ taṇhamabbuyha, upasantāmhi nibbutā’’ti.</p>

<p rend="centre">… Saṅghā therī….</p>

<p rend="centre">Ekakanipāto niṭṭhito.</p>
</body>
<back></back>
</text>
</TEI.2>