<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pañcama pariccheda</p>

<p rend="subhead">Tatiyadhammasaṃgīti</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Yā mahākassapādīhi <pb ed="M" n="0.0020" />, mahātherehi ādito;</p>

<p rend="gathalast">Katā saddhamma saṃgīti, theriyā’ti pavuccati.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Eko’va theravādo so, ādivassasate ahu;</p>

<p rend="gathalast">Aññācariyavādātu, tato oraṃ ajāyisuṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tehi saṃgītikārehi, therehi dutiyehi te;</p>

<p rend="gathalast">Niggahitā pāpabhikkhū, sabbe dasasahassakā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Akaṃsā’cariyavādaṃ te, mahāsaṃgītināmakā;</p>

<p rend="gathalast">Tato gokulikā jātā, ekabbohārikāpi ca.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Gokulikehi paṇṇatti-vādā bāhulikāpi ca;</p>

<p rend="gathalast">Cetiyavādā tesveva, samatāsaṅghikā cha te.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Punāpi theravādehi, mahiṃsāsakabhikkhavo;</p>

<p rend="gathalast">Vajjīputtakabhikkhū ca, duve jātā ime khalu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Jātā’tha dhammuttariyā, bhadrayānikabhikkhavo;</p>

<p rend="gathalast">Channāgārā sammitiyā, vajjīputtiyabhikkhūti.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Mahiṃsāsakabhikkhūhi, bhikkhū sabbattha vādino;</p>

<p rend="gathalast">Dhammaguttiyabhikkhū ca, jātā khalu ime duve.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Jātā sabbatthivādīhi, kassapiyā tato pana;</p>

<p rend="gathalast">Jātā saṅkantikā bhikkhū, suttavādā tato pana.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Theravādena saha te, honti dvādasi’mepi ca;</p>

<p rend="gathalast">Pubbe vuttachavādā ca, iti aṭṭhārasā khilā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sattarasāpi dutiye, jātā vasassate iti;</p>

<p rend="gathalast">Aññācariyavādā tu, tato oramajāyisuṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Hematā <pb ed="M" n="0.0021" /> rājagiriyā, tathā siddhatthikāpi ca;</p>

<p rend="gathalast">Pubbaseliyabhikkhū ca, tathā aparaseliyā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Vājiriyā cha etehi, jambudīpamhi bhinnakā;</p>

<p rend="gathalast">Dhammaruci ca sāgaliyā, laṃkādīpamhi bhinnakā.</p>

<p rend="centre">Ācariyakulavādakathā niṭṭhitā.</p>

<p rend="subhead">Dhammāsokābhiseka</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Kāḷāsokassa puttā tu, ahesuṃ dasabhātikā;</p>

<p rend="gathalast">Bāvīsatiṃ te vassāni, rajjaṃ samanusāsisuṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Nava nandā tato āsuṃ, kameneva narādhipā;</p>

<p rend="gathalast">Te’pi bāvīsavassāni, rajjaṃ samanusāsisuṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Moriyānaṃ khattiyānaṃ, vaṃse jātaṃ siridharaṃ;</p>

<p rend="gathalast">Candaguttoti paññātaṃ, cāṇakko brāhmaṇo tato.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Navamaṃ dhananandaṃ taṃ, ghātetvā caṇḍakodhasā;</p>

<p rend="gathalast">Sakale jambudīpasmiṃ, rajje samabhisiñcī so.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> So catuvīsavassāniṃ, rājā rajjamakārayi;</p>

<p rend="gathalast">Tassa putto bindusāro, aṭṭhavīsati kārayi.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Bindusārasutā āsuṃ, sataṃ eko ca vissutā;</p>

<p rend="gathalast">Asoko āsi tesaṃ tu, puññatejobaliddhiko.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Vemātike bhātaro so, hantvā ekūnakaṃ sataṃ;</p>

<p rend="gathalast">Sakale jambudīpasmiṃ, ekarajjamapāpuṇi.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Jinanibbānato pacchā, pure tassābhisekato;</p>

<p rend="gathalast">Sāṭṭhārasaṃ vassasata-dvayamevaṃ vijāniya.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Patvā catūhi vassehi, ekarajjaṃ mahāyaso;</p>

<p rend="gathalast">Pure pāṭaliputtasmiṃ, attānamabhisecayi.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Tassā’bhisekena <pb ed="M" n="0.0022" /> samaṃ, ākāse bhūmiyaṃ tathā;</p>

<p rend="gathalast">Yojane yojane āṇā, niccaṃ pavattitā ahu.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Anotatto dakākāje, aṭṭhanesuṃ dine dine;</p>

<p rend="gathalast">Devā devo akā tehi, saṃvibhāgaṃ janassaca.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nāgalatādantakaṭṭhaṃ, ānesuṃ himavantato;</p>

<p rend="gathalast">Anekesaṃ sahassānaṃ, devā eva pahonakaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Agadā’malakañceva, tathāgada haritakaṃ;</p>

<p rend="gathalast">Tato’va amapakkañca, vaṇṇagandharasuttamaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Pañcavaṇṇāni vatthāni, tatthapuñjanapaṭṭakaṃ;</p>

<p rend="gathalast">Pītañca dibbapānañca, chaddantadahato maru.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Marantā nagare tasmiṃ, migasūkarapakkhino;</p>

<p rend="gathalast">Āgantvāna mahānasaṃ, sayameva maranti ca.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Gāvo tattha carāpetvā, vajamānenti dīpino;</p>

<p rend="gathalast">Khetta vatthutaḷākādiṃ, pālenti migasūkarā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Sumanaṃ pupphapaṭakaṃ, abhuttaṃ dibbamuppalaṃ;</p>

<p rend="gathalast">Vilepanaṃ añjanañca, nāgānāgāvimānato.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sālivāhasahassāni, navutiṃ tu suvā pana;</p>

<p rend="gathalast">Chaddantadahatoyeva, āhariṃsu dine dine.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Te sālinitthusakaṇe, akhaṇḍetvāna taṇḍule;</p>

<p rend="gathalast">Akaṃsu mūsikā tehi, bhattaṃ rājakule ahu.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Akaṃsu sassataṃ tassa, madhūni madhumakkhikā;</p>

<p rend="gathalast">Tathā kammārasālāsu, acchākūṭāni pātayuṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Karavikā sakuṇikā, manuññamadhurassarā;</p>

<p rend="gathalast">Akaṃsu tassā’gantvāna, rañño madhuravassitaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Rājā’bhisitto so’soko,</p>

<p rend="gatha3">Kumāraṃ tissasavhayaṃ;</p>

<p rend="gathalast">Kaṇiṭṭhaṃ saṃsodariyaṃ, uparajje’bhisecayi.</p>

<p rend="centre">Dhammāsokābhiseko niṭṭhito</p>

<p rend="subhead">Nigrodhasāmaṇera dassana</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Pitā <pb ed="M" n="0.0023" /> saṭṭhisahassāni, brāhmaṇe brahmapakkhike;</p>

<p rend="gathalast">Bhojesi sopi teyeva, tīṇi vassāni bhojayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Disvā’nupasamaṃ tesaṃ, asoko parivesane;</p>

<p rend="gathalast">Viceyya dānaṃ dassanti, amacce sanniyojiya.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Āṇāpayitvā matimā, nānāpāsaṇḍike visuṃ;</p>

<p rend="gathalast">Vīmaṃsitvā nisajjāya, bhojāpetvā visajjayi.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Kāle vātāyanagato, santaṃ racchāgataṃ yatiṃ;</p>

<p rend="gathalast">Nigrodhasāmaṇeraṃ so, disvā cittaṃ pasādayi.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Bindusārassa puttānaṃ, sabbesaṃ jeṭṭhabhātuno;</p>

<p rend="gathalast">Sumanassa kumārassa, putto so hi kumārako.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Asoko pitarā dinnaṃ, rajjamujjeniyañhi so;</p>

<p rend="gathalast">Hitvā’gato pupphapuraṃ, bindusāre gilānake.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Katvā puraṃ sakāyattaṃ, mate pitari bhātaraṃ;</p>

<p rend="gathalast">Ghātetvā jeṭṭhakaṃ rajjaṃ, aggahesi pure vare.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Sumanassa kumārassa, devī tannāmikā tato;</p>

<p rend="gathalast">Gabbhinī nikkhamitvāna, pācinadvārato bahi.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Caṇḍālagāma magamā, tattha nigrodhadevatā;</p>

<p rend="gathalast">Tamālapiyanāmena, mā patvā gharakaṃ adā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Tadahe’va varaṃ puttaṃ, vijāyitvā sutassa sā;</p>

<p rend="gathalast">Nigrodhoti akā nāmaṃ, devatā nuggahānugā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Disvā taṃ jeṭṭhacaṇḍālo, attano sāminiṃ viya;</p>

<p rend="gathalast">Maññanto taṃ upaṭṭhāsi, sattavassāni sādhukaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Taṃ mahāvaruṇo thero, tadā disvā kumārakaṃ;</p>

<p rend="gathalast">Upanissaya sampannaṃ, arahā pucchi mātaraṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Pabbājesi khuragge so, arahattamapāpuṇi;</p>

<p rend="gathalast">Dassanāyo’pa gacchanto, so tato mātudeviyā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Dakkhiṇena ca dvārena, pavisitvā puruttamaṃ;</p>

<p rend="gathalast">Taṃ gāmagāmimaggena, yāti rājaṅgaṇe tadā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Santāya <pb ed="M" n="0.0024" /> iriyā yasmiṃ, pasīdi samahīpati;</p>

<p rend="gathalast">Pubbe’va sannivāsena, pemaṃ tasmiṃ ajāyatha.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Pubbe kira tayo āsuṃ, bhātaro madhu vāṇijā;</p>

<p rend="gathalast">Eko madhuṃ vikkiṇāti, āharanti madhuṃ duve.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Eko paccekasambuddho, vaṇarogāturo ahu;</p>

<p rend="gathalast">Añño paccekasambuddho, tadatthaṃ madhuvatthiko.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Piṇḍacārikavattena, nagaraṃ pāvisī tadā;</p>

<p rend="gathalast">Titthaṃ jalatthaṃ gacchanti, ekā ceṭī tamaddasa.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Pucchitvā madhukāmattaṃ, ñatvā hatthena ādisi;</p>

<p rend="gathalast">Eso madhvāpaṇo bhante, tattha gacchā’ti abravi.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Tattha pattassa buddhassa, vāṇijo so pasādavā;</p>

<p rend="gathalast">Vissandayanto mukhato, pattapuraṃ madhuṃ adā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Puṇṇañca uppatantañca, patitañca mahītale;</p>

<p rend="gathalast">Disvā madhuṃ pasanno so, evaṃ paṇidahī tadā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Jambudīpe ekarajjaṃ, dānenā’nena hotu me;</p>

<p rend="gathalast">Ākāse yojane āṇā, bhūmiyaṃ yojaneti ca.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Bhātare āgate āha, edisassa madhuṃ adaṃ;</p>

<p rend="gathalast">Anumodatha tumhe taṃ, tumhākañca yato madhu.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Jeṭṭho āha atuṭṭho so,</p>

<p rend="gatha3">Caṇḍālo nūna sosiyaṃ;</p>

<p rend="gatha2">Nivāsentīti caṇḍālā,</p>

<p rend="gathalast">Kāsāyāni sadā iti.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Majjho paccekabuddhaṃ taṃ, khipapāraṇṇave iti;</p>

<p rend="gathalast">Pattidānavaco tassa, sutvā te cānumodisuṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Āpaṇā desikaṃ yātu, devittaṃ tassa patthayi;</p>

<p rend="gathalast">Ādissamānasandhi ca, rūpaṃ atimanoramaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Asoko madhudo’sandhi-mittādevī tu ceṭikā;</p>

<p rend="gathalast">Caṇḍālavādī nigrodho, tisso so pāravādiko.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Caṇḍālavādī caṇḍāla-gāme āsi yato tu so;</p>

<p rend="gathalast">Patthesi mokkhaṃ mokkhañca, satta vassova pāpuṇi.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Niviṭṭhapemo <pb ed="M" n="0.0025" /> tasmiṃ so, rājā’ti turito tato;</p>

<p rend="gathalast">Pakkosāpesi taṃ so tu, santavuttī upāgami.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Nisida tātā’nurūpe, āsane tā’ha bhūpati;</p>

<p rend="gathalast">Adisvā bhikkhumaññaṃ so, sīhāsanamupāgami.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Tasmiṃ pallaṅkamāyāte, rājāiti vicintayi;</p>

<p rend="gathalast">Ajjā’yaṃ sāmaṇero me, ghare hessati sāmiko.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Ālambitvā karaṃ rañño, so pallaṅke samāruhi;</p>

<p rend="gathalast">Nisīdi rājapallaṅke, setacchattassa heṭṭhato.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Disvā tathā nisinnaṃ taṃ, asoko so mahīpati;</p>

<p rend="gathalast">Sambhāvetvāna guṇato, tuṭṭho’tīva tadā ahu.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Attano paṭiyattena, khajjabhojjena tappiya;</p>

<p rend="gathalast">Sambuddhadesitaṃ dhammaṃ, sāmaṇeramapucchitaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Tassa’ppamādavaggaṃ so, sāmaṇero abhāsatha;</p>

<p rend="gathalast">Taṃ sutvā bhūmipālo so, pasanno jinasāsane.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Aṭṭha te niccabhattāni, dammi tātā’ti āha taṃ;</p>

<p rend="gathalast">Upajjhāyassa me rāja, tāni dammīti āha so.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Puna aṭṭhasu dinnesu, tāna’dā cariyassa so;</p>

<p rend="gathalast">Puna aṭṭhasu dinnesu, bhikkhusaṅghassa tāna’dā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Puna aṭṭhasu dinnesu, adhivāsesi buddhimā;</p>

<p rend="gathalast">Dvattiṃsabhikkhū ādāya, dutiyadivase gato.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Sahatthā tappito raññā, dhammaṃ desiya bhūpatiṃ;</p>

<p rend="gathalast">Saraṇesu ca sīlesu, ṭhapesi samahājanaṃ.</p>

<p rend="centre">Nigrodhasāmaṇeradassanaṃ</p>

<p rend="subhead">Sāsanappavesa</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Tato rājā pasanno so, diguṇena dine dine;</p>

<p rend="gathalast">Bhikkhū saṭṭhisahassāni, anupubbenu’paṭhahi.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Tatthiyānaṃ sahassāni, nikaḍḍhitvāna saṭṭhiso;</p>

<p rend="gathalast">Saṭṭhibhikkhusahassāni, ghare niccamabhojayi.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Saṭṭhibhikkhusahassāni <pb ed="M" n="0.0026" />, bhojetuṃ turito hi so;</p>

<p rend="gathalast">Paṭiyādāpayitvāna, khajjabhojjaṃ mahārahaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Bhūsāpetvāna nagaraṃ, gantvā saṅghaṃ nimantiya;</p>

<p rend="gathalast">Gharaṃ netvāna bhojetvā, datvā sāmaṇakaṃ bahuṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Satthārā desito dhammo, kittakoti apucchatha;</p>

<p rend="gathalast">Byākāsi moggaliputto, tissatthero tadassataṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Sutvāna caturāsīti, dhammakkhandhā’ti so’bravi;</p>

<p rend="gathalast">Pūjemi te’haṃ paccekaṃ, vihārenā’ti bhūpati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Datvā tadā channavuti-dhanakoṭiṃ mahīpati;</p>

<p rend="gathalast">Puresu caturāsīti-sahassesu mahītale.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Tattha tatthe’va rājūhi, vihāre ārabhāpayi;</p>

<p rend="gathalast">Sayaṃ asokārāmaṃ tu, kārāpetuṃ samārabhi.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Ratanattayanigrodha-gilānānanti sāsane;</p>

<p rend="gathalast">Paccekaṃ satasahassaṃ, so dāpesi dine dine.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Dhanena buddhadinnena, thūpapūjā anekadhā;</p>

<p rend="gathalast">Anekesu vihāresu, aneke akaruṃ sadā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Dhanena dhammadinnena, paccaye caturo vare;</p>

<p rend="gathalast">Dhammadharānaṃ bhikkhūnaṃ, upanetuṃ sadā narā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Anotattodakājesu, saṅghassa caturo adā;</p>

<p rend="gathalast">Te piṭakānaṃ therānaṃ, saṭṭhiye’kaṃ dine dine.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Ekaṃ asandhimittāya, deviyā tu adāpayi;</p>

<p rend="gathalast">Sayaṃ pana duveyeva, paribhuñji mahīpati.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Saṭṭhibhikkhusahassānaṃ, dantakaṭṭhaṃ dine dine;</p>

<p rend="gathalast">Soḷasitthisahassānaṃ, adā nāgalatāvhayaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Athekadivasaṃ rājā, catusambuddhadassinaṃ;</p>

<p rend="gathalast">Kappāyukaṃ mahākāḷaṃ, nāgarājaṃ mahiddhikaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Suṇitvā tamānetuṃ, soṇḍasaṅkhalibandhanaṃ;</p>

<p rend="gathalast">Pesayitvā tamānetvā, setacchattassa heṭṭhato.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Pallaṅkamhi nisīdetvā, nānāpupphehi pūjiya;</p>

<p rend="gathalast">Soḷasitthisahassehi, parivāriya abravi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Saddhammacakkavattissa <pb ed="M" n="0.0027" />, sambuddhassa mahesino;</p>

<p rend="gathalast">Rūpaṃ anantañāṇassa, dassehi mama bho iti.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Dvattiṃsalakkhaṇūpetaṃ, asītibyañjanujjalaṃ;</p>

<p rend="gathalast">Byāmappabhāparikkhittaṃ, ketumālāhi sobhitaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Nimmāsi nāgarājā so, buddharūpaṃ manoharaṃ;</p>

<p rend="gathalast">Taṃ disvā’ti pasādassa, vimhayassa ca pūrito.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Etena nimmitaṃ rūpaṃ, īdisaṃ kīdisaṃ nukho;</p>

<p rend="gathalast">Tathāgatassa rūpanti, āsi pitunnatunnato.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Akkhipūjanti saññātaṃ, taṃ sattāhaṃ nirantaraṃ;</p>

<p rend="gathalast">Mahāmahaṃ mahārāja, kārāpesi mahiddhiko.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Evaṃ mahānubhāvo ca, saddho cāpi mahīpati;</p>

<p rend="gathalast">Thero ca moggaliputto, diṭṭhā pubbe vasīhi te.</p>

<p rend="centre">Sāsanappaveso niṭṭhito.</p>

<p rend="subhead">Moggaliputtatissatherādayo</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Dutiye saṅgahe therā, pekkhantā’nāgatehi te;</p>

<p rend="gathalast">Sāsanopaddavaṃ tassa, rañño kālamhi addasuṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Pekkhāntā sakale loke, tadupaddavaghātakaṃ;</p>

<p rend="gathalast">Tissabrahmānamaddakkhuṃ, aciraṭṭhāyi jīvitaṃ.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Tesaṃ samupasaṅkamma, āyāciṃsu mahāpatiṃ;</p>

<p rend="gathalast">Manussesu’papajjitvā, tadupaddavaghātanaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Adā paṭiññaṃ tesaṃ so, sāsanujjotanatthiko;</p>

<p rend="gathalast">Siggavaṃ caṇḍavajjiñca avocuṃ dahare yati.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Aṭṭhārasādikā vassa-satā upari hessati;</p>

<p rend="gathalast">Upaddavo sāsanassa, na sambhossāma taṃ mayaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Imaṃ tumhā’dhikaraṇaṃ, nopagañchittha bhikkhavo;</p>

<p rend="gathalast">Daṇḍakammārahā tasmā, daṇḍakammapadañhi vo.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Sāsanujjotanatthāya, tissabrahmā mahāpati;</p>

<p rend="gathalast">Moggalibrāhmaṇaghare, paṭisandhiṃ gahessati.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Kāle <pb ed="M" n="0.0028" /> tumhesu eko taṃ, pabbājetu kumārakaṃ;</p>

<p rend="gathalast">Eko taṃ buddhavacanaṃ, uggaṇhāpetu sādhukaṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Ahu upālitherassa,</p>

<p rend="gatha2">Thero saddhivihāriko;</p>

<p rend="gatha3">Dāsako soṇako tassa,</p>

<p rend="gathalast">Dve therā soṇakassime.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Ahu vesāliyaṃ pubbe-dāsako nāma sotthiyo;</p>

<p rend="gathalast">Tisissasatajeṭṭho so, vasaṃ ācariyantike.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Dvādasavassikoyeva, vedapāragato caraṃ;</p>

<p rend="gathalast">Sasisso vālikārāme, vasantaṃ katasaṅgahaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Upālitheraṃ passitvā, nisīditvā tadantike;</p>

<p rend="gathalast">Vedesu gaṇṭhiṭhānāni, pucchi so tāni byākari.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Sabbadhammānupatito, ekadhammo hi māṇava;</p>

<p rend="gathalast">Sabbe dhammā osaranti, ekadhammo hi ko nu so.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Iccāha nāmaṃ sandhāya, thero māṇavako tu so;</p>

<p rend="gathalast">Nā’ññāsi pucchito manto, buddhamantoti bhāsito.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Dehīti āha so āha, dema no vesadhārino;</p>

<p rend="gathalast">Guruṃ āpucchi mantatthaṃ, mātaraṃ pitaraṃ tathā.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Māṇavānaṃ satehe’sa, tīhi therassa santike;</p>

<p rend="gathalast">Pabbajitvāna kālena, upasampajji māṇavo.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Khīṇāsavasahassaṃ so, dāsakattherajeṭṭhakaṃ;</p>

<p rend="gathalast">Upālithero vācesi, sakalaṃ piṭakattayaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Gaṇanā vītivattā te, sesā’riya puthujjanā;</p>

<p rend="gathalast">Piṭakānuggahitāni, yehi therassa santike.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Kāsīsu kosalo nāma, satthavāhasuto ahu;</p>

<p rend="gathalast">Giribbajaṃ vaṇijjāya, gato mātāpitūhi so.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Agā veḷuvanaṃ pañca-dasavaso kumārako;</p>

<p rend="gathalast">Māṇavaṃ pañcapaññāsa, parivāriya taṃ gatā.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Sagaṇaṃ dāsakaṃ theraṃ, tattha disvā pasīdiya;</p>

<p rend="gathalast">Pabbajjaṃ yāci so āha, tavā’puccha guruṃ iti.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Bhattattayamabhuñjitvā <pb ed="M" n="0.0029" />, soṇako so kumārako;</p>

<p rend="gathalast">Mātāpitūhi kāretvā, pabbajjānuññamāgato.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Saddhiṃ tehi kumārehi, dāsakattherasantike;</p>

<p rend="gathalast">Pabbajjaṃ upasampajja, uggaṇhi piṭakattayaṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Khīṇāsavasahassassa, therasissa gaṇassa so;</p>

<p rend="gathalast">Ahosi piṭakaññussa, jeṭṭhako soṇako yati.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Ahosi siggavo nāma, pure pāṭalināmako;</p>

<p rend="gathalast">Paññavā’maccatanayo, aṭṭhārasasamo tu so.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Pāsādesu vasaṃ tīsu, chaḷaḍḍhautusādhusu;</p>

<p rend="gathalast">Amaccaputtaṃ ādāya, caṇḍavajjiṃ sahāyakaṃ.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Purisānaṃ dasaddhehi, satehi parivārito;</p>

<p rend="gathalast">Gantvāna kukkuṭārāmaṃ, soṇakattheramaddasa.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Samāpattisamāpannaṃ, nisinnaṃ saṃvutindriyaṃ;</p>

<p rend="gathalast">Vandi tenālapantaṃ taṃ, ñatvā saṅghamapucchitaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Samāpattisamāpannā, nālapantī’ti āhu te;</p>

<p rend="gathalast">Kathannu vuṭṭhahantīti, vuttā āhaṃsu bhikkhavo.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Pakkosanāya satthussa, saṅghapakkosanāya ca;</p>

<p rend="gathalast">Yathā kālaparicchedā, āyukkhayavasena ca.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Vuṭṭhahantīti vatvāna, tesaṃ disvo’panissayaṃ;</p>

<p rend="gathalast">Pāhesuṃ saṅghavacanaṃ, vuṭṭhāya sa tahiṃ agā.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Kumāro pucchi kiṃ bhante, nālapitthāti āha so;</p>

<p rend="gathalast">Bhuñjimha bhuñjitabbanti, āha bhojetha no api.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Āha amhādise jāhe, sakkā bhojayituṃ iti;</p>

<p rend="gathalast">Mātāpitu anuññāya, so kumārotha siggavo.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Caṇḍavajjī ca tepañca-satāni purisāpi ca;</p>

<p rend="gathalast">Pabbajjitvo’pasampajjuṃ, soṇattherassa santike.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Upajjhāyantikeyeva, te duve piṭakattayaṃ;</p>

<p rend="gathalast">Uggahesuñca kālena, chaḷabhiññaṃ labhiṃsu ca.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> Ñatvā <pb ed="M" n="0.0030" /> tissa paṭisandhiṃ, tato pabhuti siggavo;</p>

<p rend="gathalast">Thero so sattavassāni, taṃ gharaṃ upasaṅkami.</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> Gacchāti vācāmattampi, sattavassāni nālabhi;</p>

<p rend="gathalast">Alattha aṭṭhame vasse, gacchāti vacanaṃ tahiṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> Taṃ nikkhamantaṃ pavisanto, disvā moggalibrāhmaṇo;</p>

<p rend="gathalast">Kiñci laddhaṃ ghare noti, pucchi āmāti so’bravi.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> Gharaṃ gantvāna pucchitvā, dutiye divase tato;</p>

<p rend="gathalast">Musāvādena niggaṇhi, theraṃ gharamupāgataṃ.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> Therassa vacanaṃ sutvā, so pasannamano dvijo;</p>

<p rend="gathalast">Attano pakatena’ssa, niccaṃ bhikkhaṃ pavattayi.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> Kamena’ssa pasīdiṃsu, sabbe’pi gharamānusā;</p>

<p rend="gathalast">Bhojāpesi dijo niccaṃ, nisīdāpiya taṃ ghare.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> Evaṃ kamena gacchanto, kāle soḷasavassiko;</p>

<p rend="gathalast">Ahu tissakumāro so, tivedodadhipārago.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> Thero kathāsamuṭṭhānaṃ, hessate’va ghare iti;</p>

<p rend="gathalast">Āsanāni na dassesi, ṭhapetvā māṇavāsanaṃ.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> Brahmalokagatattāva, sucikāmo ahosi so;</p>

<p rend="gathalast">Tasmā so tassa pallaṅko, vāsayitvā lagīyati.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> Aññāsanaṃ apassanto, ṭhite there sasambhamo;</p>

<p rend="gathalast">Tassa taṃ āsanaṃ tassa, paññapesi ghare jano.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> Disvā tattha nisinnaṃ taṃ, āgammā’cariyantikā;</p>

<p rend="gathalast">Kujjhitvā māṇavo vācaṃ, amanāpaṃ udīrayi.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> Thero māṇava kiṃ mantaṃ, jānāsīti tamabravi;</p>

<p rend="gathalast">Tameva pucchaṃ therassa, pacchā rocesi māṇavo.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> Jānāmīti paṭiññāya, there theraṃ apucchiso;</p>

<p rend="gathalast">Gaṇṭhiṭhānāni vedesu, tassa thero’tha byākari.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> Gahaṭṭhoyeva <pb ed="M" n="0.0031" /> thero so,</p>

<p rend="gatha2">Vedapāragato ahu;</p>

<p rend="gatha3">Na byākareyya kiṃ tassa,</p>

<p rend="gathalast">Pabhinnapaṭisambhido.</p>

<p rend="gatha1">Yassa cittaṃ uppajjati na nirujjhati,</p>

<p rend="gatha2">Tassa cittaṃ nirujjhissati; Na uppajjissati,</p>

<p rend="gatha3">Yassa vā pana cittaṃ nirujjhisati na uppajjissati;</p>

<p rend="gathalast">Tassa cittaṃ uppajjati, na nirujjhatīti.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> Taṃ cittayamake pañhaṃ, pucchi thero visārado;</p>

<p rend="gathalast">Andhakāro viya ahu, tassa so tamavoca so.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> Bhikkhuko nāma mantoti, buddha mantoti so bravi;</p>

<p rend="gathalast">Dehīti vutte novesa-dhārino dammi taṃ iti.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> Mātāpitūhi’nuññāto, mantatthāya sa pabbajji;</p>

<p rend="gathalast">Kammaṭṭhānamadā thero, pabbājetvā yathārahaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> Bhāvanaṃ anuyuñjanto, acirena mahāmatī;</p>

<p rend="gathalast">Sotāphattiphalaṃ patto, thero ñatvāna taṃ tathā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> Pesesi caṇḍavajjissa, therassantikamuggahaṃ;</p>

<p rend="gathalast">Kātuṃ suttābhidhammānaṃ, sotatthā’kātaduggahaṃ.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> Tato so tissadaharo, ārabhitvā vipassanaṃ;</p>

<p rend="gathalast">Chaḷabhiñño ahu kāle, therabhāvañca pāpuṇi.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> Atīva pākaṭo āsi, cando’va sūriyo’vaso;</p>

<p rend="gathalast">Loko tassa vaco’maññī, sambuddhassa vacopiya.</p>

<p rend="centre">Moggaliputtatissatherodayo niṭṭhīto.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> Ekāhaṃ <pb ed="M" n="0.0032" /> uparājā so, adakkhi migavaṃ gato;</p>

<p rend="gathalast">Kīḷamāne mige’raññe, disvā etaṃ vicintayi.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> Migāpi evaṃ kiḷanti, araññe tiṇagocarā;</p>

<p rend="gathalast">Na kiḷissanti kiṃ bhikkhū, sukhāhāravihārino.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> Attano cintitaṃ rañño, ārocesi gharaṃ gato;</p>

<p rend="gathalast">Saññāpetuṃ tu sattāhaṃ, rajjaṃ tassa adāsi so.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> Anubhohi ime rajjaṃ, sattāhaṃ tvaṃ kumāraka;</p>

<p rend="gathalast">Tato taṃ ghātayissāmi, icca’voca mahīpati.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> Āhā’ti tamhi sattāhe,</p>

<p rend="gatha2">Tvaṃ kenā’si kiso iti;</p>

<p rend="gatha3">Maraṇassa bhayenāti,</p>

<p rend="gathalast">Vutte rājā’ha taṃ puna.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> Sattāhā’haṃ marissaṃti, tvaṃ na kīḷi ime kathaṃ;</p>

<p rend="gathalast">Kīḷissanti yati tāta, sadā maraṇasaññino.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> Iccevaṃ bhākarā vutto, sāsanasmiṃ pasīdi so;</p>

<p rend="gathalast">Kālena migavaṃ gantvā, theramadakkhi saññataṃ.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> Nisinnaṃ rukkhamūlasmiṃ, so mahādhammarakkhitaṃ;</p>

<p rend="gathalast">Sālasākhāya nāgena, bījayanta manāsavaṃ.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Ayaṃ thero viyā’hampi, pabbajja jina sāsane;</p>

<p rend="gathalast">Viharissaṃ kadā raññe, iti cintayi paññavā.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> Thero tassa pasādatthaṃ,</p>

<p rend="gatha2">Upatitvā vihāyasā;</p>

<p rend="gatha3">Gantvā asokārāmassa,</p>

<p rend="gathalast">Pokkharañño jale ṭhito.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> Ākāse ṭhapayitvāna, cīvarāni varāni so;</p>

<p rend="gathalast">Ogāhitvā pokkharaṇī, gattāni parisiñcatha.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> Taṃ <pb ed="M" n="0.0033" /> iddhiṃ uparājā so, disvā’tīva pasīdiya;</p>

<p rend="gathalast">Ajjeva pabbajissaṃti, buddhiṃcā’kāsi buddhimā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> Upasaṅkamma rājānaṃ, pabbajjaṃ yāci sādaro;</p>

<p rend="gathalast">Nivāretumasakkonto, tamādāya mahīpati.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> Mahatā parivārena, vihāramagamā sayaṃ;</p>

<p rend="gathalast">Pabbaji so mahādhamma-rakkhitattherasantike.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> Saddhiṃ tena catusata-sahassāni narāpi ca;</p>

<p rend="gathalast">Anupabbajitānantu, gaṇanā ca na vajjati.</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> Bhāgineyyo narindassa, aggi brahmāti vissuto;</p>

<p rend="gathalast">Ahosi rañño dhītāya, saṅghamittāya sāmiko.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> Tassā tassa suto cāpi,</p>

<p rend="gatha2">Sumano nāma nāmaso;</p>

<p rend="gatha3">Yācitvā so’pi rājānaṃ,</p>

<p rend="gathalast">Uparājena pabbaji.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> Uparājassa pabbajjā, tassā’sokassa rājino;</p>

<p rend="gathalast">Catutthe āsivassesā, mahājanahitodayā.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> Tattheva upasampanno, sampannaupanissayo;</p>

<p rend="gathalast">Ghaṭento uparājā so, chaḷa’bhiñño’rahā ahu.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> Vihāre tesamāraddhe, sabbe sabbapuresupi;</p>

<p rend="gathalast">Sādhukaṃ tīhi vassehi, niṭṭhāpesuṃ manorame.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> Therassa indaguttassa, kammādiṭṭhāyakassa tu;</p>

<p rend="gathalast">Iddhiyā cā’su niṭṭhāsi, asokārāmasavhayo.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> Janena paribhuttesu, ṭhānesu ca tahiṃ tahiṃ;</p>

<p rend="gathalast">Cetiyāni akāresi, ramaṇīyāni bhūpati.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> Purehi caturāsīti-sahassehi samantato;</p>

<p rend="gathalast">Lekhe ekāhamānesuṃ, vihārā niṭṭhitā iti.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Lekhe sutvā mahārājā, mahātejiddhi vikkamo;</p>

<p rend="gathalast">Kātukāmo sakiṃyeva, sabbārāma mahāmahaṃ.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Pure bheriṃ carāpesi, sattame divase ito;</p>

<p rend="gathalast">Sabbārāmamaho hotu, sabbadesesu ekadā.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Yojane <pb ed="M" n="0.0034" /> yojane dentu, mahādānaṃ mahītale;</p>

<p rend="gathalast">Karontu gāmārāmānaṃ, maggānañca vibhūsanaṃ.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Vihāresu ca sabbesu, bhikkhusaṅghassa sabbathā;</p>

<p rend="gathalast">Mahādānāni vattentu, yathākālaṃ yathābalaṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Dīpamālā pumphamālā-laṅkārehi tahiṃ tahiṃ;</p>

<p rend="gathalast">Tūriyehi ca sabbehi, upahāraṃ anekadhā.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Uposathaṅgānā’dāya, sabbe dhammaṃ suṇantu ca;</p>

<p rend="gathalast">Pūjāvisesena’neke ca, karontu tadahepi ca.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Sabbe sabbattha sabbathā, yathāṇattādhikāpi ca;</p>

<p rend="gathalast">Pūjā sampaṭiyādesuṃ, devalokamanoramā.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> Tasmiṃ dine mahārājā, sabbālaṅkāra bhūsito;</p>

<p rend="gathalast">Sahorodho sahāmacco, balogha parivārito.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> Agamāsi sakārāmaṃ, bhindanto viya mediniṃ;</p>

<p rend="gathalast">Saṅghamajjhamhi aṭṭhāsi, vanditvā saṅghamuttamaṃ.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> Tasmiṃ samāgame āsuṃ, asīti bhikkhukoṭi yo;</p>

<p rend="gathalast">Ahesuṃ satasahassaṃ, tesu khīṇāsavā yati.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> Navuti bhikkhusahassāni, ahū bhikkhuniyo tahiṃ;</p>

<p rend="gathalast">Khiṇāsavā bhikkhuniyo, sahassaṃ āsu tāsu tu.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> Lokavivaraṇaṃ nāma, pāṭihīraṃ akaṃsu te;</p>

<p rend="gathalast">Khīṇāsavā pasādatthaṃ, dhammāsokassa rājino.</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> Caṇḍāsokoti ñāyittha, pubbe pāpena kammunā;</p>

<p rend="gathalast">Dhammāsokoti ñāyittha, pacchā puññena kammunā.</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> Samuddapariyantaṃ so, jambudīpaṃ samantato;</p>

<p rend="gathalast">Passi sabbe vihāre ca, nānāpūjā vibhūsite.</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> Atīva tuṭṭho te disvā, saṅghaṃ pucchi nisīdiya;</p>

<p rend="gathalast">Kassa bhante pariccāgo, mahāsugata sāsane.</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> Thero so moggaliputto, rañño pañhaṃ viyākari;</p>

<p rend="gathalast">Dharamāne’pi sugate, natthi cāgī tayāsamo.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> Taṃ sutvā vacanaṃ bhiyyo, tuṭṭho rājā apucchi taṃ;</p>

<p rend="gathalast">Buddhasāsana dāyādo, hoti kho mādiso iti.</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> Thero <pb ed="M" n="0.0035" /> tu rājaputtassa, mahindassū’panissayaṃ;</p>

<p rend="gathalast">Tatheva rājadhītāya, saṅghamittāya pekkhiya.</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> Sāsanassā’bhi vuddhiñca, taṃ hetukama vekkhiya;</p>

<p rend="gathalast">Paccābhāsatha rājānaṃ, so sāsanadhurandharo.</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> Tādiso’pi mahācāgī, dāyādo sāsanassa na;</p>

<p rend="gathalast">Paccayadāyako’cceva, vuccate manujādhīpa.</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> Yo tu puttaṃ dhītaraṃ vā,</p>

<p rend="gatha2">Pabbajjāpeti sāsane;</p>

<p rend="gatha3">So sāsanassa dāyādo,</p>

<p rend="gathalast">Hoti no dāyako api.</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> Atha sāsana dāyāda-bhāvamicchaṃ mahīpati;</p>

<p rend="gathalast">Mahindaṃ saṅghamittañca, ṭhite tatra apucchatha.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> Pabbajissatha kiṃ tātā, pabbajjā mahatī matā;</p>

<p rend="gathalast">Pituno vacanaṃ sutvā, pitaraṃ te abhāsisuṃ.</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> Ajjeva pabbajissāma, sace tvaṃ deva icchasi;</p>

<p rend="gathalast">Amhañca lābho tumhañca, pabbajjāya bhavissati.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> Uparājassa pabbajja-kālabho pabhutīhi so;</p>

<p rend="gathalast">Sā cāpi aggibrahmassa, pabbajjā katanicchayā.</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> Uparajjaṃ mahīndassa, dātukāmo’pi bhūpati;</p>

<p rend="gathalast">Tato’pi adhikāsā’ti, pabbajjaṃyeva rocayi.</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> Piyaṃ puttaṃ mahindañca, buddhirūpabaloditaṃ;</p>

<p rend="gathalast">Pabbajjā pesi samahaṃ, saṅgha mittañca dhītaraṃ.</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> Tadā vīsativasso so, mahindo rājanandano;</p>

<p rend="gathalast">Saṅghamittā rājadhītā, aṭṭhārasasamā tadā.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> Tadaheva ahu tassa, pabbajjā upasampadā;</p>

<p rend="gathalast">Pabbajjā sikkhādānañca, tassā ca tadahu ahu.</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> Upajjhāyo kumārassa, ahu moggalisavhayo;</p>

<p rend="gathalast">Pabbājesi mahādeva-tthero majjhantiko pana.</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> Kammavācaṃ akā tasmiṃ, so’pasampadamaṇḍale;</p>

<p rend="gathalast">Arahattaṃ mahindo so, patto sapaṭisambhidaṃ.</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> Saṅghamittā’hu’pajjhāyā <pb ed="M" n="0.0036" />, dhammapālāti vissutā;</p>

<p rend="gathalast">Ācariyā āyupāli, kāle sā’si anāsavā.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> Ubho sāsanapajjotā, laṃkādīpopakārino;</p>

<p rend="gathalast">Chaṭṭhe vasse pabbajiṃsu, dhammāsokassa rājino.</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> Mahāmahindo vassehi, tīhi dīpappasādako;</p>

<p rend="gathalast">Piṭakattayaṃ muggaṇhi, upajjhāyassa santike.</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> Sā bhikkhunī candalekhā, mahindo bhikkhū sūriyo;</p>

<p rend="gathalast">Sambuddha sāsanākāsaṃ, te sadā sobhayuṃ tadā.</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> Vane pāṭaliputtamhā, vane vanacaro caraṃ;</p>

<p rend="gathalast">Kuntakinnariyā saddhiṃ, saṃvāsaṃ kappayī kira.</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> Tena saṃvāsamanvāya,</p>

<p rend="gatha2">Sā putte janayī duve;</p>

<p rend="gatha3">Tisso jeṭṭho kaṇiṭṭho tu,</p>

<p rend="gathalast">Sumitto nāma nāmato.</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> Mahāvaruṇattherassa, kāle pabbajja santike;</p>

<p rend="gathalast">Arahattaṃ pāpuṇiṃsu, chaḷabhiññaṃ guṇaṃ ubho.</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> Pāde kīṭavisenā’si, phuṭṭho jeṭṭho savedano;</p>

<p rend="gathalast">Āha puṭṭho kaṇiṭṭhena, bhesajjaṃ pasataṃ ghaṭaṃ.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> Rañño nivedanaṃ thero, gilānavattato’pi so;</p>

<p rend="gathalast">Sappisatthañca caraṇaṃ, pacchābhattaṃ paṭikkhipi.</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> Piṇḍāya ce caraṃ sappiṃ, labhase tvaṃ tamāhara;</p>

<p rend="gathalast">Icchāha tissathero so, sumittaṃ theramuttamaṃ.</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> Piṇḍāya caratā tena, na laddhaṃ pasataṃ ghataṃ;</p>

<p rend="gathalast">Sappikumbhasatenāpi, byādhijāto asādhiyo.</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> Teneva byādhinā thero, patto āyukkhayantikaṃ;</p>

<p rend="gathalast">Ovaditvāppamādena, nibbātuṃ mānasaṃ akā.</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> Ākāsamhi nisīditvā, tejodhātuvasena so;</p>

<p rend="gathalast">Yathāruci adhiṭṭhāya, sarīraṃ parinibbuto.</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> Jālāsarīrā nikkhamma, nimmaṃsachārikaṃ ḍahi;</p>

<p rend="gathalast">Therassa sakalaṃ kāyaṃ, aṭṭhikānituno ḍahi.</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> Sutvā <pb ed="M" n="0.0037" /> nibbūtimetassa, tissatherassa bhūpati;</p>

<p rend="gathalast">Agamāsi sakārāmaṃ, janogha parivārito.</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> Hattikkhandhagato rājā, tānaṭṭhina’varopiya;</p>

<p rend="gathalast">Kāretvā dhātusakkāraṃ, saṅghaṃ byādhimapucchitaṃ.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> Taṃ sutvā jātasaṃvego, puradvāresu kāriya;</p>

<p rend="gathalast">Sudhācitā pokkharaṇī, bhesajjānañca pūriya.</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> Pāpesi bhikkhusaṅghassa, bhesajjāni dine dine;</p>

<p rend="gathalast">Mā hotu bhikkhusaṅghassa, bhesajjaṃ dullabhaṃ iti.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> Sumittathero nibbāyi, caṅkamanto’va caṅkame;</p>

<p rend="gathalast">Pasīdi sāsane’tīva, tenāpi ca mahājano.</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> Kuntiputtā duve therā,</p>

<p rend="gatha2">Te lokahitakārino;</p>

<p rend="gatha3">Nibbāyiṃsu asokassa,</p>

<p rend="gathalast">Rañño vassamhi aṭṭhame.</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> Tato pabhuti saṅghassa, lābho’tīva mahā ahu;</p>

<p rend="gathalast">Pacchā pasannā ca janā, yasmā lābhaṃ pavattayuṃ.</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> Pahīnalābhasakkārā, titthiyā lābhakāraṇā;</p>

<p rend="gathalast">Sayaṃ kāsāyamādāya, vasiṃsu saha bhikkhūhi.</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> Yathāsakañca te vādaṃ, buddhavādo’ti dīpayuṃ;</p>

<p rend="gathalast">Yathāsakañca kiriyā, akariṃsu yathāruci.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> Tato moggaliputto so,</p>

<p rend="gatha2">Thero thira guṇodayo;</p>

<p rend="gatha3">Sāsanabbudamuppannaṃ,</p>

<p rend="gathalast">Disvā tamatikakkhalaṃ.</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> Tasso’pasamane kālaṃ, dīghadassī avekkhiya;</p>

<p rend="gathalast">Datvā mahindatherassa, mahābhikkhugaṇaṃ sakaṃ.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> Uddhaṃ gaṅgāya eko’va, ahogaṅgamhi pabbate;</p>

<p rend="gathalast">Vihāsi sattavassāni, viveka manubrūhayaṃ.</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> Titthiyānaṃ bahucattā ca, dubbaccattā ca bhikkhavo;</p>

<p rend="gathalast">Tesaṃ kātuṃ na sakkhiṃsu, dhammena paṭisedhanaṃ.</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> Teneva <pb ed="M" n="0.0038" /> jambudīpamhi, sabbārāmesu bhikkhavo;</p>

<p rend="gathalast">Sattavassāni nākaṃsu, uposatha pavāraṇaṃ.</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> Taṃ sutvā mahārājā, dhammāsoko mahāyaso;</p>

<p rend="gathalast">Ekaṃ amaccaṃ pesesi, asokārāma muttamaṃ.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> Gantvā’dhikaraṇaṃ etaṃ, vupasamma uposathaṃ;</p>

<p rend="gathalast">Kārehi bhikkhusaṅghena, pamā’rāme tuvaṃ iti.</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> Gantvāna sannipātetvā, bhikkhusaṅghaṃ sadummati;</p>

<p rend="gathalast">Uposathaṃ karothāti, sāvesi rājasāsanaṃ.</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> Uposathaṃ tittiyehi, na karoma mayaṃ iti;</p>

<p rend="gathalast">Avo ca bhikkhusaṅgho taṃ, amaccaṃ mūḷhamānasaṃ.</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> So’macco katipayānaṃ, therānaṃ paṭipāṭiyā;</p>

<p rend="gathalast">Acchindi asinā sīsaṃ, kāremīti uposathaṃ.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> Rājabhātā tissatthero, taṃ disvā kiriyaṃ lahuṃ;</p>

<p rend="gathalast">Gantvāna tassa āsanne, sāsanamhi nisidi so.</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> Theraṃ disvā amacco so, gantvā rañño nivedayi;</p>

<p rend="gathalast">Sabbaṃ pavattiṃ taṃ sutvā, jātadāho mahīpati.</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> Sīghaṃ gantvā bhikkhusaṅghaṃ, pucchi ubbiggamānaso;</p>

<p rend="gathalast">Evaṃ katena kammena, kassa pāpaṃ siyā iti.</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> Tesaṃ apaṇḍitā keci, pāpaṃ tuyhanti keci tu;</p>

<p rend="gathalast">Ubhinnaṃcā’ti āhaṃsu, natthi tuyhanti paṇḍitā.</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> Taṃ sutvā’ha mahārājā, samattho atthi bhikkhuna;</p>

<p rend="gathalast">Vimatiṃ me vinodetvā, kātuṃ sāsanapaggahaṃ.</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> Atthi moggaliputto so,</p>

<p rend="gatha2">Tissatthero rathesabha;</p>

<p rend="gatha3">Icchāha saṅgho rājānaṃ,</p>

<p rend="gathalast">Rāja tatthā’si sādaro.</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> Visuṃ bhikkhusahassena, caturo parivārite;</p>

<p rend="gathalast">Thero narasahassena, amacce caturo tathā.</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> Tadaheyeva pesesi, attano vacanena so;</p>

<p rend="gathalast">Theraṃ ānetu me tehi, tathā vutte sanāgami.</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> Taṃ <pb ed="M" n="0.0039" /> sutvā puna aṭṭha’ttha, there’macce ca pesayi;</p>

<p rend="gathalast">Visuṃ sahassapurise, pubbe viya sanāgami.</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> Rājā pucchi kathaṃ thero, āgaccheyya nu kho iti;</p>

<p rend="gathalast">Bhikkhū āhaṃsu therassa, tassa’gamanakāraṇaṃ.</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> Hoti bhante upatthambho, kātuṃ sāsanapaggahaṃ;</p>

<p rend="gathalast">Iti vutte mahārāja, thero essati so iti.</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> Punāpi thero’macce ca, rājā soḷasa soḷasa;</p>

<p rend="gathalast">Visuṃ sahassa purise, tathā vatvāna pesayi.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> Thero mahallatte’pi, nārohissati yānakaṃ;</p>

<p rend="gathalast">Theraṃ gaṅgāya nāvāya, ānethā’ti ca abravi.</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> Gantvā te taṃ tathā’vocuṃ,</p>

<p rend="gatha2">So taṃ sutvā’va uṭṭhahi;</p>

<p rend="gatha3">Nāvāya theraṃ ānesuṃ,</p>

<p rend="gathalast">Rājā paccuggamī tahiṃ.</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> Jāṇumattaṃ jalaṃ rājo’gahetvā dakkhiṇaṃ karaṃ;</p>

<p rend="gathalast">Nāvāya otarantassa, therassā’dāsi gāravo.</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> Dakkhiṇaṃ dakkhiṇeyyo so, karaṃ rañño’nukampako;</p>

<p rend="gathalast">Ālambitvā’nukampāya, thero nāvāya otari.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> Rājā theraṃ nayitvāna, uyyānaṃ rativaḍḍhanaṃ;</p>

<p rend="gathalast">Therassa pāde dhovitvā, makkhetvā ca nisīdiya.</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> Samatthabhāvaṃ therassa, vīmaṃsanto mahīpati;</p>

<p rend="gathalast">Daṭṭhukāmo ahaṃ bhante, pāṭihīranti abravi.</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> Kanti vutte mahīkampaṃ, āha taṃ puna rāhaso;</p>

<p rend="gathalast">Sakalāye’ka desāya, kataraṃ daṭṭhumicchasi.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> Ko dukkaroti pucchitvā, eka desāya kampanaṃ;</p>

<p rend="gathalast">Dukkaranti suṇitvāna, taṃ duṭṭhukāmataṃ bravī.</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> Rathaṃ assaṃ manussañca, pātiñcodaka pūritaṃ;</p>

<p rend="gathalast">Thero yojana sīmāya, antaramhi catuddise.</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> Ṭhapāpetvā <pb ed="M" n="0.0040" /> tadaḍḍhehi, saha taṃ yojanaṃ mahiṃ;</p>

<p rend="gathalast">Cālesi iddhiyā tatra, nisinnassa ca dassayi.</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> Tenā’maccena bhikkhūnaṃ, maraṇena’ttanopi ca;</p>

<p rend="gathalast">Pāpassa’tthitta natthittaṃ, theraṃ pucchi mahīpati.</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> Paṭicca kammaṃ natthīti, kiliṭṭhaṃ cetanaṃ vinā;</p>

<p rend="gathalast">Thero bodhesi rājānaṃ, vatvā tittirajātakaṃ.</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> Vasanto tattha sattāhaṃ, rājuyyāne manorame;</p>

<p rend="gathalast">Sikkhāpesi mahīpālaṃ, sambuddhasamayaṃ subhaṃ.</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> Tasmiṃyeva ca sattā he, duve yakkhe mahīpati;</p>

<p rend="gathalast">Pesetvā mahiyaṃ bhikkhū, asese sannipātayi.</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> Sattame divase gantvā, sakārāmaṃ manoramaṃ;</p>

<p rend="gathalast">Kāresi bhikkhusaṅghassa, sannipātamasesato.</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> Therena saha ekante, nisinno sāṇiantare;</p>

<p rend="gathalast">Ekekaladdhike bhikkhu, pakkositvāna santikaṃ.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> Kiṃvādī sugato bhante, iti pucchi mahīpati;</p>

<p rend="gathalast">Te sassatādikaṃ diṭṭhiṃ, byākariṃsu yathāsakaṃ.</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> Te micchādiṭṭhike sabbe, rājā uppabbājāpayī;</p>

<p rend="gathalast">Sabbe saṭṭhisahassāni, āsuṃ uppabbajāpitā.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> Apucchi dhammike bhikkhū, kiṃvādī sugato iti;</p>

<p rend="gathalast">Vibhajjavādī tāhaṃsu, taṃ theraṃ pucchi bhūpati.</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> Vibhajjavādī sambuddho,</p>

<p rend="gatha2">Hoti bhante’ti āha so;</p>

<p rend="gatha3">Thero’ āmā’ti taṃ sutvā,</p>

<p rend="gathalast">Rājā tuṭṭhamano tadā.</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> Saṅgho pisodhito yasmā,</p>

<p rend="gatha2">Tasmā saṅgho uposathaṃ;</p>

<p rend="gatha3">Karotu bhante iccevaṃ,</p>

<p rend="gathalast">Vatvā therassa bhūpati.</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> Saṅghassa rakkhaṃ datvāna, nagaraṃ pāvisī subhaṃ;</p>

<p rend="gathalast">Saṅgho samaggo hutvāna, tadā’kāsi uposathaṃ.</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> Thero <pb ed="M" n="0.0041" /> aneka saṅkhamhā, bhikkhusaṅghā visārade;</p>

<p rend="gathalast">Chaḷabhiññe tepiṭake, pabhinnapaṭisambhide.</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> Bhikkhusahassaṃ uccini, kātuṃ saddhammaṃ saṅgahaṃ;</p>

<p rend="gathalast">Tehi asokārāmamhi, akā saddhamma saṅgahaṃ.</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> Mahākassapatthero ca, yasatthero ca kārayuṃ;</p>

<p rend="gathalast">Yathā te dhamma saṃgītiṃ, tissattheropi taṃ tathā.</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> Tathāvatthuppakaraṇaṃ, paravādappamaddanaṃ;</p>

<p rend="gathalast">Abhāsi tissatthero ca, tasmiṃ saṃgīti maṇḍale.</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> Evaṃ bhikkhusahassena, rakkhāya’soka rājino;</p>

<p rend="gathalast">Ayaṃ navahi māsehi, dhamma saṃgīti niṭṭhitā.</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> Rañño sattarase vasse, dvāsattatisamo isi;</p>

<p rend="gathalast">Mahāpavāraṇāya’so, saṃgīti taṃ samāpayi.</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> Sādhukāraṃ dadantīva, sāsanaṭṭhiti kāraṇaṃ;</p>

<p rend="gathalast">Saṃgīti pariyosāne, akammittha mahāmahī.</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> Hitvā seṭṭhaṃ brahmavimānampi manuññaṃ;</p>

<p rend="gatha2">Jegucchaṃ so sāsanahetunaralokaṃ;</p>

<p rend="gatha3">Āgammā’kā sāsanakiccaṃ katakicco;</p>

<p rend="gathalast">Konāma’ñño sāsanakiccamhi pamajjeti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Tatiyadhammasaṃgīti nāma</p>

<p rend="centre">Pañcamo paricchedo.</p>
</body>
<back></back>
</text>
</TEI.2>