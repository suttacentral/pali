<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Bodhisambhāradīpanīgāthā</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> So dukkhakhinnajanadassanadukkhakhinno,</p>

<p rend="gatha2">Kāruññameva janatāya akāsi niccaṃ;</p>

<p rend="gatha3">Tesaṃ hi mocanamupāyamidanti ñatvā,</p>

<p rend="gathalast">Tādīparādhamapi attani ropayī so.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Dānādinekavarapāramisāgaresu,</p>

<p rend="gatha2">Ogāḷhatāyapi paduṭṭhajanena dinnaṃ;</p>

<p rend="gatha3">Dukkhaṃ tathā atimahantatarampi kiñci,</p>

<p rend="gathalast">Nāññāsi sattahitamevea gavesayanto.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Chetvāna sīsaṃ hi sakaṃ dadanto,</p>

<p rend="gatha2">Maṃsaṃ pacitvāna sakaṃ dadanto;</p>

<p rend="gatha3">So cattagatto paṇidhānakāle,</p>

<p rend="gathalast">Duṭṭhassa kiṃ dussati chedanena.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Evaṃ anantamapi jātisatesu dukkhaṃ,</p>

<p rend="gatha2">Patvāna sattahitameva gavesayanto;</p>

<p rend="gatha3">Dīpaṅkare gahitasīlasamādhipaññaṃ,</p>

<p rend="gathalast">Pālesi yāva sakabodhitale suniṭṭho.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Yadābhinīhāramakā sumedho,</p>

<p rend="gatha2">Yadā ca maddiṃ adadā sivindo;</p>

<p rend="gatha3">Etthantare jātisu kiñcipekaṃ,</p>

<p rend="gathalast">Niratthakaṃ no agamāsi tassa.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Mahāsamudde jalabindutopi,</p>

<p rend="gatha2">Tadantre jāti anappakā va;</p>

<p rend="gatha3">Nirantaraṃ pūritapāramīnaṃ,</p>

<p rend="gathalast">Kathaṃ pamāṇaṃ upamā kuhiṃ vā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Yo maggapasse madhurambabījaṃ,</p>

<p rend="gatha2">Chāyāphalatthāya mahājanānaṃ;</p>

<p rend="gatha3">Ropesi tasmiṃ hi khaṇeva tena,</p>

<p rend="gathalast">Chāyāphale puññamaladdhamuddhaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Tatheva saṃsārapathe janānaṃ,</p>

<p rend="gatha2">Hitāya attanamabhiropitakkhaṇe;</p>

<p rend="gatha3">Siddhaṃ va puññūpari tassa tasmiṃ,</p>

<p rend="gathalast">Dhanaṅgajīvaṃ pi haranti ye ye.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> So sāgare jaladhikaṃ ruhiraṃ adāsi,</p>

<p rend="gatha2">Bhūmāparājiya samaṃsamadāsi dānaṃ;</p>

<p rend="gatha3">Meruppamāṇamadhikañca samoḷisīsaṃ,</p>

<p rend="gathalast">Khe tārakādhikataraṃ nayanaṃ adāsi.</p>
</body>
<back></back>
</text>
</TEI.2>