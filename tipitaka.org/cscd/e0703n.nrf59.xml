<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Saṭṭhima pariccheda</p>

<p rend="subhead">Kumārodayo</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Rohaṇe nivasitthā’va, jayabāhumahīpati;</p>

<p rend="gathalast">Mittāvhā rājinī ceva, tadā kālamakaṃsu te.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sirīvallabhajāyā’tha, janesi sugalā duve;</p>

<p rend="gathalast">Māṇabharaṇakaṃ puttaṃ, puttiṃ līlāvatimpi ca.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Māṇābharaṇabhūpāla-devī’pi ratanāvalī;</p>

<p rend="gathalast">Mittaṃ pabhāvatiñcāpi, alabhī dhītaro duve.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Passantassa ubho tāyo, dhītaro vīrabāhuno;</p>

<p rend="gathalast">Tadā mahādipādassa, evaṃ āsi vitakkitaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Lokābhisammate sabba-bhūpālanvayamuddhani;</p>

<p rend="gathalast">Visuddhe somavaṃsamhi, abhijātā mayaṃ pana.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Pihanīyatarākārā, sabbasattisamunnatā;</p>

<p rend="gathalast">Nānāvijjāsu nipuṇā, hatthiassādisukkhamā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tathā pekākinā ve’te, tayo vikkamabāhunā;</p>

<p rend="gathalast">Parājayaṃ paribhavaṃ, pāpitā bahuso raṇe.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sūnuno susamatthassa, visodhetu mimaṃ malaṃ;</p>

<p rend="gathalast">Na dissate pātubhāvo, aho no appapuññatā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Janavādakiliṭṭhena <pb ed="M" n="0.0376" />, rājattenāpi kiṃ mama;</p>

<p rend="gathalast">Idāni visayāsaṅgaṃ, hitvā kalyāṇakammasu.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Appamattassa satataṃ, netabbā vāsarā’iti;</p>

<p rend="gathalast">Niyyātetvā amaccānaṃ, sabbaṃ rajjavicāraṇaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tahiṃ satta’ṭṭhamāsañhi, vasaṃ rattiyamekadā;</p>

<p rend="gathalast">Devarājaghareseyyaṃ, kappesi sīlasaṃyato.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tato paccūsakālamhi, devaputtaṃ mahiddhikaṃ;</p>

<p rend="gathalast">Vicittavatthābharaṇaṃ, gandhamālāvibhūsitaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Uḷāratararūpena, dehobhāsena attano;</p>

<p rend="gathalast">Obhāsentaṃ asesā’sā, sūriyañca na bhuggataṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Vadantaṃ supine evaṃ, adakkhi daraṇīpati;</p>

<p rend="gathalast">Pasīdassu mahābhāga, pitobhava mahipati.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Dhaññalakkhaṇasampanno, icchitatthassasādhako;</p>

<p rend="gathalast">Vinīto lokakuhara-byāpitejo parakkamo.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Āṇabalayasokitti-bhāsuro sagguṇākaro;</p>

<p rend="gathalast">Lokasāsanasaṃvuddhi-karo puttavaro tava.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Labbhīssate mahārāja, na cirasseva sampati;</p>

<p rend="gathalast">Puttadārādhivutthaṃ taṃ, puraṃ khippaṃ payāhīti.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Pabujjhitvāna sañjāta-pītivegotha rattiyā;</p>

<p rend="gathalast">Vibhātāya tatopoṅkha-gāmaṃ gañchinaruttamo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Yathā diṭṭhappakārantaṃ, kathesi supinaṃ subhaṃ;</p>

<p rend="gathalast">Mahesī pamukhānaṃ so, amaccānaṃ mahīpati.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Saddhiṃ mahesiyā tattha, patthento puttamuttamaṃ;</p>

<p rend="gathalast">Cintonto dānasīlādiṃ, subhaṃ nānappakārakaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Athekadivasaṃkāle, paccūse supine pana;</p>

<p rend="gathalast">Sabbalakkhaṇasampannaṃ, sabbasetaṃ manoharaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Dantīpotavaraṃ dantaṃ, kaṇṇe gaṇiyapemato;</p>

<p rend="gathalast">Pavisantamivattānaṃ, seyyāgabbhaṃ mahesiyā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sampassiya pabujjhitvā, uṭṭhāya sayanāvarā;</p>

<p rend="gathalast">Sañjātapītipāmojja-vegapīṇitamānaso.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tāyaṃ <pb ed="M" n="0.0377" /> velāyamedāsu-seyyāgabbhaṃ mahesiyā;</p>

<p rend="gathalast">Pavissasupinaṃ tassā, yathādiṭṭhaṃ pakāsayī.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Ahampi tādisaṃ hatthi-potakaṃ sayanaṃ mama;</p>

<p rend="gathalast">Padakkhiṇaṃ karitvāna, ṭhitaṃ soṇḍe samādiya.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Ākaḍḍhitvāna sayanaṃ, samāropiya pemato;</p>

<p rend="gathalast">Āliṅgiṃ supinamhīti, devī cāpi tamabravī.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Ubho te aññamaññassa, diṭṭhamevaṃ pakāsiya;</p>

<p rend="gathalast">Uṭṭhāpesuṃ pahaṭṭhāva, vītaniddāruṇaṃ tadā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Tato pāto upaṭṭhātu, mupayātaṃ purohitaṃ;</p>

<p rend="gathalast">Nemittake ca pucchiṃsu, sunitvā te pamoditā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Na cirasseva puttassa, dhaññalakkhaṇasālino;</p>

<p rend="gathalast">Uppattiyā avassaṃ’va, bhavaṃtabbanti kittayuṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Taṃ suṇitvā amaccā ca, tathā nagaravāsino;</p>

<p rend="gathalast">Avindiṃsu janindo ca, sabbepīti mahussavaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tato paṭṭhāya sotthānaṃ, patthayaṃ patthivobhusaṃ;</p>

<p rend="gathalast">Bhikkhusaṅghena bahuso, bhaṇāpesi parittakaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Maṇimuttādikaṃ cittaṃ, mahagghamanuvāsaraṃ;</p>

<p rend="gathalast">Pariccaji dānamukhe, yācakānamanekaso.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Purohitādivippehi, vedavedaṅgaviññūhi;</p>

<p rend="gathalast">Vattāpesi ca homādi-vidhānaṃ sotthi sammataṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Suvinaṭṭhe vihāre ca, dhātugabbhe ca vāpiyo;</p>

<p rend="gathalast">Jiṇṇā ca paṭisaṅkhattuṃ, yojayī rājakappike.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Dinaṃ nayante kalyāṇa-kammene’vaṃ narissare;</p>

<p rend="gathalast">Na ciraṃ saṇṭhahi gabbha-varo kucchimhi deviyā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tatovagamma taṃ haṭṭha-pahaṭṭho so narissaro;</p>

<p rend="gathalast">Mahantaṃ deviyā gabbha-parihāramadāpayi.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Paripakkagabbhā devī, kamena janayīsukaṃ;</p>

<p rend="gathalast">Samaye bhaddanakkhatta-muhuttenabhilakkhite.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Suppasannā asesā ca, disāyo taṃkhaṇe ahu;</p>

<p rend="gathalast">Samīraṇe ca vāsiṃsu, sugandhimudusītalā.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Dantīnaṃ <pb ed="M" n="0.0378" /> koñcanādena, hayānaṃ hesitena ca;</p>

<p rend="gathalast">Rājaṅgaṇaṃ tadājātaṃ, mahākolāhalā kūlaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Accherātisaye evaṃ, pātubhūte anekadhā;</p>

<p rend="gathalast">Disvā taṃ vimhayappatto, māṇabharaṇabhūpati.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Sutvā nijassa puttassa, tadā sañjātasāsanaṃ;</p>

<p rend="gathalast">Amatenābhisittova, pītipuṇṇamanoratho.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Mocāpetvā tadā kārā-ghare baddhe bahūjane;</p>

<p rend="gathalast">Dānaṃ uḷāraṃ samaṇa-brāhmaṇānaṃ padāpayi.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Amaccapamukhā cāpi, janāpuranivāsino;</p>

<p rend="gathalast">Kadalītoraṇādīhi, rājadhānī manekadhā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Alaṅkaritvā sakalaṃ, sumaṇḍitapasādhitā;</p>

<p rend="gathalast">Chaṇaṃ mahantaṃ vattesuṃ, katipāhaṃ manoramaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Vede vuttavidhānena, jātakammādikaṃ vidhiṃ;</p>

<p rend="gathalast">Sabbaṃ samāpayitvāna, kumārassā’vanīpati.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Purohitādayo vippe, tato lakkhaṇapāṭhake;</p>

<p rend="gathalast">Āṇāpetvāna sakkāra-sammānavidhipubbakaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Niyojesi kumārassa, lakkhaṇānaṃ paṭiggahe;</p>

<p rend="gathalast">Sādhakaṃ sakalaṃ tassa, yatthapādādilakkhaṇaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Upadhāriya mahāmacca-gaṇamajjhagatassa te;</p>

<p rend="gathalast">Rājino deviyā cāpi, pakāsesuṃ pamoditā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Laṅkādīpaṃ ṭhapetvāna, jambudīpatalampi ca;</p>

<p rend="gathalast">Ekacchattaṅkitaṃ katvā-nubhottuṃ nipuṇo iti.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Te santappiya bhogehi, bhiyyo pucchittha sādaraṃ;</p>

<p rend="gathalast">Sandissamānaṃ yaṃkiñci, ariṭṭhaṃ atthi natthī’ti.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Dīghāyuko kumāro’yaṃ, kiñci paññāyate vata;</p>

<p rend="gathalast">Janakāriṭṭhayogo’ti, te mahīpatino’bravuṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Tassārijanasammaddi-patāpabhujayo gato;</p>

<p rend="gathalast">So parakkamabāhū’ti, anvatthanāmamaggahī.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Kaṇṇave dhamahañceva, annupāsanamaṅgalaṃ;</p>

<p rend="gathalast">Kārāpiya vidhānaññū, yathāvidhimasesato.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Rañño <pb ed="M" n="0.0379" /> vikkamabāhussa, saputtuppattisāsanaṃ;</p>

<p rend="gathalast">Vattuṃ sadūte pesesi, pulatthinagaraṃ tadā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Tehiso bhāgineyyassa, mahābhāgattanampi ca;</p>

<p rend="gathalast">Janakāriṭṭhayogañca, sutvā vikkamabāhuso.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Dhaññaṃ vijayarājādi-rājamālāya nāyakaṃ;</p>

<p rend="gathalast">Maṇiṃva bhāsuraṃ mayhaṃ, bhāgineyyaṃ janesiso.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Hāni yākācisatataṃ, yathā tassa na hessati;</p>

<p rend="gathalast">Tathā mamantikeyeva, kumāro ettha vaḍḍhataṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Aladdhaṃ labhituṃ lābhaṃ, laddhañca parirakkhituṃ;</p>

<p rend="gathalast">Sabbathā na samatthoyaṃ, putto gajabāhu mama.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Sūrabhāvādiyutto’pi, mahindavhaparosuto;</p>

<p rend="gathalast">Nihīno mātugottena, na rajjassa raho mama.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Ṭhitassa vikkajātena, nekaso sañcitena me;</p>

<p rend="gathalast">Rajjassa bhāgineyyo’va, kāmaṃ bhāgī bhavissati.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Itipesesi dūte so, ānetuṃ taṃ kumārakaṃ;</p>

<p rend="gathalast">Kumārā bharaṇaṃ datvā, sesaṃ sārañcupāyanaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Sabbaṃ dūtamukhā sutvā, vīrabāhu mahīpati;</p>

<p rend="gathalast">Tassetaṃ vacanaṃ yuttaṃ, vuttaṃ mehita buddhiyā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Tathāpi ca nijāriṭṭha-paṭikāratthamīdisaṃ;</p>

<p rend="gathalast">Orasaṃ puttaratanaṃ, pesetuṃ nā’nurūpakaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Kiñca tattha kumāramhi, nīte vikkama bāhuno;</p>

<p rend="gathalast">Pakkho laddhamahāvāha-balo viya hutāsano.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Accunnatena mahatā, tejasā sañjalissati;</p>

<p rend="gathalast">Hānireva vatamhākaṃ, mahatī hessate bhusaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Iti hatthe gatānaṃ so, dūtānaṃ thanayaṃ sakaṃ;</p>

<p rend="gathalast">Apesetvā visajjesi, pasādiya manena so.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Saputtadārehi <pb ed="M" n="0.0380" /> samaggavāsaṃ,</p>

<p rend="gatha2">Narādinātho nivasaṃ tahiṃso;</p>

<p rend="gatha3">Tibbena phuṭṭho mahatāgadena,</p>

<p rend="gathalast">Rajjena saddhiṃ vijahittha desaṃ.</p>

<p rend="centre">Sujanappasādasaṃve gatthāya kate mahāvaṃse</p>

<p rend="centre">Kumārodayo nāma</p>

<p rend="centre">Saṭṭhimo paricchedo.</p>
</body>
<back></back>
</text>
</TEI.2>