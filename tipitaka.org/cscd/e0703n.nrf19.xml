<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Vīsatima pariccheda</p>

<p rend="subhead">Theraparinibbānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Aṭṭhārasamhi vassamhi, dhammāsokassa rājino;</p>

<p rend="gathalast">Mahāmeghavanārāme, mahābodhi patiṭṭhati.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tato dvādasame vasse, mahesī tassa rājino;</p>

<p rend="gathalast">Piyā asandhīmittā sā, matā sambuddhamāmakā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tato catutthe vassamhi, dhammāsoko mahīpati;</p>

<p rend="gathalast">Tissarakkha mahesitte, ṭhapesi visamāsayaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Tato tu tatiye vasse, sābālā rūpamāninī;</p>

<p rend="gathalast">‘‘Mayāpi ca ayaṃ rājā, mahābodhiṃ ma māyati’’.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Iti kodhavasaṃ gantvā, attano’nattha kārikā;</p>

<p rend="gathalast">Maṇḍukaṇṭakayogena, mahābodhi maghā tayi.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato <pb ed="M" n="0.0116" /> ca tutthevassamhi, dhammā soko mahāyaso;</p>

<p rend="gathalast">Anicca tāva saṃpatto, sattatiṃsasamā ime.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Devānaṃ piyatisso tu, rājā dhammaguṇe rato;</p>

<p rend="gathalast">Mahāvihāre navakammaṃ, tathā cetiyapabbate.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Thūpārāme navakammaṃ, niṭṭhāpetvā yathārahaṃ;</p>

<p rend="gathalast">Dīpappasādakaṃ theraṃ, pucchi pucchitakovidaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Kārāpessamahaṃ bhante, vihāresu bahū idha;</p>

<p rend="gathalast">Patiṭṭhāpetuṃ thūpesu, kathaṃ lacchāma dhātuyo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sambuddhapattaṃ pūretvā, sumanenā’haṭā idha;</p>

<p rend="gathalast">Cetiyapabbate rāja, ṭhapitā atthi dhātuyo.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Hatthikkhandhe ṭhapetvā tā, dhātuyo idha āhara;</p>

<p rend="gathalast">Iti vutto satherena, tathā āhari dhātuyo.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Vihāre kārayitvāna, ṭhāne yojanayojane;</p>

<p rend="gathalast">Dhātuyo tattha thūpesu, nidhāpesi yathārahaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Sambuddhabhuttapattaṃ tu, rājavatthughare subhe;</p>

<p rend="gathalast">Ṭhapayitvāna pūjesi, nānāpūjāhi sabbadā.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Pañcasatehi’ssareti, mahātherassa santike;</p>

<p rend="gathalast">Pabbajjavasitaṭhāne, issarasamaṇako ahu.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Pañcasatehi vassehi, mahātherassa santike;</p>

<p rend="gathalast">Pabbajjavasitaṭhāne, tathā vassagiri ahu.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Yā yā mahāmahindena, therena vasitā guhā;</p>

<p rend="gathalast">Sapabbatavihāresu, sā mahindaguhā ahu.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Mahāvihāraṃ paṭhamaṃ, dutiyaṃ cetiyavhayaṃ;</p>

<p rend="gathalast">Thūpārāmaṃ tu tatiyaṃ, thūpapubbaṅgamaṃ subhaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Catutthaṃ tu mahābodhi-patiṭṭhāpanameva ca;</p>

<p rend="gathalast">Thūpaṭhānīyabhūtassa, pañcamaṃ pana sādhukaṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Mahācetiyaṭhānamhi, silāthūpassa cāruno;</p>

<p rend="gathalast">Sambuddhagīvādhātussa, patiṭṭhāpanameva ca.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Issarasamaṇaṃ <pb ed="M" n="0.0117" /> chaṭṭhaṃ, tissavāpintusattamaṃ;</p>

<p rend="gathalast">Aṭṭhamaṃ paṭhamaṃ thūpaṃ, navamaṃ vassagirivhayaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Upāsikāvhayaṃ rammaṃ, tathā hatthāḷhakavhayaṃ;</p>

<p rend="gathalast">Bhikkhunupassake dve’me, bhikkhunī phāsukāraṇā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Hatthāḷhake osaritvā, bhikkhunīnaṃ upassaye;</p>

<p rend="gathalast">Gantvāna bhikkhusaṅghena, bhattaggahaṇakāraṇā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Hattasālaṃ sūpahāraṃ, mahāpāḷikanāmakaṃ;</p>

<p rend="gathalast">Sabbupakaraṇūpetaṃ, sampattaparicārikaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tathā bhikkhusahassassa, saparikkhāramuttamaṃ;</p>

<p rend="gathalast">Pavāraṇāya dānañca, anuvassakameva ca.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nāgadīpe jambukola-vihāraṃ ta mhipaṭṭane;</p>

<p rend="gathalast">Tissamahāvihārañca, pācīnārāma meva ca.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Iti etāni kammāni, laṃkājanahitatthiko;</p>

<p rend="gathalast">Devānaṃpiyatisso so, laṃkindo puññapaññavā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Paṭhameyeva vassamhi, kārāpesi guṇappiyo;</p>

<p rend="gathalast">Yāva jīvantunekāni, puññakammāni ācini.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Ayaṃ dīpo ahu ṭhito, vijite tassa rājino;</p>

<p rend="gathalast">Vassāni cattālīsaṃ so, rājā rajjamakārayi.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Tassa’cca ye taṃ kaniṭṭho, uttiyo iti vissuto;</p>

<p rend="gathalast">Rājaputto aputtaṃ taṃ, rajjaṃ kāresi sādhukaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Mahāmahindatthero tu, jinasāsanamuttamaṃ;</p>

<p rend="gathalast">Pariyattiṃ paṭipattiṃ, paṭivedhañca sādhukaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Laṃkādīpamhi dīpetvā, laṃkādīpo mahāgaṇi;</p>

<p rend="gathalast">Laṃkāyaso satthu kappo, katvā laṃkāhitaṃ bahuṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Tassa uttiyarājassa, jayavassamhi aṭṭhame;</p>

<p rend="gathalast">Antovassaṃ saṭṭhivasso, cetiyapabbate vasaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Assayujassa māsassa, sukkapakkhaṭhame dine;</p>

<p rend="gathalast">Parinibbāyite netaṃ, dinaṃ tannāmakaṃ ahu.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> [Nibbutassa <pb ed="M" n="0.0118" /> mahindassa, aṭṭhamiyaṃ dine pana,</p>

<p rend="gathalast">Tena taṃ divasaṃ nāma, aṭṭhamiyāti sammataṃ.]</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Taṃ sutvā uttiyo rājā, sokasallasamappito;</p>

<p rend="gathalast">Gantvāna theraṃ vanditvā kanditvā bahudhā bahuṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Āsittagandhatelāya, bahuṃ sovaṇṇadoṇiyā;</p>

<p rend="gathalast">Theradebhaṃ khipāpetvā, taṃ doṇiṃ sādhuphussitaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Sovaṇṇakūṭāgāramhi, ṭhapāpetvā alaṅkate;</p>

<p rend="gathalast">Kūṭāgāraṃ gāhayitvā, kārento sādhukīḷitaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Mahatā ca janoghena, āgatenatato tato;</p>

<p rend="gathalast">Mahatā ca baloghena, kārento pūjanāvidhiṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Alaṅkatena maggena, bahudhā’laṅkataṃ puraṃ;</p>

<p rend="gathalast">Ānayitvāna nagare, cāretvā rājavīthiyo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Mahāvihāraṃ ānetvā, ettha pañhambamāḷake;</p>

<p rend="gathalast">Kuṭāgāraṃ ṭhapāpetvā, sattāhaṃ so mahīpati.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Toraṇaddhajapupphehi, gandhapuṇṇaghaṭehi ca;</p>

<p rend="gathalast">Vihārañca samantā ca, maṇḍihaṃ yojanattayaṃ.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Ahu rājānubhāvena, dīpantu sakalaṃ pana;</p>

<p rend="gathalast">Ānubhāvena devānaṃ, tathevā’laṅkataṃ ahu.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Nānāpūjaṃ kārayitvā, sattāhaṃ so mahīpati;</p>

<p rend="gathalast">Puratthimadisābhāge, therānaṃ baddhamāḷake.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Kāretvā gandhacitakaṃ, mahāthūpaṃ padakkhiṇaṃ;</p>

<p rend="gathalast">Karonto tattha netvā taṃ, kūṭāgāraṃ manoramaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Citakamhi ṭhapāpetvā, sakkāraṃ antimaṃ akā;</p>

<p rend="gathalast">Cetiyañcettha kāresi, gāhā petvāna dhātuyo.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Upaḍḍhadhātuṃ <pb ed="M" n="0.0119" /> gāhetvā, cetiye pabbatepi ca;</p>

<p rend="gathalast">Sabbesu ca vihāresu, thūpe kāresi khattiyo.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Isino dehanikkhepa-kataṭhānañhi tassa taṃ;</p>

<p rend="gathalast">Vuccate bahumānena, isibhūmaṅganaṃ iti.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Tato pabhutya’riyānaṃ, samantā yojanattaye;</p>

<p rend="gathalast">Sarīraṃ āharitvāna, tamhi desamhi ḍayhati.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Saṅghamittā mahātherī, mahā’bhiññā mahāmatī;</p>

<p rend="gathalast">Katvā sāsanakiccāni, tathā lokahitaṃ bahuṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Ekūnasaṭṭhivassā sā, uttiyasse’va rājino;</p>

<p rend="gathalast">Vassamhi navame kheme, hatthāḷhakaupassaye.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Vasantī parinibbāyī, rājā tassāpi kārayi;</p>

<p rend="gathalast">Therassa viya sattāhaṃ, pūjāsakkāra muttamaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Sabbā alaṅkatā laṃkā, therassa viya āsi ca;</p>

<p rend="gathalast">Kūṭāgāragataṃ theri-dehaṃ sattadinaccaye.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Nikkhāmetvāna nagaraṃ, thūparāma puratthato;</p>

<p rend="gathalast">Cittasālā samīpamhi, mahābodhipa dassaye.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Theriyā vuṭṭhaṭhānamhi, aggikicca makārayi;</p>

<p rend="gathalast">Thūpañca tattha kāresi, uttiyo so mahīpati.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Pañcāpi te mahātherā, therāriṭṭhādayopi ca;</p>

<p rend="gathalast">Tathā’neka sahassāni, bhikkhu khīṇāsavāpi ca.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Saṅghamittā pabhutiyo, tā ca dvādasatheriyo;</p>

<p rend="gathalast">Khīṇāsavā bhikkhuniyo, sahassāni bahūni ca.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Bahussutā mahāpaññā, vinayādijānāgamaṃ;</p>

<p rend="gathalast">Jotayitvāna kālena, payātā’niccatāvasaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Dasavassāni so rājā, rajjaṃ kāresi uttiyo;</p>

<p rend="gathalast">Evaṃ aniccatā esā, sabbalokavināsinī.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Taṃ <pb ed="M" n="0.0120" /> etaṃ atisāhasaṃ atibalaṃ na vāriyaṃ naro;</p>

<p rend="gatha2">Jānantopi aniccataṃ bhavagate nibbindateneva ca;</p>

<p rend="gatha3">Nibbindo viratiṃ ratiṃ na kurute pāpehi puññehi ca;</p>

<p rend="gathalast">Tasse’sāatimohajālabalatājānampi sammuyhatīti.</p>

<p rend="centre">Sujanappasādasaṃvegatthāya kate mahāvaṃse</p>

<p rend="centre">Theraparinibbānaṃ nāma</p>

<p rend="centre">Vīsatimo paricchedo.</p>
</body>
<back></back>
</text>
</TEI.2>