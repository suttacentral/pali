<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">14. Atthattikavibhāga</p>

<p rend="gatha1"><hi rend="bold">Bhū</hi>dhātu tāya nipphanna-rūpañcāti idaṃ dvayaṃ;</p>

<p rend="gathalast">Katvā padhānamamhehi, sabbametaṃ papañcitaṃ.</p>

<p rend="gatha1"><hi rend="bold">Bhavati</hi>ssa vasā dāni, vakkhāmatthattikaṃ varaṃ;</p>

<p rend="gathalast">Atthuddhāro <hi rend="bold">tu</hi>mantañca, <hi rend="bold">tvā</hi>diyantaṃ tikaṃ idha.</p>

<p rend="bodytext">Tasmā tāva <hi rend="bold">bhū</hi>dhātuto pavattassa <hi rend="bold">bhūta</hi>saddassa atthuddhāro nīyate –</p>

<p rend="gatha1">Khandhasattāmanussesu, vijjamāne ca dhātuyaṃ;</p>

<p rend="gathalast">Khīṇāsave rukkhādimhi, <hi rend="bold">bhūta</hi>saddo pavattati.</p>

<p rend="gatha1">Uppāde cāpi viññeyyo, <hi rend="bold">bhūta</hi>saddo vibhāvinā;</p>

<p rend="gatha2">Vipule sopasaggoyaṃ, hīḷane vidhamepi ca;</p>

<p rend="gathalast">Parājaye vediyane, nāme pākaṭatāya ca.</p>

<p rend="bodytext">Vuttañhetaṃ – <hi rend="bold">bhūta</hi>saddo pañcakkhandhāmanussadhātuvijjamānakhīṇāsavasattarukkhādīsu dissati. ‘‘Bhūtamidanti bhikkhave samanupassathā’’tiādīsu hi ayaṃ pañcakkhandhesu dissati. ‘‘Yānīdha <pb ed="M" n="0.0411" /> bhūtāni samāgatānī’’ti ettha amanusse. ‘‘Cattāro kho bhikkhu mahābhūtā hetū’’ti ettha dhātūsu. ‘‘Bhūtasmiṃ pācittiya’’ntiādīsu vijjamāne. ‘‘Yo ca kālaghaso bhūto’’ti ettha khīṇāsave. ‘‘Sabbeva nikkhipissanti, bhūtā loke samussaya’’nti ettha satte. ‘‘Bhūtagāmapātabyatāyā’’ti ettha rukkhādīsūti. <hi rend="bold">Mūlapariyāyasuttaṭṭhakathāya</hi> vacanaṃ idaṃ. <hi rend="bold">Ṭīkāya</hi>mādisaddena uppādādīni gayhare. Vuttañhetaṃ – ‘‘jātaṃ bhūtaṃ saṅkhata’’ntiādīsu <hi rend="bold">bhūta</hi>saddo uppāde dissati. Saupasaggo pana ‘‘pabhūtamariyo pakaroti puñña’’ntiādīsu vipule. ‘‘Yebhuyyena bhikkhūnaṃ paribhūtarūpo’’tiādīsu hīḷane. ‘‘Sambhūto sāṇavāsī’’tiādīsu paññattiyaṃ. ‘‘Abhibhūto māro vijito saṅgāmo’’tiādīsu vidhamane. ‘‘Parābhūtarūpokho ayaṃ acelo pāthikaputto’’tiādīsu parājaye. ‘‘Anubhūtaṃ sukhadukkha’’ntiādīsu vediyane. ‘‘Vibhūtaṃ paññāyā’’tiādīsu pākaṭīkaraṇe dissati, te sabbe ‘‘rukkhādīsū’’tiādisaddena saṅgahitāti daṭṭhabbāti.</p>

<p rend="bodytext">Idāni <hi rend="bold">tu</hi>mantapadāni vuccante –</p>

<p rend="bodytext">Bhavituṃ, ubbhavituṃ, samubbhavituṃ, pabhavituṃ, parābhavituṃ, atibhavituṃ, sambhavituṃ, vibhavituṃ, bhotuṃ, sambhotuṃ, vibhotuṃ, pātubhavituṃ, pātubbhavituṃ vā, pātubhotuṃ. Imāni akammakāni <hi rend="bold">tu</hi>mantapadāni.</p>

<p rend="bodytext">Paribhotuṃ <pb ed="M" n="0.0412" /> paribhavituṃ, abhibhotuṃ abhibhavituṃ, adhibhotuṃ adhibhavituṃ, atibhotuṃ atibhavituṃ, anubhotuṃ anubhavituṃ, samanubhotuṃ samanubhavituṃ, abhisambhotuṃ abhisambhavituṃ. Imāni sakammakāni <hi rend="bold">tu</hi>mantapadāni, sabbānetāni suddhakattari bhavanti.</p>

<p rend="bodytext">‘‘Bhāvetuṃ, pabhāvetuṃ, sambhāvetuṃ, vibhāvetuṃ, paribhāvetuṃ’’iccevamādīni hetukattari <hi rend="bold">tu</hi>mantapadāni, sabbānipi hetukattari <hi rend="bold">tu</hi>mantapadāni sakammakāniyeva bhavanti. Uddesoyaṃ.</p>

<p rend="bodytext">Tatra samānatthapadesu ekamevādipadaṃ gahetvā niddeso kātabbo – <hi rend="bold">bhavitu</hi>nti hotuṃ vijjituṃ paññāyituṃ sarūpaṃ labhituṃ. Ettha vuttanayānusārena sesānampi <hi rend="bold">tu</hi>mantānaṃ niddeso vitthāretabbo, sabbāni <hi rend="bold">tu</hi>mantapadāni catutthiyatthe vattanti ‘‘tvaṃ mama cittamaññāya, nettaṃ yācitumāgato’’ti ettha viya. <hi rend="bold">Yācitu</hi>nti hi yācanatthāyāti attho. Tasmā <hi rend="bold">bhavitu</hi>ntiādīnampi ‘‘bhavanatthāyā’’ti vā ‘‘bhavanattha’’nti vā ‘‘bhavanāyā’’ti vā ādinā attho gahetabbo. Apica ‘‘nekkhammaṃ daṭṭhu khemato’’ti ettha ‘‘daṭṭhu’’nti padassa ‘‘disvā’’ti atthadassanato yathārahaṃ <hi rend="bold">tu</hi>mantāni <hi rend="bold">tvā</hi>saddantapadatthavasenapi gahetabbāni. Etāni ca nipātapadesu saṅgahaṃgacchanti. Vuttañhi <hi rend="bold">niruttipiṭake</hi> nipātapadaparicchede ‘‘tuṃ iti catutthiyā’’ti. Tatrāyamattho ‘‘tuṃ iti etadanto nipāto catutthiyā atthe vattatī’’ti.</p>

<p rend="centre"><hi rend="bold">Tu</hi>mantakathā samattā.</p>

<p rend="bodytext">Idāni <pb ed="M" n="0.0413" /><hi rend="bold">tvā</hi>diyantapadāni vuccante –</p>

<p rend="bodytext">Bhavitvā, bhavitvāna, bhavituna, bhaviya, bhaviyāna. Ubbhavitvā, ubbhavitvāna, ubbhavituna, ubbhaviya, ubbhaviyāna. Esa nayo ‘‘samubbhavitvā, parābhavitvā, sambhavitvā, vibhavitvā, pātubbhavitvā’’ti etthāpi. Imāni akammakāni ussukkanatthāni <hi rend="bold">tvā</hi>diyantapadāni.</p>

<p rend="bodytext">Bhutvā, bhutvāna, paribhavitvā, paribhavitvāna, paribhavituna, paribhaviya, paribhaviyāna, paribhuyya. Abhibhavitvā, abhibhavitvāna, abhibhavituna, abhibhaviya, abhibhaviyāna, abhibhuyya. Esa nayo ‘‘adhibhavitvā, atibhavitvā, anubhavitvā’’ti etthāpi. Idañcettha nidassanaṃ. ‘‘Tamavoca rājā anubhaviyāna tampi, eyyāsi khippaṃ ahamapi pūjaṃ kassa’’nti. Anubhutvā, anubhutvāna. Adhibhotvā, adhibhotvāna.</p>

<p rend="gatha1">‘‘Saṭṭhi kappasahassāni, devaloke ramissati;</p>

<p rend="gathalast">Aññe deve adhibhotvā, issaraṃ kārayissatī’’ti</p>

<p rend="unindented">Idamettha pāḷinidassanaṃ, imāni sakammakāni ussukkanatthāni <hi rend="bold">tvā</hi>diyantapadāni. Imāni cattāri suddhakattariyeva bhavanti.</p>

<p rend="bodytext">‘‘Bhāvetvā, bhāvetvāna. Pabhāvetvā, pabhāvetvāna. Sambhāvetvā, sambhāvetvāna. Vibhāvetvā, vibhāvetvāna. Paribhāvetvā, paribhāvetvāna’’iccevamādīni sakammakāni ussukkanatthāni <hi rend="bold">tvā</hi>diyantapadāni hetukattariyeva bhavanti. Uddesoyaṃ.</p>

<p rend="bodytext">Tatra samānatthapadesu ekamevādipadaṃ gahetvā niddeso kātabbo – <hi rend="bold">bhavitvā</hi>ti hutvā paññāyitvā sarūpaṃ labhitvā. Evaṃ vuttanayānusārena sesānampi <hi rend="bold">tvā</hi>diyantapadānaṃ niddeso vitthāretabbo. Ayaṃ pana viseso <pb ed="M" n="0.0414" /><hi rend="bold">bhutvā</hi>ti sampattiṃ anubhutvāti sakammakavasena attho gahetabbo. <hi rend="bold">Bhutvā anubhutvā</hi>ti imesañhi samānatthataṃ saddhammavidū icchanti. Atridaṃ vuccati –</p>

<p rend="gatha1">‘‘Bhutvā bhutvāna’’iccete, ‘‘anubhutvā’’timassa hi;</p>

<p rend="gathalast">Atthaṃ sūcenti ‘‘hutvā’’ti, padassa pana neva te.</p>

<p rend="gatha1">Keci ‘‘bhūtvā’’ti dīghattaṃ, tassa icchanti sāsane;</p>

<p rend="gathalast">Dīghatā rassatā ceva, dvayampetaṃ padissati.</p>

<p rend="gatha1">Saddasatthe ca ‘‘bhūtvā’’ti, dīghattasañhitaṃ padaṃ;</p>

<p rend="gathalast">‘‘Bhavitvā’’ti padassatthaṃ, dīpeti na tu sāsane.</p>

<p rend="gatha1">‘‘Hutvā’’iti padaṃyeva, dīpeti jinasāsane;</p>

<p rend="gathalast">‘‘Bhavitvā’’ti padassatthaṃ, natthi aññattha taṃ padaṃ.</p>

<p rend="gatha1">Iccevaṃ savisesantu, vacanaṃ sāradassinā;</p>

<p rend="gathalast">Sāsane saddasatthe ca, viññunā pekkhitabbakaṃ.</p>

<p rend="bodytext">Evaṃ ussukkanatthe pavattāni <hi rend="bold">tvā</hi>diyantapadānipi niddiṭṭhāni, sabbānetāni avibhattikānīti gahetabbāni. <hi rend="bold">Niruttipiṭake</hi> hi nipātaparicchede avibhattikāni katvā <hi rend="bold">tvā</hi>diyantapadāni vuttāni. Saddatthavidūnaṃ pana mate paṭhamādivibhattivasena savibhattikāni bhavanti.</p>

<p rend="bodytext">Imasmiñca pana <hi rend="bold">tvā</hi>diyantādhikāre idañcupalakkhitabbaṃ – bhutvā gacchati, bhutvā gato, bhutvā gamissasi, kasitvā vapati. Umaṅgā nikkhamitvāna, vedeho nāvamāruhi. Bhutvāna bhikkhu bhikkhassu iccādī samānakattukānaṃ dhātūnaṃ <hi rend="bold">pubbakāle tvā</hi>disaddappayogā. ‘‘Bhutvā gacchatī’’ti ettha hi ‘‘bhutvā’’ti idaṃ pubbakālakriyādīpakaṃ padaṃ. ‘‘Gacchatī’’ti idaṃ pana uttarakālakriyādīpakaṃ, samānakattukāni cetāni padāni ekakattukānaṃ kriyānaṃ vācakattā. Tathā hettha yo gamanakriyāya <pb ed="M" n="0.0415" /> kattā, so eva bhuñjanakriyāya kattubhūto daṭṭhabbo. Ayaṃ nayo aññatrāpi īdisesu ṭhānesu netabbo.</p>

<p rend="gatha1">‘‘Andhakāraṃ nihantvāna, uditoyaṃ divākaro;</p>

<p rend="gathalast">Vaṇṇaṃ paññāvabhāsehi, obhāsetvā samuggato’’</p>

<p rend="unindented">Iccādīnipi pana samānakattukānaṃ <hi rend="bold">samānakāle tvā</hi>disaddappayogā. Ettha hi ‘‘nihantvānā’’ti padaṃ samānakālakriyādīpakaṃ padaṃ. ‘‘Udito’’ti idaṃ pana uttarakālakriyādīpakaṃ padanti na vattabbaṃ samānakālakriyāya idhādhippetattā. Tasmāyeva samānakālakriyādīpakaṃ padanti gahetabbaṃ. Ayaṃ nayo aññatrāpi īdisesu ṭhānesu netabbo.</p>

<p rend="bodytext">Keci pana ‘‘mukhaṃ byādāya sayati, akkhiṃ parivattetvā passatī’’ti udāharanti. Apare ‘‘nisajja adhīte, ṭhatvā kathetī’’ti. Tattha byādānaparivattanuttarakālo byādānūpasamalakkhaṇaṃ passanakriyāya lakkhiyati. ‘‘Nisajja adhīte, ṭhatvā kathetī’’ti ca samānakālatāyapi ajjhenakathanehi pubbepi nisajjaṭṭhānāni hontīti sakkā pubbuttarakālatā sambhāvetuṃ, tasmā purimāniyeva udāharaṇāni yuttāni. Udayasamakālameva hi tannivattanīyanivattananti.</p>

<p rend="bodytext">‘‘Dvāramāvaritvā pavisati’’iccādi samānakattukānaṃ <hi rend="bold">aparakāle tvā</hi>disaddappayogo. Yasmā panettha pavisanakriyā purimā, āvaraṇakriyā pana pacchimā, tasmā ‘‘āvaritvā’’ti idaṃ aparakālakriyādīpakaṃ padanti veditabbaṃ. ‘‘Pavisatī’’ti idaṃ pana pubbakālakriyādīpakaṃ padanti. Ayaṃ nayo <pb ed="M" n="0.0416" /> aññatrāpi īdisesu ṭhānesu netabbo. Apare ‘‘dha’nti kacca patito daṇḍo’’ti udāharaṇanti. Abhighātabhūtasamāyoge pana abhighātajasaddassa samānakālatā ettha labbhatīti idhāpi purimāniyeva udāharaṇāni yuttānīti.</p>

<p rend="bodytext">‘‘Pisācaṃ disvā cassa bhayaṃ hoti. Paññāya cassa disvā āsavā parikkhīṇā’’iccādi <hi rend="bold">asamāne</hi> kattari payogo. Ettha hi pisācaṃ disvā purisassa bhayaṃ hoti, paññāya disvā assa puggalassa āsavā parikkhīṇā. Evaṃ samānakattukatā dhātūnaṃ na labbhati dassanakriyāya purisesu pavattanato, bhavanādikriyāya ca bhayādīsu pavattanatoti daṭṭhabbaṃ. Ayaṃ nayo aññatrāpi īdisesu ṭhānesu netabbo.</p>

<p rend="bodytext">Idampi panettha upalakkhitabbaṃ ‘‘appatvā nadiṃ pabbato, atikkamma pabbataṃ nadī’’iccādi <hi rend="bold">parāparayogo</hi>. ‘‘Sīhaṃ disvā bhayaṃ hoti, ghataṃ pivitvā balaṃ jāyate, ‘dha’nti katvā daṇḍo patito’’iccādi <hi rend="bold">lakkhaṇahetuādippayogo</hi>. ‘‘Nhatvā gamanaṃ, bhutvā sayanaṃ. Upādāya rūpa’’miccāpi <hi rend="bold">byattayena saddasiddhippayogo</hi>ti.</p>

<p rend="bodytext">Iccevaṃ sabbathāpi samānakattukānaṃ dhātūnaṃ pubbakāle <hi rend="bold">tvā</hi>disaddappayogo, samānakattukānaṃ samānakāle <hi rend="bold">tvā</hi>disaddappayogo, samānakattukānaṃ aparakāle <hi rend="bold">tvā</hi>disaddappayogo, asamānakattukānaṃ <hi rend="bold">tvā</hi>disaddappayogo, parāparayogo <pb ed="M" n="0.0417" />, lakkhaṇahetuādippayogo, byattayena saddasiddhippayogoti sattadhā <hi rend="bold">tvā</hi>diyantānaṃ padānaṃ payogo veditabbo.</p>

<p rend="bodytext">Yadi evaṃ kasmā <hi rend="bold">kaccāyane</hi> ‘‘pubbakālekakattukānaṃ tuna tvāna tvā vā’’ti pubbakāleyeva ekakattukaggahaṇaṃ katanti? Yetuyyena <hi rend="bold">tvā</hi>diyantānaṃ padānaṃ purimakālakriyādīpanato. Kaccāyane hi yebhuyyena pavattiṃ sandhāya ‘‘pubbakālekakattukāna’’nti vuttaṃ. Yasmā pana ‘‘iti katvā’’tiādīnaṃ padānaṃ hetuatthavasenapi pubbācariyehi attho saṃvaṇṇito, tasmā ‘‘bhavitvā’’tiādīnaṃ <hi rend="bold">bhū</hi>dhātumayānaṃ <hi rend="bold">tvā</hi>disaddantānaṃ padānaṃ aññesañca ‘‘pacitvā’’tiādīnaṃ yathāpayogaṃ ‘‘bhavanahetu pacanahetū’’tiādinā hetuatthopi gahetabbo. Atridaṃ vuccati –</p>

<p rend="gatha1">Hetutthepi yato honti, saddā ussukkanatthakā;</p>

<p rend="gathalast">Tasmā hetuvasenāpi, vadeyyatthaṃ vicakkhaṇo.</p>

<p rend="gatha1">‘‘Iti katvā’’ti saddassa, atthasaṃvaṇṇanāsu hi;</p>

<p rend="gathalast">‘‘Iti karaṇahetū’’ti, attho dhīrehi gayhati.</p>

<p rend="gatha1">‘‘Gacchāmi dāni nibbānaṃ, yattha gantvā na socati’’;</p>

<p rend="gathalast">Iti pāṭhepi hetuttho, gayhate pubbaviññubhi.</p>

<p rend="gatha1">‘‘Yasmiṃ nibbāne gamana-hetū’’ti hi kathīyate;</p>

<p rend="gathalast">Hetutthevaṃ yathāyoga-maññatrāpi ayaṃ nayo.</p>

<p rend="bodytext">Evaṃ <hi rend="bold">bhūta</hi>saddassa atthuddhāro ca <hi rend="bold">tu</hi>mantapadañca <hi rend="bold">tvā</hi>diyantapadañcāti atthattikaṃ vibhattaṃ.</p>

<p rend="gatha1">Yo <pb ed="M" n="0.0418" /> imamatthatikaṃ suvibhattaṃ,</p>

<p rend="gatha2">Kaṇṇarasāyanamāgamikānaṃ;</p>

<p rend="gatha3">Dhārayate sa bhave gatakaṅkhā,</p>

<p rend="gathalast">Pāvacanamhi gate sukhumatthe.</p>

<p rend="centre">Iti navaṅge sāṭṭhakathe piṭakattaye byappathagatīsu viññūnaṃ</p>

<p rend="centre">Kosallatthāya kate saddanītippakaraṇe</p>

<p rend="centre">Atthattikavibhāgo nāma</p>

<p rend="centre">Cuddasamo paricchedo.</p>

<p rend="centre">Evaṃ nānappakārato <hi rend="bold">bhū</hi>dhāturūpāni dassitāni.</p>

<p rend="centre">Padamālā niṭṭhitā.</p>
</body>
<back></back>
</text>
</TEI.2>