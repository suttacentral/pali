<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">52. Phaladāyakavaggo</p>

<p rend="subhead">1. Kurañciyaphaladāyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Migaluddo <pb ed="T" n="2.0152" /><pb ed="M" n="2.0093" /><pb ed="V" n="2.0092" /> pure āsiṃ, vipine vicaraṃ ahaṃ;</p>

<p rend="gathalast">Addasaṃ virajaṃ buddhaṃ, sabbadhammāna pāraguṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Kurañciyaphalaṃ gayha, buddhaseṭṭhassadāsahaṃ;</p>

<p rend="gathalast">Puññakkhettassa tādino, pasanno sehi pāṇibhi.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0449" /> jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, buddhaseṭṭhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kurañciyaphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Kurañciyaphaladāyakattherassāpadānaṃ paṭhamaṃ.</p>

<p rend="subhead">2. Kapitthaphaladāyakattheraapadānaṃ</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="2.0153" /> sambuddhaṃ, āhutīnaṃ paṭiggahaṃ;</p>

<p rend="gathalast">Rathiyaṃ paṭipajjantaṃ, kapitthaṃ <note>kapiṭṭhaṃ (syā.)</note> adadiṃ phalaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Ekanavutito <pb ed="V" n="2.0093" /> kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Svāgataṃ <pb ed="M" n="2.0094" /> vata me āsi…pe… kataṃ buddhassa sāsanaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kapitthaphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Kapitthaphaladāyakattherassāpadānaṃ dutiyaṃ.</p>

<p rend="subhead">3. Kosambaphaliyattheraapadānaṃ</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Kakudhaṃ vilasantaṃva, devadevaṃ narāsabhaṃ;</p>

<p rend="gathalast">Rathiyaṃ paṭipajjantaṃ, kosambaṃ <note>kosumbaṃ (sī. syā. pī.)</note> adadiṃ tadā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0154" /> jhāpitā mayhaṃ…pe… viharāmi anāsavo.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kosambaphaliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Kosambaphaliyattherassāpadānaṃ tatiyaṃ.</p>

<p rend="subhead">4. Ketakapupphiyattheraapadānaṃ</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Vinatānadiyā tīre, vihāsi purisuttamo;</p>

<p rend="gathalast">Addasaṃ virajaṃ buddhaṃ, ekaggaṃ susamāhitaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Madhugandhassa <pb ed="V" n="2.0094" /> pupphena, ketakassa ahaṃ tadā;</p>

<p rend="gathalast">Pasannacitto sumano, buddhaseṭṭhamapūjayiṃ.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="2.0095" /><pb ed="P" n="2.0450" /> kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… <pb ed="T" n="2.0155" /> kataṃ buddhassa sāsanaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ketakapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Ketakapupphiyattherassāpadānaṃ catutthaṃ.</p>

<p rend="subhead">5. Nāgapupphiyattheraapadānaṃ</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, āhutīnaṃ paṭiggahaṃ;</p>

<p rend="gathalast">Rathiyaṃ paṭipajjantaṃ, nāgapupphaṃ apūjayiṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā nāgapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Nāgapupphiyattherassāpadānaṃ pañcamaṃ.</p>

<p rend="subhead">6. Ajjunapupphiyattheraapadānaṃ</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Candabhāgānadītīre <pb ed="T" n="2.0156" /><pb ed="V" n="2.0095" />, ahosiṃ kinnaro tadā;</p>

<p rend="gathalast">Addasaṃ virajaṃ buddhaṃ, sayambhuṃ aparājitaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Pasannacitto sumano, vedajāto katañjalī;</p>

<p rend="gathalast">Gahetvā ajjunaṃ pupphaṃ, sayambhuṃ abhipūjayiṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Tena <pb ed="M" n="2.0096" /> kammena sukatena, cetanāpaṇidhīhi ca;</p>

<p rend="gathalast">Jahitvā kinnaraṃ dehaṃ, tāvatiṃsamagacchahaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Chattiṃsakkhattuṃ devindo, devarajjamakārayiṃ;</p>

<p rend="gathalast">Dasakkhattuṃ cakkavattī, mahārajjamakārayiṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Padesarajjaṃ vipulaṃ, gaṇanāto asaṅkhiyaṃ;</p>

<p rend="gathalast">Sukhette vappitaṃ bījaṃ, sayambhumhi aho mama <note>ahosi me (syā.)</note>.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Kusalaṃ vijjate mayhaṃ, pabbajiṃ anagāriyaṃ;</p>

<p rend="gathalast">Pūjāraho ahaṃ ajja, sakyaputtassa sāsane.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="P" n="2.0451" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0197" /> sudaṃ āyasmā ajjunapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Ajjunapupphiyattherassāpadānaṃ chaṭṭhaṃ.</p>

<p rend="subhead">7. Kuṭajapupphiyattheraapadānaṃ</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Himavantassāvidūre, vasalo <note>cāvalo (sī. pī.), accayo (syā.)</note> nāma pabbato;</p>

<p rend="gathalast">Buddho sudassano nāma, vasate pabbatantare.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Pupphaṃ hemavantaṃ gayha, vehāsaṃ agamāsahaṃ;</p>

<p rend="gathalast">Tatthaddasāsiṃ sambuddhaṃ, oghatiṇṇamanāsavaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Pupphaṃ <pb ed="V" n="2.0096" /> kuṭajamādāya, sire katvāna añjaliṃ <note>katvānahaṃ tadā (syā. pī. ka.)</note>;</p>

<p rend="gathalast">Buddhassa abhiropesiṃ, sayambhussa mahesino.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ pupphamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0097" /> jhāpitā mayhaṃ…pe… viharāmi anāsavo.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kuṭajapupphiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Kuṭajapupphiyattherassāpadānaṃ sattamaṃ.</p>

<p rend="subhead">8. Ghosasaññakattheraapadānaṃ</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Migaluddo <pb ed="T" n="2.0158" /> pure āsiṃ, araññe vipine ahaṃ;</p>

<p rend="gathalast">Addasaṃ virajaṃ buddhaṃ, devasaṅghapurakkhataṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Catusaccaṃ pakāsentaṃ, desentaṃ amataṃ padaṃ;</p>

<p rend="gathalast">Assosiṃ madhuraṃ dhammaṃ, sikhino lokabandhuno.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Ghose cittaṃ pasādesiṃ, asamappaṭipuggale;</p>

<p rend="gathalast">Tattha cittaṃ pasādetvā, uttariṃ <note>atariṃ (sī. pī.)</note> duttaraṃ bhavaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, ghosasaññāyidaṃ phalaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ghosasaññako thero imā gāthāyo</p>

<p rend="bodytext">Abhāsitthāti.</p>

<p rend="centre">Ghosasaññakattherassāpadānaṃ aṭṭhamaṃ.</p>

<p rend="subhead">9. Sabbaphaladāyakattheraapadānaṃ</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Varuṇo <pb ed="T" n="2.0159" /><pb ed="V" n="2.0097" /><pb ed="P" n="2.0452" /> nāma nāmena, brāhmaṇo mantapāragū;</p>

<p rend="gathalast">Chaḍḍetvā dasaputtāni, vanamajjhogahiṃ tadā.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Assamaṃ <pb ed="M" n="2.0098" /> sukataṃ katvā, suvibhattaṃ manoramaṃ;</p>

<p rend="gathalast">Paṇṇasālaṃ karitvāna, vasāmi vipine ahaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Mamuddharitukāmo so, āgacchi mama assamaṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Yāvatā vanasaṇḍamhi, obhāso vipulo ahu;</p>

<p rend="gathalast">Buddhassa ānubhāvena, pajjalī vipinaṃ tadā.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Disvāna taṃ pāṭihīraṃ, buddhaseṭṭhassa tādino;</p>

<p rend="gathalast">Pattapuṭaṃ gahetvāna, phalena pūjayiṃ ahaṃ.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Upagantvāna sambuddhaṃ, sahakhārimadāsahaṃ;</p>

<p rend="gathalast">Anukampāya me buddho, idaṃ vacanamabravi.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘Khāribhāraṃ gahetvāna, pacchato ehi me tuvaṃ;</p>

<p rend="gathalast">Paribhutte ca saṅghamhi, puññaṃ tava bhavissati’.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Puṭakantaṃ gahetvāna, bhikkhusaṅghassadāsahaṃ;</p>

<p rend="gathalast">Tattha cittaṃ pasādetvā, tusitaṃ upapajjahaṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Tattha dibbehi naccehi, gītehi vāditehi ca;</p>

<p rend="gathalast">Puññakammena saṃyuttaṃ, anubhomi sadā sukhaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Yaṃ <pb ed="T" n="2.0160" /> yaṃ yonupapajjāmi, devattaṃ atha mānusaṃ;</p>

<p rend="gathalast">Bhoge me ūnatā natthi, phaladānassidaṃ phalaṃ.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Yāvatā caturo dīpā, sasamuddā sapabbatā;</p>

<p rend="gathalast">Phalaṃ buddhassa datvāna, issaraṃ kārayāmahaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Yāvatā me pakkhigaṇā, ākāse uppatanti ce;</p>

<p rend="gathalast">Tepi maṃ vasamanventi, phaladānassidaṃ phalaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Yāvatā vanasaṇḍamhi, yakkhā bhūtā ca rakkhasā;</p>

<p rend="gathalast">Kumbhaṇḍā garuḷā cāpi, pāricariyaṃ upenti me.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Kumbhā <pb ed="V" n="2.0098" /><pb ed="P" n="2.0453" /> soṇā madhukārā, ḍaṃsā ca makasā ubho;</p>

<p rend="gathalast">Tepi maṃ vasamanventi, phaladānassidaṃ phalaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Supaṇṇā <pb ed="M" n="2.0099" /> nāma sakuṇā, pakkhijātā mahabbalā;</p>

<p rend="gathalast">Tepi maṃ saraṇaṃ yanti, phaladānassidaṃ phalaṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Yepi dīghāyukā nāgā, iddhimanto mahāyasā;</p>

<p rend="gathalast">Tepi maṃ vasamanventi, phaladānassidaṃ phalaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Sīhā byagghā ca dīpī ca, acchakokataracchakā;</p>

<p rend="gathalast">Tepi maṃ vasamanventi, phaladānassidaṃ phalaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Osadhītiṇavāsī ca, ye ca ākāsavāsino;</p>

<p rend="gathalast">Sabbe maṃ saraṇaṃ yanti, phaladānassidaṃ phalaṃ.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Sududdasaṃ sunipuṇaṃ, gambhīraṃ suppakāsitaṃ;</p>

<p rend="gathalast">Phassayitvā <note>phusayitvā (ka.)</note> viharāmi, phaladānassidaṃ phalaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Vimokkhe <pb ed="T" n="2.0161" /> aṭṭha phusitvā, viharāmi anāsavo;</p>

<p rend="gathalast">Ātāpī nipako cāhaṃ, phaladānassidaṃ phalaṃ.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Ye phalaṭṭhā buddhaputtā, khīṇadosā mahāyasā;</p>

<p rend="gathalast">Ahamaññataro tesaṃ, phaladānassidaṃ phalaṃ.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Abhiññāpāramiṃ gantvā, sukkamūlena codito;</p>

<p rend="gathalast">Sabbāsave pariññāya, viharāmi anāsavo.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Tevijjā iddhipattā ca, buddhaputtā mahāyasā;</p>

<p rend="gathalast">Dibbasotasamāpannā, tesaṃ aññataro ahaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sabbaphaladāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Sabbaphaladāyakattherassāpadānaṃ navamaṃ.</p>

<p rend="subhead">10. Padumadhārikattheraapadānaṃ</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="T" n="2.0162" /><pb ed="M" n="2.0100" /><pb ed="V" n="2.0099" />, romaso nāma pabbato;</p>

<p rend="gathalast">Buddhopi sambhavo nāma, abbhokāse vasī tadā.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Bhavanā nikkhamitvāna, padumaṃ dhārayiṃ ahaṃ;</p>

<p rend="gathalast">Ekāhaṃ dhārayitvāna, bhavanaṃ punarāgamiṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Ekatiṃse <pb ed="P" n="2.0454" /> ito kappe, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā padumadhāriko thero imā gāthāyo</p>

<p rend="bodytext">Abhāsitthāti.</p>

<p rend="centre">Padumadhārikattherassāpadānaṃ dasamaṃ.</p>

<p rend="centre">Phaladāyakavaggo dvepaññāsamo.</p>

<p rend="bodytext">Tassuddānaṃ –</p>

<p rend="gatha1">Kurañciyaṃ kapitthañca, kosambamatha ketakaṃ;</p>

<p rend="gathalast">Nāgapupphajjunañceva, kuṭajī ghosasaññako.</p>

<p rend="gatha1">Thero <pb ed="T" n="2.0163" /> ca sabbaphalado, tathā padumadhāriko;</p>

<p rend="gathalast">Asīti cettha gāthāyo, tisso gāthā taduttari.</p>
</body>
<back></back>
</text>
</TEI.2>