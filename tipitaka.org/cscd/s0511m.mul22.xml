<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">23. Vessabhūbuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tattheva <pb ed="P" n="0.0056" /> maṇḍakappamhi, asamo appaṭipuggalo;</p>

<p rend="gathalast">Vessabhū nāma nāmena, loke uppajji nāyako <note>so jino (syā. kaṃ. ka.)</note>.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Ādittaṃ <pb ed="M" n="2.0369" /> vata rāgaggi, taṇhānaṃ vijitaṃ tadā;</p>

<p rend="gathalast">Nāgova bandhanaṃ chetvā, patto sambodhimuttamaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ pavattente, vessabhūlokanāyake;</p>

<p rend="gathalast">Asītikoṭisahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Pakkante cārikaṃ raṭṭhe, lokajeṭṭhe narāsabhe;</p>

<p rend="gathalast">Sattatikoṭisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Mahādiṭṭhiṃ vinodento, pāṭiheraṃ karoti so;</p>

<p rend="gathalast">Samāgatā naramarū, dasasahassī sadevake.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Mahāacchariyaṃ <pb ed="T" n="2.0525" /> disvā, abbhutaṃ lomahaṃsanaṃ;</p>

<p rend="gathalast">Devā ceva manussā ca, bujjhare saṭṭhikoṭiyo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, vessabhussa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Asītibhikkhusahassānaṃ, paṭhamo āsi samāgamo;</p>

<p rend="gathalast">Sattatibhikkhusahassānaṃ, dutiyo āsi samāgamo.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Saṭṭhibhikkhusahassānaṃ <pb ed="V" n="2.0354" />, tatiyo āsi samāgamo;</p>

<p rend="gathalast">Jarādibhayabhītānaṃ, orasānaṃ mahesino.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ tena samayena, sudassano nāma khattiyo;</p>

<p rend="gatha2">Nimantetvā mahāvīraṃ, dānaṃ datvā mahārahaṃ;</p>

<p rend="gathalast">Annapānena vatthena, sasaṅghaṃ jina pūjayiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tassa buddhassa asamassa, cakkaṃ vattitamuttamaṃ;</p>

<p rend="gathalast">Sutvāna paṇitaṃ dhammaṃ, pabbajjamabhirocayiṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Mahādānaṃ pavattetvā, rattindivamatandito;</p>

<p rend="gathalast">Pabbajjaṃ guṇasampannaṃ, pabbajiṃ jinasantike.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ācāraguṇasampanno, vattasīlasamāhito;</p>

<p rend="gathalast">Sabbaññutaṃ gavesanto, ramāmi jinasāsane.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Saddhāpītiṃ upagantvā, buddhaṃ vandāmi sattharaṃ;</p>

<p rend="gathalast">Pīti uppajjati mayhaṃ, bodhiyāyeva kāraṇā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Anivattamānasaṃ <pb ed="M" n="2.0370" /> ñatvā, sambuddho etadabravi;</p>

<p rend="gathalast">‘‘Ekatiṃse ito kappe, ayaṃ buddho bhavissati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Ahu <pb ed="T" n="2.0526" /> kapilavhayā rammā…pe… hessāma sammukhā imaṃ’’.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Tassāhaṃ <pb ed="P" n="0.0057" /> vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Anomaṃ nāma nagaraṃ, suppatīto nāma khattiyo;</p>

<p rend="gathalast">Mātā yasavatī nāma, vessabhussa mahesino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Cha ca vassasahassāni, agāraṃ ajjha so vasi;</p>

<p rend="gathalast">Ruci suruci rativaḍḍhano, tayo pāsādamuttamā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Anūnatiṃsasahassāni, nāriyo samalaṅkatā;</p>

<p rend="gathalast">Sucittā nāma sā nārī, suppabuddho nāma atrajo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Nimitte caturo disvā, sivikāyābhinikkhami;</p>

<p rend="gathalast">Chamāsaṃ padhānacāraṃ, acarī purisuttamo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Brahmunā <pb ed="T" n="2.0528" /> yācito santo, vessabhūlokanāyako;</p>

<p rend="gathalast">Vatti cakkaṃ mahāvīro, aruṇārāme naruttamo.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Soṇo <pb ed="V" n="2.0355" /> ca uttaro ceva, ahesuṃ aggasāvakā;</p>

<p rend="gathalast">Upasanto nāmupaṭṭhāko, vessabhussa mahesino.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Rāmā <note>dāmā (sī.)</note> ceva samālā ca, ahesuṃ aggasāvikā;</p>

<p rend="gathalast">Bodhi tassa bhagavato, mahāsāloti vuccati.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sotthiko ceva rambho ca, ahesuṃ aggupaṭṭhakā;</p>

<p rend="gathalast">Gotamī sirimā ceva, ahesuṃ aggupaṭṭhikā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Saṭṭhiratanamubbedho, hemayūpasamūpamo;</p>

<p rend="gathalast">Kāyā niccharati rasmi, rattiṃva pabbate sikhī.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Saṭṭhivassasahassāni, āyu tassa mahesino;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Dhammaṃ <pb ed="M" n="2.0371" /> vitthārikaṃ katvā, vibhajitvā mahājanaṃ;</p>

<p rend="gathalast">Dhammanāvaṃ ṭhapetvāna, nibbuto so sasāvako.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Dassaneyyaṃ sabbajanaṃ, vihāraṃ iriyāpathaṃ;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Vessabhū jinavaro satthā, khemārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Vessabhussa bhagavato vaṃso ekavīsatimo.</p>
</body>
<back></back>
</text>
</TEI.2>