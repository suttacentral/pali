<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Pakiṇṇakakaṇḍa</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> Kulasīlaguṇopeto <pb ed="M" n="0.0191" />, sabbadhammaparāyaṇo;</p>

<p rend="gathalast">Pavīṇo pesanājjhakkho, dhammajjhakkho vidhīyate.</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> Vedavedaṅgatatvañño, jappahomaparāyaṇo;</p>

<p rend="gathalast">Āsīvādavacoyutto, esa rājapurohito.</p>

<p rend="gatha1">Kappo <pb ed="M" n="0.0192" /> byākaraṇaṃ joti – satthaṃ sikkhā nirutti ca;</p>

<p rend="gathalast">Chandoviciti cetāni, vedaṅgāni vadanti cha.</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> Sakiṃ vuttagahitatto, lahuhattho jitakkharo;</p>

<p rend="gathalast">Sabbasatthasamālokī, pakaṭṭho nāma lekhako.</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> Samattanītisatthañño <pb ed="M" n="0.0193" />, vāhane pūritassamo;</p>

<p rend="gathalast">Sūravīraguṇopeto, senājhakkho vidhīyate.</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> Sudhī vākyapaṭu, pañño, paracittopalakkhaṇo;</p>

<p rend="gathalast">Dhīro yathātthavādī ca, esa dūto vidhīyate.</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> Puttanattaguṇopeto, satthañño rasapācako;</p>

<p rend="gathalast">Sūro ca kathino ceva, sūpakāro sa vuccate.</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> Iṅgitākāratattañño, balavāpiyadassano;</p>

<p rend="gathalast">Appamādī sadā dakkho, patīhāro sa uccate.</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> Itthimisse kuto sīlaṃ, maṃsabhakkhe kuto dayā;</p>

<p rend="gatha2">Surāpāne kuto saccaṃ, mahālobhe kuto lajjā;</p>

<p rend="gathalast">Mahātande kuto sippaṃ, mahākodhe kuto dhanaṃ.</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> Surāyogo velālo ca, samajjacaraṇaṅgato;</p>

<p rend="gathalast">Khiḍḍā dhutto pāpamitto, alaso bhoganāsakā.</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> Jīvantāpi <pb ed="M" n="0.0196" /> matā pañca, byāsena parikittitā;</p>

<p rend="gathalast">Dukkhito byādhiti mūḷho, iṇavā niccasevako.</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> Niddāluko <pb ed="M" n="0.0197" /> pamādo ca, sukhito rogavālaso;</p>

<p rend="gathalast">Kāmuko kammārāmo ca, sattete satthavajjitā.</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> Goṇāhi sabbagihīnaṃ, posakā bhogadāyako;</p>

<p rend="gathalast">Tasmā hi mātāpitūva, mānaye sakkareyya ca.</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> Yathā <pb ed="M" n="0.0198" /> mātā pitā bhātā, aññevāpi ca ñātakā;</p>

<p rend="gathalast">Gāvo no paramā mittā, yāsu jāyanti osadhā.</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> Annadā <pb ed="M" n="0.0199" /> baladā cetā, vaṇṇadā sukhadā tathā;</p>

<p rend="gathalast">Etamatthavasaṃ ñatvā, nāsu gāvo haniṃsu te.</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> Ye ca khādanti gomaṃsaṃ, mātumaṃsaṃva khādare;</p>

<p rend="gathalast">Matesu tesu gijjhānaṃ, dade sote ca vāhaye.</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> Dviguṇo <pb ed="M" n="0.0200" /> thīnamāhāro, buddhicāpi catugguṇo;</p>

<p rend="gathalast">Chagguṇo hoti vāyāmo, kāmotvaṭṭhaguṇo bhave.</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> Na <pb ed="M" n="0.0201" /> loke sobhate mūḷho, kevalattapasaṃsako;</p>

<p rend="gathalast">Api sampihite kūpe, katavijjo pakāsate.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> Kosajjaṃ bhayato disvā, vīriyārambhañca khemato;</p>

<p rend="gathalast">Āraddhavīriyā hotha, esā buddhānusāsanī.</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> Vivādaṃ <pb ed="M" n="0.0202" /> bhayato disvā, avivādañca khemato;</p>

<p rend="gathalast">Samaggā sakhilā hotha, esā buddhānusāsanī.</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> Pamādaṃ bhayato disvā, appamādañca khemato;</p>

<p rend="gathalast">Bhāvethaṭṭhaṅgikaṃ maggaṃ, esā buddhānusāsanī.</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> Garahā <pb ed="M" n="0.0203" /> ca pasaṃsā ca, aniccā tāvakālikā;</p>

<p rend="gatha2">Appakācekadesāva, na tā ikkheyya paṇḍito;</p>

<p rend="gathalast">Dhammādhammaṃva ikkheyya, atthānatthaṃ hitāhitaṃ.</p>
</body>
<back></back>
</text>
</TEI.2>