<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Anaññasādhāraṇadīpanīgāthā</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Abbhuggatā yassa guṇā anantā,</p>

<p rend="gatha2">Tibuddhakhettekadivākaroti;</p>

<p rend="gatha3">Jānāti so lokamimaṃ parañca,</p>

<p rend="gatha2">Sacetanañceva acetanañca;</p>

<p rend="gatha3">Sakassa santānagataṃ paresaṃ,</p>

<p rend="gathalast">Byatītamappattakamatrabhūtaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Anantasattesu ca lokadhātusu,</p>

<p rend="gatha2">Ekova sabbepi samā na tena;</p>

<p rend="gatha3">Disāsu pubbādisu cakkavāḷā,</p>

<p rend="gatha2">Sahassasaṅkhāyapi appameyyā;</p>

<p rend="gatha3">Ye tesu devā manujā ca brahmā,</p>

<p rend="gathalast">Ekattha saṅgamma hi mantayantā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Anādikālāgatanāmarūpinaṃ,</p>

<p rend="gatha2">Yathāsakaṃ hetuphalattavuttinaṃ;</p>

<p rend="gatha3">Tabbhāvabhāvittamasambhuṇantā,</p>

<p rend="gathalast">Nānāvipallāsamanupaviṭṭhā.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Kammappavattiñca phalappavattiṃ,</p>

<p rend="gatha2">Ekattanānattanirīhadhammataṃ;</p>

<p rend="gatha3">Viññattisantānaghanena channato,</p>

<p rend="gathalast">Sivañjasaṃ no bhaṇituṃ samatthā.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Eko va so santikaro pabhaṅkaro,</p>

<p rend="gatha2">Saṅkhāya ñeyyāni asesitāni;</p>

<p rend="gatha3">Tesañhi majjhe paramāsambhīvadaṃ,</p>

<p rend="gathalast">Sivañjasaṃ dīpayituṃ samattho.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> So gotamo sakyasuto munindo,</p>

<p rend="gatha2">Sabbassa lokassa padīpabhūto;</p>

<p rend="gatha3">Anantasatte bhavabandhanamhā,</p>

<p rend="gathalast">Mocesi kāruññaphalānupekkhī.</p>
</body>
<back></back>
</text>
</TEI.2>