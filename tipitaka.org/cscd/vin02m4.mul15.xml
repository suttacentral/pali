<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Dutiyagāthāsaṅgaṇikaṃ</p>

<p rend="subhead">1. Kāyikādiāpatti</p>

<p rend="bodytext" n="474"><hi rend="paranum">474</hi><hi rend="dot">.</hi> Kati <pb ed="T" n="0.0516" /><pb ed="P" n="5.0210" /><pb ed="M" n="0.0364" /><pb ed="V" n="0.0385" /> āpattiyo kāyikā, kati vācasikā katā.</p>

<p rend="gathalast">Chādentassa kati āpattiyo, kati saṃsaggapaccayā.</p>

<p rend="gatha1">Chāpattiyo kāyikā, cha vācasikā katā;</p>

<p rend="gathalast">Chādentassa tisso āpattiyo, pañca saṃsaggapaccayā.</p>

<p rend="gatha1">Aruṇugge kati āpattiyo, kati yāvatatiyakā;</p>

<p rend="gathalast">Katettha aṭṭha vatthukā, katihi sabbasaṅgaho.</p>

<p rend="gatha1">Aruṇugge tisso āpattiyo, dve yāvatatiyakā;</p>

<p rend="gathalast">Ekettha aṭṭha vatthukā, ekena sabbasaṅgaho.</p>

<p rend="gatha1">Vinayassa kati mūlāni, yāni buddhena paññattā;</p>

<p rend="gathalast">Vinayagarukā kati vuttā, duṭṭhullacchādanā kati.</p>

<p rend="gatha1">Vinayassa dve mūlāni, yāni buddhena paññattā;</p>

<p rend="gathalast">Vinayagarukā dve vuttā, dve duṭṭhullacchādanā.</p>

<p rend="gatha1">Gāmantare kati āpattiyo, kati nadipārapaccayā;</p>

<p rend="gathalast">Katimaṃsesu thullaccayaṃ, katimaṃsesu dukkaṭaṃ.</p>

<p rend="gatha1">Gāmantare <pb ed="V" n="0.0386" /> catasso āpattiyo, catasso nadipārapaccayā;</p>

<p rend="gathalast">Ekamaṃse thullaccayaṃ, navamaṃsesu dukkaṭaṃ.</p>

<p rend="gatha1">Kati vācasikā rattiṃ, kati vācasikā divā;</p>

<p rend="gathalast">Dadamānassa kati āpattiyo, paṭiggaṇhantassa kittakā.</p>

<p rend="gatha1">Dve <pb ed="T" n="0.0517" /> vācasikā rattiṃ, dve vācasikā divā;</p>

<p rend="gathalast">Dadamānassa tisso āpattiyo, cattāro ca paṭiggahe.</p>

<p rend="subhead">2. Desanāgāminiyādiāpatti</p>

<p rend="hangnum" n="475"><hi rend="paranum">475</hi><hi rend="dot">.</hi></p>

<p rend="gatha1"> Kati desanāgāminiyo, kati sappaṭikammā katā;</p>

<p rend="gathalast">Katettha appaṭikammā vuttā, buddhenādiccabandhunā.</p>

<p rend="gatha1">Pañca <pb ed="M" n="0.0365" /> desanāgāminiyo, cha sappaṭikammā katā;</p>

<p rend="gathalast">Ekettha appaṭikammā vuttā, buddhenādiccabandhunā.</p>

<p rend="gatha1">Vinayagarukā kati vuttā, kāyavācasikāni ca;</p>

<p rend="gathalast">Kati vikāle dhaññaraso, kati ñatticatutthena sammuti.</p>

<p rend="gatha1">Vinayagarukā dve vuttā, kāyavācasikāni ca;</p>

<p rend="gathalast">Eko vikāle dhaññaraso, ekā ñatticatutthena sammuti.</p>

<p rend="gatha1">Pārājikā kāyikā kati, kati saṃvāsakabhūmiyo;</p>

<p rend="gathalast">Katinaṃ <pb ed="P" n="5.0211" /> ratticchedo, paññattā dvaṅgulā kati.</p>

<p rend="gatha1">Pārājikā kāyikā dve, dve saṃvāsakabhūmiyo;</p>

<p rend="gathalast">Dvinnaṃ ratticchedo, paññattā dvaṅgulā duve.</p>

<p rend="gatha1">Katattānaṃ <pb ed="V" n="0.0387" /> vadhitvāna, katihi saṅgho bhijjati;</p>

<p rend="gathalast">Katettha paṭhamāpattikā, ñattiyā karaṇā kati.</p>

<p rend="gatha1">Dve attānaṃ vadhitvāna, dvīhi saṅgho bhijjati;</p>

<p rend="gathalast">Dvettha paṭhamāpattikā, ñattiyā karaṇā duve.</p>

<p rend="gatha1">Pāṇātipāte kati āpattiyo, vācā pārājikā kati;</p>

<p rend="gathalast">Obhāsanā <pb ed="T" n="0.0518" /> kati vuttā, sañcarittena vā kati.</p>

<p rend="gatha1">Pāṇātipāte tisso āpattiyo;</p>

<p rend="gatha2">Vācā pārājikā tayo;</p>

<p rend="gatha3">Obhāsanā tayo vuttā;</p>

<p rend="gathalast">Sañcarittena vā tayo.</p>

<p rend="gatha1">Kati puggalā na upasampādetabbā, kati kammānaṃ saṅgahā;</p>

<p rend="gathalast">Nāsitakā kati vuttā, katinaṃ ekavācikā.</p>

<p rend="gatha1">Tayo puggalā na upasampādetabbā, tayo kammānaṃ saṅgahā;</p>

<p rend="gathalast">Nāsitakā tayo vuttā, tiṇṇannaṃ ekavācikā.</p>

<p rend="gatha1">Adinnādāne kati āpattiyo, kati methunapaccayā;</p>

<p rend="gathalast">Chindantassa kati āpattiyo, kati chaḍḍitapaccayā.</p>

<p rend="gatha1">Adinnādāne tisso āpattiyo, catasso methunapaccayā;</p>

<p rend="gathalast">Chindantassa tisso āpattiyo, pañca chaḍḍitapaccayā.</p>

<p rend="gatha1">Bhikkhunovādakavaggasmiṃ <pb ed="M" n="0.0366" />, pācittiyena dukkaṭā;</p>

<p rend="gathalast">Katettha navakā vuttā, katinaṃ cīvarena ca.</p>

<p rend="gatha1">Bhikkhunovādakavaggasmiṃ <pb ed="V" n="0.0388" />, pācittiyena dukkaṭā katā;</p>

<p rend="gathalast">Caturettha navakā vuttā, dvinnaṃ cīvarena ca.</p>

<p rend="gatha1">Bhikkhunīnañca akkhātā, pāṭidesaniyā kati;</p>

<p rend="gathalast">Bhuñjantāmakadhaññena, pācittiyena dukkaṭā kati.</p>

<p rend="gatha1">Bhikkhunīnañca akkhātā, aṭṭha pāṭidesanīyā katā;</p>

<p rend="gathalast">Bhuñjantāmakadhaññena, pācittiyena dukkaṭā katā.</p>

<p rend="gatha1">Gacchantassa kati āpattiyo, ṭhitassa cāpi kittakā;</p>

<p rend="gathalast">Nisinnassa <pb ed="T" n="0.0519" /> kati āpattiyo, nipannassāpi kittakā.</p>

<p rend="gatha1">Gacchantassa catasso āpattiyo, ṭhitassa cāpi tattakā;</p>

<p rend="gathalast">Nisinnassa catasso āpattiyo, nipannassāpi tattakā.</p>

<p rend="subhead">3. Pācittiyaṃ</p>

<p rend="hangnum" n="476"><hi rend="paranum">476</hi><hi rend="dot">.</hi></p>

<p rend="gatha1"> Kati pācittiyāni, sabbāni nānāvatthukāni;</p>

<p rend="gathalast">Apubbaṃ acarimaṃ, āpajjeyya ekato.</p>

<p rend="gatha1">Pañca pācittiyāni, sabbāni nānāvatthukāni;</p>

<p rend="gathalast">Apubbaṃ acarimaṃ, āpajjeyya ekato.</p>

<p rend="gatha1">Kati pācittiyāni, sabbāni nānāvatthukāni;</p>

<p rend="gathalast">Apubbaṃ acarimaṃ, āpajjeyya ekato.</p>

<p rend="gatha1">Na <pb ed="P" n="5.0212" /> pācittiyāni, sabbāni nānāvatthukāni;</p>

<p rend="gathalast">Apubbaṃ acarimaṃ, āpajjeyya ekato.</p>

<p rend="gatha1">Kati <pb ed="V" n="0.0389" /> pācittiyāni, sabbāni nānāvatthukāni;</p>

<p rend="gathalast">Kati vācāya deseyya, vuttā ādiccabandhunā.</p>

<p rend="gatha1">Pañca pācittiyāni, sabbāni nānāvatthukāni;</p>

<p rend="gathalast">Ekavācāya deseyya, vuttā ādiccabandhunā.</p>

<p rend="gatha1">Kati pācittiyāni, sabbāni nānāvatthukāni;</p>

<p rend="gathalast">Kati vācāya deseyya, vuttā ādiccabandhunā.</p>

<p rend="gatha1">Nava <pb ed="M" n="0.0367" /> pācittiyāni, sabbāni nānāvatthukāni;</p>

<p rend="gathalast">Ekavācāya deseyya, vuttā ādiccabandhunā.</p>

<p rend="gatha1">Kati pācittiyāni, sabbāni nānāvatthukāni;</p>

<p rend="gathalast">Kiñca <pb ed="T" n="0.0520" /> kittetvā deseyya, vuttā ādiccabandhunā.</p>

<p rend="gatha1">Pañca pācittiyāni, sabbāni nānāvatthukāni;</p>

<p rend="gathalast">Vatthuṃ kittetvā deseyya, vuttā ādiccabandhunā.</p>

<p rend="gatha1">Kati pācittiyāni, sabbāni nānāvatthukāni;</p>

<p rend="gathalast">Kiñca kittetvā deseyya, vuttā ādiccabandhunā.</p>

<p rend="gatha1">Nava pācittiyāni, sabbāni nānāvatthukāni;</p>

<p rend="gathalast">Vatthuṃ kittetvā deseyya, vuttā ādiccabandhunā.</p>

<p rend="gatha1">Yāvatatiyake kati āpattiyo, kati vohārapaccayā;</p>

<p rend="gathalast">Khādantassa kati āpattiyo, kati bhojanapaccayā.</p>

<p rend="gatha1">Yāvatatiyake tisso āpattiyo, cha vohārapaccayā;</p>

<p rend="gathalast">Khādantassa tisso āpattiyo, pañca bhojanapaccayā.</p>

<p rend="gatha1">Sabbā <pb ed="V" n="0.0390" /> yāvatatiyakā, kati ṭhānāni gacchanti;</p>

<p rend="gathalast">Katinañceva āpatti, katinaṃ adhikaraṇena ca.</p>

<p rend="gatha1">Sabbā yāvatatiyakā, pañca ṭhānāni gacchanti;</p>

<p rend="gathalast">Pañcannañceva āpatti, pañcannaṃ adhikaraṇena ca.</p>

<p rend="gatha1">Katinaṃ vinicchayo hoti, katinaṃ vūpasamena ca;</p>

<p rend="gathalast">Katinañceva anāpatti, katihi ṭhānehi sobhati.</p>

<p rend="gatha1">Pañcannaṃ vinicchayo hoti, pañcannaṃ vūpasamena ca;</p>

<p rend="gathalast">Pañcannañceva anāpatti, tīhi ṭhānehi sobhati.</p>

<p rend="gatha1">Kati <pb ed="T" n="0.0521" /> kāyikā rattiṃ, kati kāyikā divā;</p>

<p rend="gathalast">Nijjhāyantassa kati āpatti, kati piṇḍapātapaccayā.</p>

<p rend="gatha1">Dve kāyikā rattiṃ, dve kāyikā divā;</p>

<p rend="gathalast">Nijjhāyantassa ekā āpatti, ekā piṇḍapātapaccayā.</p>

<p rend="gatha1">Katānisaṃse <pb ed="M" n="0.0368" /> sampassaṃ, paresaṃ saddhāya desaye;</p>

<p rend="gathalast">Ukkhittakā kati vuttā, kati sammāvattanā.</p>

<p rend="gatha1">Aṭṭhānisaṃse sampassaṃ, paresaṃ saddhāya desaye;</p>

<p rend="gathalast">Ukkhittakā tayo vuttā, tecattālīsa sammāvattanā.</p>

<p rend="gatha1">Kati ṭhāne musāvādo, kati paramanti vuccati;</p>

<p rend="gathalast">Kati <pb ed="P" n="5.0213" /> pāṭidesanīyā, katinaṃ desanāya ca.</p>

<p rend="gatha1">Pañca ṭhāne musāvādo, cuddasa paramanti vuccati;</p>

<p rend="gathalast">Dvādasa pāṭidesanīyā, catunnaṃ desanāya ca.</p>

<p rend="gatha1">Kataṅgiko <pb ed="V" n="0.0391" /> musāvādo, kati uposathaṅgāni;</p>

<p rend="gathalast">Kati dūteyyaṅgāni, kati titthiyavattanā.</p>

<p rend="gatha1">Aṭṭhaṅgiko musāvādo, aṭṭha uposathaṅgāni;</p>

<p rend="gathalast">Aṭṭha dūteyyaṅgāni, aṭṭha titthiyavattanā.</p>

<p rend="gatha1">Kativācikā upasampadā, katinaṃ paccuṭṭhātabbaṃ;</p>

<p rend="gathalast">Katinaṃ āsanaṃ dātabbaṃ, bhikkhunovādako katihi.</p>

<p rend="gatha1">Aṭṭhavācikā upasampadā, aṭṭhannaṃ paccuṭṭhātabbaṃ;</p>

<p rend="gathalast">Aṭṭhannaṃ <pb ed="T" n="0.0522" /> āsanaṃ dātabbaṃ, bhikkhunovādako aṭṭhahi.</p>

<p rend="gatha1">Katinaṃ chejjaṃ hoti, katinaṃ thullaccayaṃ;</p>

<p rend="gathalast">Katinañceva anāpatti, sabbesaṃ ekavatthukā.</p>

<p rend="gatha1">Ekassa chejjaṃ hoti, catunnaṃ thullaccayaṃ;</p>

<p rend="gathalast">Catunnañceva anāpatti, sabbesaṃ ekavatthukā.</p>

<p rend="gatha1">Kati āghātavatthūni, katihi saṅgho bhijjati;</p>

<p rend="gathalast">Katettha paṭhamāpattikā, ñattiyā karaṇā kati.</p>

<p rend="gatha1">Nava āghātavatthūni, navahi saṅgho bhijjati;</p>

<p rend="gathalast">Navettha paṭhamāpattikā, ñattiyā karaṇā nava.</p>

<p rend="subhead">4. Avandanīyapuggalādi</p>

<p rend="hangnum" n="477"><hi rend="paranum">477</hi><hi rend="dot">.</hi></p>

<p rend="gatha1"> Kati puggalā nābhivādetabbā, añjalisāmicena ca;</p>

<p rend="gathalast">Katinaṃ dukkaṭaṃ hoti, kati cīvaradhāraṇā.</p>

<p rend="gatha1">Dasa <pb ed="M" n="0.0369" /><pb ed="V" n="0.0392" /> puggalā nābhivādetabbā, añjalisāmicena ca;</p>

<p rend="gathalast">Dasannaṃ dukkaṭaṃ hoti, dasa cīvaradhāraṇā.</p>

<p rend="gatha1">Katinaṃ vassaṃvuṭṭhānaṃ, dātabbaṃ idha cīvaraṃ;</p>

<p rend="gathalast">Katinaṃ bhante dātabbaṃ, katinañceva na dātabbaṃ.</p>

<p rend="gatha1">Pañcannaṃ vassaṃvuṭṭhānaṃ, dātabbaṃ idha cīvaraṃ;</p>

<p rend="gathalast">Sattannaṃ sante dātabbaṃ, soḷasannaṃ na dātabbaṃ.</p>

<p rend="gatha1">Katisataṃ rattisataṃ, āpattiyo chādayitvāna;</p>

<p rend="gathalast">Kati rattiyo vasitvāna, mucceyya pārivāsiko.</p>

<p rend="gatha1">Dasasataṃ rattisataṃ, āpattiyo chādayitvāna;</p>

<p rend="gathalast">Dasa <pb ed="T" n="0.0523" /> rattiyo vasitvāna, mucceyya pārivāsiko.</p>

<p rend="gatha1">Kati kammadosā vuttā, buddhenādiccabandhunā;</p>

<p rend="gathalast">Campāyaṃ vinayavatthusmiṃ, sabbeva adhammikā <note>sabbe adhammikā (sī. syā.)</note> kati.</p>

<p rend="gatha1">Dvādasa kammadosā vuttā, buddhenādiccabandhunā;</p>

<p rend="gathalast">Campāyaṃ vinayavatthusmiṃ, sabbeva adhammikā <note>sabbevādhammikā (sī.), sabbe adhammikā (syā.)</note> katā.</p>

<p rend="gatha1">Kati kammasampattiyo vuttā, buddhenādiccabandhunā;</p>

<p rend="gathalast">Campāyaṃ vinayavatthusmiṃ, sabbeva dhammikā kati.</p>

<p rend="gatha1">Catasso kammasampattiyo vuttā, buddhenādiccabandhunā;</p>

<p rend="gathalast">Campāyaṃ <pb ed="P" n="5.0214" /> vinayavatthusmiṃ, sabbeva dhammikā katā.</p>

<p rend="gatha1">Kati kammāni vuttāni, buddhenādiccabandhunā;</p>

<p rend="gathalast">Campāyaṃ vinayavatthusmiṃ, dhammikā adhammikā kati.</p>

<p rend="gatha1">Cha <pb ed="V" n="0.0393" /> kammāni vuttāni, buddhenādiccabandhunā;</p>

<p rend="gatha2">Campāyaṃ vinayavatthusmiṃ, ekettha dhammikā katā;</p>

<p rend="gathalast">Pañca adhammikā vuttā, buddhenādiccabandhunā.</p>

<p rend="gatha1">Kati kammāni vuttāni, buddhenādiccabandhunā;</p>

<p rend="gathalast">Campāyaṃ vinayavatthusmiṃ, dhammikā adhammikā kati.</p>

<p rend="gatha1">Cattāri <pb ed="M" n="0.0370" /> kammāni vuttāni, buddhenādiccabandhunā;</p>

<p rend="gatha2">Campāyaṃ vinayavatthusmiṃ, ekettha dhammikā katā;</p>

<p rend="gathalast">Tayo adhammikā vuttā, buddhenādiccabandhunā.</p>

<p rend="gatha1">Yaṃ desitaṃnantajinena tādinā;</p>

<p rend="gatha2">Āpattikkhandhāni <pb ed="T" n="0.0524" /> vivekadassinā;</p>

<p rend="gatha3">Katettha sammanti vinā samathehi;</p>

<p rend="gathalast">Pucchāmi taṃ brūhi vibhaṅgakovida.</p>

<p rend="gatha1">Yaṃ desitaṃnantajinena tādinā;</p>

<p rend="gatha2">Āpattikkhandhāni vivekadassinā;</p>

<p rend="gatha3">Ekettha sammati vinā samathehi;</p>

<p rend="gathalast">Etaṃ te akkhāmi vibhaṅgakovida.</p>

<p rend="gatha1">Kati āpāyikā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni <note>visayāni (sī. syā. evamuparipi)</note> suṇoma te.</p>

<p rend="gatha1">Chaūnadiyaḍḍhasatā vuttā, buddhenādiccabandhunā;</p>

<p rend="gatha2">Āpāyikā nerayikā, kappaṭṭhā saṅghabhedakā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati nāpāyikā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Aṭṭhārasa <pb ed="V" n="0.0394" /> nāpāyikā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati aṭṭhakā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Aṭṭhārasa aṭṭhakā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="subhead">5. Soḷasakammādi</p>

<p rend="hangnum" n="478"><hi rend="paranum">478</hi><hi rend="dot">.</hi></p>

<p rend="gatha1"> Kati <pb ed="T" n="0.0525" /> kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Soḷasa <pb ed="M" n="0.0371" /> kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati kammadosā vuttā, buddhenādiccabandhunā;</p>

<p rend="gathalast">Vinayaṃ <pb ed="P" n="5.0215" /> paṭijānantassa, vinayāni suṇoma te.</p>

<p rend="gatha1">Dvādasa kammadosā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati kammasampattiyo vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Catasso kammasampattiyo vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati <pb ed="V" n="0.0395" /> kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Cha kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Cattāri kammāni vuttāni, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati <pb ed="T" n="0.0526" /> pārājikā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Aṭṭha pārājikā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati saṅghādisesā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Tevīsa saṅghādisesā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati <pb ed="M" n="0.0372" /> aniyatā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Dve aniyatā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati <pb ed="V" n="0.0396" /> nissaggiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Dvecattālīsa nissaggiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati pācittiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Aṭṭhāsītisataṃ pācittiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati <pb ed="T" n="0.0527" /> pāṭidesanīyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Dvādasa pāṭidesanīyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Kati sekhiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇoma te.</p>

<p rend="gatha1">Pañcasattati sekhiyā vuttā, buddhenādiccabandhunā;</p>

<p rend="gathalast">Vinayaṃ paṭijānantassa, vinayāni suṇohi me.</p>

<p rend="gatha1">Yāva supucchitaṃ tayā, yāva suvissajjitaṃ mayā;</p>

<p rend="gathalast">Pucchāvissajjanāya vā, natthi kiñci asuttakanti.</p>

<p rend="centre">Dutiyagāthāsaṅgaṇikaṃ niṭṭhitaṃ.</p>
</body>
<back></back>
</text>
</TEI.2>