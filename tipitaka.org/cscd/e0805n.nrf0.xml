<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="book">Padarūpasiddhi</p>

<p rend="subsubhead">Ganthārambha</p>

<p rend="bodytext">[Ka]</p>

<p rend="gatha1">Visuddhasaddhammasahassadīdhitiṃ <pb ed="M" n="0.0001" />,</p>

<p rend="gatha2">Subuddhasambodhiyugandharoditaṃ;</p>

<p rend="gatha3">Tibuddhakhettekadivākaraṃ jinaṃ,</p>

<p rend="gathalast">Sadhammasaṅghaṃ sirasā’bhivandiya.</p>

<p rend="bodytext">[Kha]</p>

<p rend="gatha1">Kaccāyanañcācariyaṃ namitvā,</p>

<p rend="gatha2">Nissāya kaccāyanavaṇṇanādiṃ;</p>

<p rend="gatha3">Bālappabodhatthamujuṃ karissaṃ,</p>

<p rend="gathalast">Byattaṃ sukaṇḍaṃ <hi rend="bold">padarūpasiddhiṃ</hi>.</p>

<p rend="chapter">1. Sandhikaṇḍa</p>

<p rend="bodytext">Tattha jinasāsanādhigamassa akkharakosallamūlakattā taṃ sampādetabbanti dassetuṃ abhidheyyappayojanavākyamidamuccate.</p>

<p rend="bodytext" n="1"><hi rend="paranum">1</hi><hi rend="dot">.</hi><hi rend="bold">Attho akkharasaññāto</hi>.</p>

<p rend="bodytext">Yo koci lokiyalokuttarādibhedo vacanattho, so sabbo akkhareheva saññāyate. Sithiladhanitādiakkharavipattiyañhi atthassa dunnayatā hoti, tasmā <pb ed="M" n="0.0002" /> akkharakosallaṃ bahūpakāraṃ buddhavacanesu, ettha padānipi akkharasannipātarūpattā akkharesveva saṅgayhanti.</p>

<p rend="gatha1">Tasmā akkharakosallaṃ, sampādeyya hitatthiko;</p>

<p rend="gathalast">Upaṭṭhahaṃ garuṃ sammā, uṭṭhānādīhi pañcahi.</p>

<p rend="subhead">Saññāvidhāna</p>

<p rend="bodytext">Tatthādo tāva saddalakkhaṇe vohāraviññāpanatthaṃ saññāvidhānamārabhīyate.</p>

<p rend="bodytext" n="2"><hi rend="paranum">2</hi><hi rend="dot">.</hi><hi rend="bold">Akkharāpādayo ekacattālīsaṃ</hi>.</p>

<p rend="bodytext">Akkharā api ādayo ekacattālīsaṃ, te ca kho jinavacanānurūpā akārādayo niggahītantā ekacattālīsamattā vaṇṇā paccekaṃ akkharā nāma honti. Taṃ yathā – ā i ī u ū e o, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra lava sa ha ḷa aṃ-iti akkharā.</p>

<p rend="bodytext">Nakkharantīti <hi rend="bold">akkharā,</hi> a ādi yesaṃ te <hi rend="bold">ādayo</hi>. Akārādīnamanukkamo panesa ṭhānādikkamasannissito, tathā hi ṭhānakaraṇappayatanehi vaṇṇā jāyante, tattha <hi rend="bold">cha ṭhānāni</hi> kaṇṭhatālumuddhadantaoṭṭhanāsikāvasena.</p>

<p rend="bodytext">Tattha – <hi rend="bold">a</hi>vaṇṇa <hi rend="bold">ka</hi>vagga <hi rend="bold">ha</hi>kārā <hi rend="bold">kaṇṭhajā</hi>.</p>

<p rend="bodytext"><hi rend="bold">I</hi>vaṇṇa <hi rend="bold">ca</hi>vagga <hi rend="bold">ya</hi>kārā <hi rend="bold">tālujā</hi>. <hi rend="bold">Ṭa</hi>vagga <hi rend="bold">ra</hi>kāra <hi rend="bold">ḷa</hi>kārā <hi rend="bold">muddhajā</hi>. <hi rend="bold">Ta</hi>vagga <hi rend="bold">la</hi>kāra <hi rend="bold">sa</hi>kārā <hi rend="bold">dantajā</hi>. <hi rend="bold">U</hi>vaṇṇa <hi rend="bold">pa</hi>vaggā <hi rend="bold">oṭṭhajā</hi>. <hi rend="bold">E</hi>kāro <hi rend="bold">kaṇṭhatālujo</hi>. <hi rend="bold">O</hi>kāro <hi rend="bold">kaṇṭhoṭṭhajo</hi>.</p>

<p rend="bodytext"><hi rend="bold">Va</hi>kāro <pb ed="M" n="0.0003" /><hi rend="bold">dantoṭṭhajo</hi>.</p>

<p rend="bodytext">Niggahītaṃ <hi rend="bold">nāsikaṭṭhānajaṃ</hi>.</p>

<p rend="bodytext">Ṅa ña ṇa na mā <hi rend="bold">sakaṭṭhānajā, nāsikaṭṭhānajā</hi> cāti.</p>

<p rend="gatha1"><hi rend="bold">Ha</hi>kāraṃ pañcameheva, antaṭṭhāhi ca saṃyutaṃ;</p>

<p rend="gathalast">Orasanti vadantettha, kaṇṭhajaṃ tadasaṃyutaṃ.</p>

<p rend="bodytext"><hi rend="bold">Karaṇaṃ</hi> jivhāmajjhaṃ tālujānaṃ, jivhopaggaṃ muddhajānaṃ, jivhāggaṃ dantajānaṃ, sesā sakaṭṭhānakaraṇā.</p>

<p rend="bodytext"><hi rend="bold">Payatanaṃ</hi> saṃvutādikaraṇaviseso. Saṃvutatta<hi rend="bold">ma</hi>kārassa, vivaṭattaṃ sesasarānaṃ <hi rend="bold">sa</hi>kāra<hi rend="bold">ha</hi>kārānañca, phuṭṭhaṃ vaggānaṃ, īsaṃphuṭṭhaṃ yaralavānanti.</p>

<p rend="bodytext">Evaṃ ṭhānakaraṇappayatanasutikālabhinnesu akkharesu sarā nissayā, itare nissitā. Tattha –</p>

<p rend="gatha1">Nissayādo sarā vuttā, byañjanā nissitā tato;</p>

<p rend="gathalast">Vaggekajā bahuttādo, tato ṭhānalahukkamā.</p>

<p rend="bodytext">Vuttañca –</p>

<p rend="gatha1">‘‘Pañcannaṃ pana ṭhānānaṃ, paṭipāṭivasāpi ca;</p>

<p rend="gathalast">Nissayādippabhedehi, vutto tesamanukkamo’’ti.</p>

<p rend="bodytext">Ekenādhikā cattālīsaṃ <hi rend="bold">ekacattālīsaṃ,</hi> etena gaṇanaparicchedena –</p>

<p rend="gatha1">Adhikakkharavantāni, ekatālīsato ito;</p>

<p rend="gathalast">Na buddhavacanānīti, dīpetācariyāsabho.</p>

<p rend="bodytext"><hi rend="bold">Api</hi>ggahaṇaṃ heṭṭhā vuttānaṃ apekkhākaraṇatthaṃ.</p>

<p rend="bodytext" n="3"><hi rend="paranum">3</hi><hi rend="dot">.</hi><hi rend="bold">Tatthodantā</hi><pb ed="M" n="0.0004" /><hi rend="bold">sarā aṭṭha</hi>.</p>

<p rend="bodytext">Tattha tesu akkharesu <hi rend="bold">a</hi>kārādīsu <hi rend="bold">o</hi>kārantā aṭṭha akkharā sarā nāma honti. Taṃ yathā – a ā i ī u ū <hi rend="bold">e</hi> o-iti sarā.</p>

<p rend="bodytext">O anto yesaṃ te <hi rend="bold">odantā, da</hi>kāro sandhijo, saranti gacchantīti <hi rend="bold">sarā,</hi> byañjane sārentītipi <hi rend="bold">sarā</hi>.</p>

<p rend="bodytext">‘‘Tatthā’’ti vattate.</p>

<p rend="bodytext" n="4"><hi rend="paranum">4</hi><hi rend="dot">.</hi><hi rend="bold">Lahumattā tayo rassā</hi>.</p>

<p rend="bodytext">Tattha aṭṭhasu saresu lahumattā tayo sarā rassā nāma honti. Taṃ yathā – a i u-iti rassā.</p>

<p rend="bodytext">Lahukā mattā pamāṇaṃ yesaṃ te <hi rend="bold">lahumattā, mattā</hi>saddo cettha accharāsaṅghātaakkhinimīlanasaṅkhātaṃ kālaṃ vadati, tāya mattāya <hi rend="bold">e</hi>kamattā <hi rend="bold">rassā,</hi> dvimattā <hi rend="bold">dīghā,</hi> aḍḍhamattā <hi rend="bold">byañjanā. Lahu</hi>ggahaṇañcettha chandasi diyaḍḍhamattassāpi gahaṇatthaṃ. Rassakālayogato <hi rend="bold">rassā,</hi> rassakālavanto vā <hi rend="bold">rassā</hi>.</p>

<p rend="bodytext"><hi rend="bold">Sararassa</hi>ggahaṇāni ca vattante.</p>

<p rend="bodytext" n="5"><hi rend="paranum">5</hi><hi rend="dot">.</hi><hi rend="bold">Aññe dīghā</hi>.</p>

<p rend="bodytext">Tattha aṭṭhasu saresu rassehi aññe dvimattā pañca sarā dīghā nāma honti. Taṃ yathā – ā ī ū e o-iti dīghā.</p>

<p rend="bodytext"><hi rend="bold">Añña</hi>ggahaṇaṃ diyaḍḍhamattikānampi saṅgahaṇatthaṃ. Dīghakāle niyuttā, tabbanto vā <hi rend="bold">dīghā</hi>. Kvaci saṃyogapubbā ekārokārā rassā iva vuccante. Yathā – ettha, seyyo, oṭṭho, sotthi. <hi rend="bold">Kvacī</hi>ti kiṃ? Maṃ ce tvaṃ nikhaṇaṃ vane. Putto tyāhaṃ mahārāja.</p>

<p rend="bodytext" n="6"><hi rend="paranum">6</hi><hi rend="dot">.</hi><hi rend="bold">Dumhi</hi><pb ed="M" n="0.0005" /><hi rend="bold">garu</hi>.</p>

<p rend="bodytext">Dvinnaṃ samūho <hi rend="bold">du,</hi> tasmiṃ dumhi. Saṃyogabhūte akkhare pare yo pubbo rassakkharo, so garusañño hoti. Yathā – datvā, hitvā, bhutvā.</p>

<p rend="bodytext">‘‘Garū’’ti vattate.</p>

<p rend="bodytext" n="7"><hi rend="paranum">7</hi><hi rend="dot">.</hi><hi rend="bold">Dīgho ca</hi>.</p>

<p rend="bodytext">Dīgho ca saro garusañño hoti. Yathā – nāvā, nadī, vadhū, dve, tayo. Garukato añño ‘‘lahuko’’ti veditabbo.</p>

<p rend="bodytext" n="8"><hi rend="paranum">8</hi><hi rend="dot">.</hi><hi rend="bold">Sesā byañjanā</hi>.</p>

<p rend="bodytext">Ṭhapetvā aṭṭha sare sesā aḍḍhamattā akkharā <hi rend="bold">ka</hi>kārādayo niggahītantā tettiṃsa byañjanā nāma honti. Vuttehi aññe <hi rend="bold">sesā</hi>. Byañjīyati etehi atthoti <hi rend="bold">byañjanā</hi>. Taṃ yathā – ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra lava sa ha ḷa aṃ-iti byañjanā. <hi rend="bold">Ka</hi>kārādīsvakāro uccāraṇattho.</p>

<p rend="bodytext">‘‘Byañjanā’’ti vattate.</p>

<p rend="bodytext" n="9"><hi rend="paranum">9</hi><hi rend="dot">.</hi><hi rend="bold">Vaggā pañcapañcaso mantā</hi>.</p>

<p rend="bodytext">Tesaṃ kho byañjanānaṃ <hi rend="bold">ka</hi>kārādayo <hi rend="bold">ma</hi>kārantā pañcavīsati byañjanā pañcapañcavibhāgena vaggā nāma honti. Taṃ yathā – ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma-iti vaggā.</p>

<p rend="bodytext">Te pana paṭhamakkharavasena <hi rend="bold">ka</hi>vagga<hi rend="bold">ca</hi>vaggādivohāraṃ gatā, <hi rend="bold">vaggo</hi>ti samūho, tattha pañcapañcavibhāgenāti vā pañca pañca etesamatthīti <pb ed="M" n="0.0006" /> vā <hi rend="bold">pañcapañcaso,</hi> mo anto yesaṃ te <hi rend="bold">mantā</hi>.</p>

<p rend="bodytext" n="10"><hi rend="paranum">10</hi><hi rend="dot">.</hi><hi rend="bold">Aṃiti niggahītaṃ</hi>.</p>

<p rend="bodytext"><hi rend="bold">A</hi>kāro uccāraṇattho, <hi rend="bold">iti</hi>saddo panānantaravuttanidassanattho, aṃiti yaṃ <hi rend="bold">a</hi>kārato paraṃ vuttaṃ bindu, taṃ niggahītaṃ nāma hoti. Rassassaraṃ nissāya gayhati, karaṇaṃ niggahetvā gayhatīti vā <hi rend="bold">niggahītaṃ</hi>.</p>

<p rend="gatha1">Karaṇaṃ niggahetvāna, mukhenāvivaṭena yaṃ;</p>

<p rend="gathalast">Vuccate niggahītanti, vuttaṃ bindu sarānugaṃ.</p>

<p rend="bodytext">Idha avuttānaṃ parasamaññānampi payojane sati gahaṇatthaṃ paribhāsamāha.</p>

<p rend="bodytext" n="11"><hi rend="paranum">11</hi><hi rend="dot">.</hi><hi rend="bold">Parasamaññā payoge</hi>.</p>

<p rend="bodytext">Yā ca pana parasmiṃ sakkataganthe, paresaṃ vā veyyākaraṇānaṃ samaññā ghosāghosalopasavaṇṇasaṃyogaliṅgādikā, tā payoge sati etthāpi yujjante.</p>

<p rend="bodytext">Parasmiṃ, paresaṃ vā samaññā <hi rend="bold">parasamaññā,</hi> veyyākaraṇe, veyyākaraṇamadhītānaṃ vā samaññātyattho. Payujjanaṃ <hi rend="bold">payogo,</hi> viniyogo.</p>

<p rend="bodytext">Tattha vaggānaṃ paṭhamadutiyā, <hi rend="bold">sa</hi>kāro ca <hi rend="bold">aghosā</hi>. Vaggānaṃ tatiyacatutthapañcamā, ya ra lava ha ḷā cāti ekavīsati <hi rend="bold">ghosā</hi> nāma.</p>

<p rend="bodytext">Ettha ca vaggānaṃ dutiyacatutthā <hi rend="bold">dhanitā</hi>tipi vuccanti, itare <hi rend="bold">sithilā</hi>ti. Vināso <hi rend="bold">lopo</hi>. Rassassarā sakadīghehi aññamaññaṃ <hi rend="bold">savaṇṇā</hi> nāma, ye <hi rend="bold">sarūpā</hi>tipi vuccanti. Sarānantaritāni <pb ed="M" n="0.0007" /> byañjanāni <hi rend="bold">saṃyogo</hi>. Dhātuppaccayavibhattivajjitamatthavaṃ <hi rend="bold">liṅgaṃ</hi>. Vibhatyantaṃ <hi rend="bold">padaṃ</hi>. Iccevamādi.</p>

<p rend="centre">Iti saññāvidhānaṃ.</p>

<p rend="subhead">Sarasandhividhāna</p>

<p rend="bodytext">Atha sarasandhi vuccate.</p>

<p rend="bodytext">Loka aggapuggalo, paññā indriyaṃ, tīṇi imāni, no hi etaṃ, bhikkhunī ovādo, mātu upaṭṭhānaṃ, sametu āyasmā, abhibhū āyatanaṃ, dhanā me atthi, sabbe eva, tayo assu dhammā, asanto ettha na dissanti itīdha sarādisaññāyaṃ sabbasandhikaraṇaṭṭhāne byañjanaviyojanatthaṃ paribhāsamāha.</p>

<p rend="bodytext" n="12"><hi rend="paranum">12</hi><hi rend="dot">.</hi><hi rend="bold">Pubbamadhoṭhitamassaraṃ sarena viyojaye</hi>.</p>

<p rend="bodytext"><hi rend="bold">Sarenā</hi>ti nissakke karaṇavacanaṃ, sahayoge vā, sandhitabbe sarasahitaṃ pubbabyañjanaṃ anatikkamanto adhoṭhitamassarañca katvā sarato viyojayeti sarato byañjanaṃ viyojetabbaṃ. Ettha ca <hi rend="bold">assara</hi>ggahaṇasāmatthiyena ‘‘byañjana’’nti laddhaṃ.</p>

<p rend="bodytext" n="13"><hi rend="paranum">13</hi><hi rend="dot">.</hi><hi rend="bold">Sarā sare lopaṃ</hi>.</p>

<p rend="bodytext">Sarā kho sabbepi sare pare ṭhite lopaṃ papponti. <hi rend="bold">Lopo</hi>ti adassanaṃ anuccāraṇaṃ. Ettha <hi rend="bold">sarā</hi>ti kāriyīniddeso. <hi rend="bold">Bahuvacanaṃ</hi> panettha ekekasmiṃ sare pare bahūnaṃ lopañāpanatthaṃ. <hi rend="bold">Sare</hi>ti nimittaniddeso, nimittasattamī cāyaṃ, nimittopādānasāmatthiyato vaṇṇakālabyavadhāne sandhikāriyaṃ na hoti. <hi rend="bold">Lopa</hi>nti kāriyaniddeso, idaṃ pana suttaṃ <pb ed="M" n="0.0008" /> upari paralopavidhānato pubbalopavidhānanti daṭṭhabbaṃ, evaṃ sabbattha sattamīniddese pubbasseva vidhi, na parassa vidhānanti veditabbaṃ.</p>

<p rend="bodytext">‘‘Assaraṃ, adhoṭhita’’nti ca vattate, siliṭṭhakathane paribhāsamāha.</p>

<p rend="bodytext" n="14"><hi rend="paranum">14</hi><hi rend="dot">.</hi><hi rend="bold">Naye paraṃ yutte</hi>.</p>

<p rend="bodytext">Sararahitaṃ kho byañjanaṃ adhoṭhitaṃ parakkharaṃ naye yutte ṭhāneti paranayanaṃ kātabbaṃ. Ettha <hi rend="bold">yutta</hi>ggahaṇaṃ niggahītanisedhanatthaṃ, tena ‘‘akkocchi maṃ avadhi ma’’ntiādīsu paranayanasandeho na hoti.</p>

<p rend="bodytext">Lokaggapuggalo, paññindriyaṃ, tīṇimāni, nohetaṃ, bhikkhunovādo, mātupaṭṭhānaṃ, sametāyasmā, abhibhāyatanaṃ, dhanā matthi, sabbeva, tayassu dhammā, asantettha na dissanti.</p>

<p rend="bodytext">Yassa idāni, saññā iti, chāyā iva, kathā eva kā, iti api, assamaṇī asi, cakkhu indriyaṃ, akataññū asi, ākāse iva, te api, vande ahaṃ, so ahaṃ, cattāro ime, vasalo iti, moggallāno āsi bījako, pāto evātīdha pubbalope sampatte ‘‘sare’’ti adhikāro, idha pana ‘‘atthavasā vibhattivipariṇāmo’’ti katvā ‘‘saro, saramhā, lopa’’nti ca vattamāne –</p>

<p rend="bodytext" n="15"><hi rend="paranum">15</hi><hi rend="dot">.</hi><hi rend="bold">Vā paro asarūpā</hi>.</p>

<p rend="bodytext">Asamānarūpamhā saramhā paro saro lopaṃ pappoti vā. Samānaṃ rūpaṃ assāti sarūpo, na sarūpo <hi rend="bold">asarūpo,</hi> asavaṇṇo <pb ed="M" n="0.0009" />. Yasmā pana mariyādāyaṃ, abhividhimhi ca vattamāno <hi rend="bold">ā</hi>upasaggo viya <hi rend="bold">vā</hi>saddo dvidhā vattate, katthaci vikappe, katthaci yathāvavatthitarūpapariggahe, idha pana pacchime, tato niccamaniccamasantañca vidhimettha <hi rend="bold">vā</hi>saddo dīpeti. ‘‘Naye paraṃ yutte’’ti paraṃ netabbaṃ.</p>

<p rend="bodytext">Yassadāni yassa idāni, saññāti saññā iti, chāyāva chāyā iva, kathāva kā kathā eva kā, itīpi iti api, assamaṇīsi assamaṇī asi. Cakkhundriya miti niccaṃ. Akataññūsi akataññū asi, ākāseva ākāse iva, tepi te api, vandehaṃ vande ahaṃ, sohaṃ so ahaṃ, cattārome cattāro ime, vasaloti vasalo iti, moggallānosi bījako moggallāno āsi bījako, pātova pāto eva.</p>

<p rend="bodytext">Idha na bhavati – pañcindriyāni, saddhindriyaṃ, sattuttamo, ekūnavīsati, yassete, sugatovādo, diṭṭhāsavo, diṭṭhogho, cakkhāyatanaṃ, taṃ kutettha labbhā iccādi.</p>

<p rend="bodytext">Bhavati ca vavatthitavibhāsāya.</p>

<p rend="gatha1">Avaṇṇato sarodānī-tīvevādiṃ vinā paro;</p>

<p rend="gathalast">Na luppataññato dīgho, āsevādivivajjito.</p>

<p rend="bodytext">Bandhussa iva, upa ikkhati, upa ito, ava icca, jina īritaṃ, na upeti, canda udayo, yathā udake itīdha pubbāvaṇṇassarānaṃ <pb ed="M" n="0.0010" /> lope kate ‘‘paro, asarūpe’’ti ca vattate, tathā ‘‘ivaṇṇo yaṃ navā’’ti ito <hi rend="bold">ivaṇṇa</hi>ggahaṇañca, ‘‘vamodudantāna’’nti ito <hi rend="bold">u</hi>ggahaṇañca sīhagatiyā idhānuvattetabbaṃ.</p>

<p rend="bodytext" n="16"><hi rend="paranum">16</hi><hi rend="dot">.</hi><hi rend="bold">Kvacāsavaṇṇaṃ lutte</hi>.</p>

<p rend="bodytext"><hi rend="bold">I</hi>vaṇṇabhūto, <hi rend="bold">u</hi>kārabhūto ca paro saro asarūpe pubbassare lutte kvaci asavaṇṇaṃ pappoti. Natthi savaṇṇā etesanti <hi rend="bold">asavaṇṇā,</hi> ekārokārā, tattha ṭhānāsannavasena ivaṇṇukārānamekārokārā honti.</p>

<p rend="bodytext">Bandhusseva, upekkhati, upeto, avecca, jineritaṃ, nopeti, candodayo, yathodake. <hi rend="bold">Kvacī</hi>ti kiṃ? Tatrime, yassindriyāni, mahiddhiko, sabbītiyo, tenupasaṅkami, lokuttaro. <hi rend="bold">Lutte</hi>ti kiṃ? Cha ime dhammā, yathā idaṃ, kusalassa upasampadā. <hi rend="bold">Asarūpe</hi>ti kiṃ? Cattārimāni, mātupaṭṭhānaṃ.</p>

<p rend="bodytext">Ettha ca satipi heṭṭhā <hi rend="bold">vā</hi>ggahaṇe <hi rend="bold">kvaci</hi>karaṇato avaṇṇe eva lutte idha vuttavidhi hotīti daṭṭhabbaṃ. Tato idha na bhavati – diṭṭhupādānaṃ, pañcahupāli, mudindriyaṃ, yo missaroti.</p>

<p rend="bodytext">Tatra ayaṃ, buddha anussati, sa atthikā, paññavā assa, tadā ahaṃ, yāni idha bhūtāni, gacchāmi iti, ati ito, kikī iva, bahu upakāraṃ, madhu udakaṃ, su upadhāritaṃ, yopi ayaṃ <pb ed="M" n="0.0011" />, idāni ahaṃ, sace ayaṃ, appassuto ayaṃ, itara itarena, saddhā idha vittaṃ, kamma upanissayo, tathā upamaṃ, ratti uparato, vi upasamo iccatra pubbassarānaṃ lope kate –</p>

<p rend="bodytext">‘‘Kvacī’’ti adhikāro, ‘‘paro, lutte’’ti ca vattate.</p>

<p rend="bodytext" n="17"><hi rend="paranum">17</hi><hi rend="dot">.</hi><hi rend="bold">Dīghaṃ</hi>.</p>

<p rend="bodytext">Saro kho paro pubbassare lutte kvaci dīghabhāvaṃ pappotīti ṭhānāsannavasena rassassarānaṃ savaṇṇadīgho.</p>

<p rend="bodytext">Tatrāyaṃ, buddhānussati, sātthikā, paññavāssa, tadāhaṃ, yānīdha bhūtāni, gacchāmīti, atīto, kikīva, <hi rend="bold">ba</hi>hūpakāraṃ, madhūdakaṃ, sūpadhāritaṃ, yopāyaṃ, idānāhaṃ, sacāyaṃ, appassutāyaṃ, itarītarena, saddhīdha vittaṃ, kammūpanissayo, tathūpamaṃ, rattūparato, vūpasamo.</p>

<p rend="bodytext"><hi rend="bold">Kvacī</hi>ti kiṃ? Aciraṃ vata’yaṃ kāyo, kimpimāya, tīṇimāni, pañcasupādānakkhandhesu, tassattho, pañcaṅgiko, munindo, satindriyaṃ, lahuṭṭhānaṃ, gacchāmahaṃ, tatridaṃ, pañcahupāli, natthaññaṃ. <hi rend="bold">Lutte</hi>ti kiṃ? Yathā ayaṃ, nimi iva rājā, kikī iva, su upadhāritaṃ.</p>

<p rend="bodytext">Lokassa <pb ed="M" n="0.0012" /> iti, deva iti, vi ati patanti, vi ati nāmenti, saṅghāṭi api, jīvitahetu api, vijju iva, kiṃsu idha vittaṃ, sādhu iti itīdha parassarānaṃ lope kate –</p>

<p rend="bodytext">‘‘Lutte, dīgha’’nti ca vattate.</p>

<p rend="bodytext" n="18"><hi rend="paranum">18</hi><hi rend="dot">.</hi><hi rend="bold">Pubbo ca</hi>.</p>

<p rend="bodytext">Pubbo saro parassare lutte kvacidīghaṃ pappoti. <hi rend="bold">Ca</hi>ggahaṇaṃ luttadīghaggahaṇānukaḍḍhanatthaṃ, taṃ <hi rend="bold">‘‘cā</hi>nukaḍḍhitamuttaratra nānuvattate’’ti ñāpanatthaṃ.</p>

<p rend="bodytext">Lokassāti, devāti, vītipatanti, vītināmenti, saṅghāṭīpi, jīvitahetūpi, vijjūva, kiṃsūdha vittaṃ, sādhūti.</p>

<p rend="bodytext"><hi rend="bold">Kvacī</hi>ti kiṃ? Yassadāni, itissa, idānipi, tesupi, cakkhundriyaṃ, kinnumāva.</p>

<p rend="bodytext">Adhigato kho me ayaṃ dhammo, putto te ahaṃ, te assa pahīnā, pabbate ahaṃ, ye assa itīdha pubbalope sampatte –</p>

<p rend="bodytext" n="19"><hi rend="paranum">19</hi><hi rend="dot">.</hi><hi rend="bold">Yamedantassādeso</hi>.</p>

<p rend="bodytext">Ekārassa padantabhūtassa ṭhāne sare pare kvaci <hi rend="bold">ya</hi>kārādeso hoti. <hi rend="bold">A</hi>kāremeteyesaddādissevāyaṃ vidhi, <hi rend="bold">ya</hi>nti yaṃ rūpaṃ, e eva anto <hi rend="bold">edanto,</hi> ādesiṭṭhāne ādissatīti <hi rend="bold">ādeso</hi>. ‘‘Byañjane’’ti adhikicca ‘‘dīgha’’nti dīgho.</p>

<p rend="bodytext">Adhigato <pb ed="M" n="0.0013" /> kho myāyaṃ dhammo, putto tyāhaṃ, tyāssa pahīnā, pabbatyāhaṃ, yyāssa.</p>

<p rend="bodytext"><hi rend="bold">Kvacī</hi>ti kiṃ? Te nāgatā, puttā matthi. <hi rend="bold">Anta</hi>ggahaṇaṃ kiṃ? Dhammacakkaṃ pavattento, damento cittaṃ.</p>

<p rend="bodytext">Yāvatako assa kāyo, tāvatako assa byāmo, ko attho, atha kho assa, ahaṃ kho ajja, yo ayaṃ, so assa, so eva, yato adhikaraṇaṃ, anu addhamāsaṃ, anu eti, su āgataṃ, su ākāro, du ākāro, cakkhu āpāthaṃ, bahu ābādho, pātu akāsi, na tu evātīdha –</p>

<p rend="bodytext" n="20"><hi rend="paranum">20</hi><hi rend="dot">.</hi><hi rend="bold">Vamodudantānaṃ</hi>.</p>

<p rend="bodytext">Okārukārānaṃ antabhūtānaṃ sare pare kvaci <hi rend="bold">va</hi>kārādeso hoti. <hi rend="bold">Ka kha ya ta</hi>saddādi<hi rend="bold">o</hi>kārassedaṃ gahaṇaṃ.</p>

<p rend="bodytext">Yāvatakvassa kāyo, tāvatakvassa byāmo, kvattho, atha khvassa, ahaṃ khvajja, yvāyaṃ, svassa, sveva, yatvādhikaraṇaṃ, anvaddhamāsaṃ, anvebhi, svāgataṃ, svākāro, dvākāro, cakkhvāpāthaṃ, bahvābādho, pātvākāsi, na tveva.</p>

<p rend="bodytext"><hi rend="bold">Kvacī</hi>ti kiṃ? Ko attho, atha kho aññatarā, yohaṃ, sohaṃ, cattārome, sāgataṃ, sādhāvuso, hotūti. <hi rend="bold">Anta</hi>ggahaṇaṃ kiṃ? Savanīyaṃ, viravanti.</p>

<p rend="bodytext">Paṭisanthāravutti <pb ed="M" n="0.0014" /> assa, sabbā vitti anubhuyyate, vi añjanaṃ, vi ākato, nadī āsanno itīdha maṇḍūkagatiyā ‘‘asarūpe’’ti vattate.</p>

<p rend="bodytext" n="21"><hi rend="paranum">21</hi><hi rend="dot">.</hi><hi rend="bold">Ivaṇṇo yaṃ navā</hi>.</p>

<p rend="bodytext">Pubbo ivaṇṇo asarūpe sare pare <hi rend="bold">ya</hi>kāraṃ pappoti navā. I eva vaṇṇo <hi rend="bold">ivaṇṇo, navā</hi>saddo <hi rend="bold">kvaci</hi>saddapariyāyo.</p>

<p rend="bodytext">Paṭisanthāravutyassa, sabbā vityānubhuyyate, byañjanaṃ, byākato, nadyāsanno.</p>

<p rend="bodytext"><hi rend="bold">Navā</hi>ti kiṃ? Pañcahaṅgehi, tāni attani, gacchāmahaṃ, muttacāgī anuddhato. <hi rend="bold">Asarūpe</hi>ti kiṃ? Itihidaṃ, aggīva, atthīti.</p>

<p rend="bodytext">Ati antaṃ, ati odātā, pati ayo, pati āharati, pati eti, iti assa, iti etaṃ, itiādi itīdha ‘‘ivaṇṇo yaṃ navā’’ti <hi rend="bold">ya</hi>kārādese sampatte –</p>

<p rend="bodytext" n="22"><hi rend="paranum">22</hi><hi rend="dot">.</hi><hi rend="bold">Sabbo canti</hi>.</p>

<p rend="bodytext">Atipatiitīnaṃ <hi rend="bold">ti</hi>saddassedaṃ gahaṇaṃ.</p>

<p rend="bodytext">Sabbo <hi rend="bold">ti</hi>icceso saddo sare pare kvaci <hi rend="bold">ca</hi>kāraṃ pappoti. <hi rend="bold">Tī</hi>ti niddesato akata<hi rend="bold">ya</hi>kārassevāyaṃ vidhi, itarathā <hi rend="bold">kvaci</hi>ggahaṇassa ca ‘‘atissa cantassā’’tisuttassa ca niratthakatā siyā. ‘‘Paradvebhāvo ṭhāne’’ti dvittaṃ.</p>

<p rend="bodytext">Accantaṃ <pb ed="M" n="0.0015" />, accodātā, paccayo, paccāharati, pacceti, iccassa, iccetaṃ, iccādi.</p>

<p rend="bodytext"><hi rend="bold">Kvacī</hi>ti kiṃ? Itissa, iti ākaṅkhamānena.</p>

<p rend="bodytext">‘‘Te na vāivaṇṇe’’ti ito ‘‘na ivaṇṇe’’ti ca vattate.</p>

<p rend="bodytext" n="23"><hi rend="paranum">23</hi><hi rend="dot">.</hi><hi rend="bold">Atissa cantassa</hi>.</p>

<p rend="bodytext"><hi rend="bold">Ati</hi>iccetassa antabhūtassa <hi rend="bold">ti</hi>saddassa ivaṇṇe pare ‘‘sabbo caṃ tī’’ti vuttarūpaṃ na hoti. <hi rend="bold">Atissā</hi>ti <hi rend="bold">ati</hi>upasaggānukaraṇametaṃ. Tenevettha vibhattilopābhāvo. Ettha ca <hi rend="bold">anta</hi>saddo saddavidhinisedhappakaraṇato <hi rend="bold">ati</hi>saddantabhūtaṃ <hi rend="bold">ti</hi>saddameva vadati, na ivaṇṇanti daṭṭhabbaṃ, itarathā idaṃ suttameva niratthakaṃ siyā.</p>

<p rend="gatha1"><hi rend="bold">‘‘I</hi>vaṇṇo yaṃ navā’’tīdha, asarūpādhikārato;</p>

<p rend="gathalast">Ivaṇṇassa sarūpasmiṃ, <hi rend="bold">yā</hi>deso ca na sambhave.</p>

<p rend="bodytext"><hi rend="bold">Ca</hi>kāro anuttasamuccayattho, tena <hi rend="bold">itipatī</hi>namantassa ca na hoti. Ati isigaṇo atīsigaṇo, evaṃ atīto, atīritaṃ, itīti, itīdaṃ, patīto.</p>

<p rend="bodytext">Abhi akkhānaṃ, abhi uggato, abhi okāso itīdha <hi rend="bold">ya</hi>kāre sampatte –</p>

<p rend="bodytext">‘‘Sare’’ti vattate.</p>

<p rend="bodytext" n="24"><hi rend="paranum">24</hi><hi rend="dot">.</hi><hi rend="bold">Abbho abhi</hi>.</p>

<p rend="bodytext">Abhiiccetassa sabbassa sare pare <hi rend="bold">abbhā</hi>deso hoti.</p>

<p rend="gatha1">‘‘Abhī’’ti paṭhamantassa, vuttiyaṃ chaṭṭhiyojanaṃ;</p>

<p rend="gathalast">Ādesāpekkhato vuttaṃ, ‘‘aṃmo’’tiādike viya.</p>

<p rend="bodytext">Pubbassaralopo <pb ed="M" n="0.0016" />, abbhakkhānaṃ, abbhuggato, abbhokāso.</p>

<p rend="bodytext"><hi rend="bold">Adhi</hi> agamā, adhi upagato, adhi ogāhetvā itīdha</p>

<p rend="bodytext" n="25"><hi rend="paranum">25</hi><hi rend="dot">.</hi><hi rend="bold">Ajjho adhi</hi>.</p>

<p rend="bodytext"><hi rend="bold">Adhi</hi>iccetassa sabbassa sare pare <hi rend="bold">ajjhā</hi>deso hoti. Ajjhagamā, ajjhupagato, ajjhogāhetvā.</p>

<p rend="bodytext">Abhi icchitaṃ, adhi īritaṃ itīdha</p>

<p rend="bodytext">‘‘Abbho abhi, ajjho adhī’’ti ca vattate.</p>

<p rend="bodytext" n="26"><hi rend="paranum">26</hi><hi rend="dot">.</hi><hi rend="bold">Te na vā ivaṇṇe</hi>.</p>

<p rend="bodytext">Te ca kho <hi rend="bold">abhiadhi</hi>iccete upasaggā <hi rend="bold">i</hi>vaṇṇe pare abbho ajjhoiti vuttarūpā na honti vā. Saralopaparanayanāni. Abhicchitaṃ, adhīritaṃ. <hi rend="bold">Vā</hi>ti kiṃ? Abbhīritaṃ, ajjhiṇamutto, ajjhiṭṭho.</p>

<p rend="bodytext">Ekamidha ahantīdha</p>

<p rend="bodytext" n="27"><hi rend="paranum">27</hi><hi rend="dot">.</hi><hi rend="bold">Do dhassa ca</hi>.</p>

<p rend="bodytext"><hi rend="bold">Dha</hi>iccetassa sare pare kvaci <hi rend="bold">da</hi>kāro hoti. <hi rend="bold">Eka</hi>saddato parassa <hi rend="bold">idha</hi>ssa <hi rend="bold">dha</hi>kārassevāyaṃ, saralopadīghā. Ekamidāhaṃ. <hi rend="bold">Kvacī</hi>ti kiṃ? Idheva.</p>

<p rend="bodytext"><hi rend="bold">Ca</hi>saddena kvaci <hi rend="bold">sādhu</hi>ssa <hi rend="bold">dha</hi>ssa <hi rend="bold">ha</hi>kāro, yathā – sāhu dassanaṃ.</p>

<p rend="bodytext">Yathā eva tathā evātīdha</p>

<p rend="bodytext">‘‘Navā’’ti vattate, ‘‘saramhā’’ti ca.</p>

<p rend="bodytext" n="28"><hi rend="paranum">28</hi><hi rend="dot">.</hi><hi rend="bold">Evādissa</hi><pb ed="M" n="0.0017" /><hi rend="bold">ri pubbo ca rasso</hi>.</p>

<p rend="bodytext"><hi rend="bold">Yathātathā</hi>dvayaparassedaṃ gahaṇaṃ. Dīghasaramhā parassa <hi rend="bold">eva</hi>saddādibhūtassa <hi rend="bold">e</hi>kārassa <hi rend="bold">ri</hi>kāro hoti, pubbo ca saro rasso hoti navā. Yathariva, tathariva. <hi rend="bold">Navā</hi>ti kiṃ? Yatheva, tatheva.</p>

<p rend="bodytext">Ti antaṃ,ti addhaṃ, aggi agāre, sattamī atthe, pañcamī antaṃ, du aṅgikaṃ, bhikkhu āsane, puthu āsane, sayambhū āsane itīdha <hi rend="bold">yavā</hi>desesu sampattesu –</p>

<p rend="bodytext">‘‘Saññā’’ti vattate.</p>

<p rend="bodytext" n="29"><hi rend="paranum">29</hi><hi rend="dot">.</hi><hi rend="bold">Ivaṇṇuvaṇṇā jhalā</hi>.</p>

<p rend="bodytext">Ivaṇṇauvaṇṇaiccete yathākkamaṃ <hi rend="bold">jhala</hi>saññā honti. <hi rend="bold">Vaṇṇa</hi>ggahaṇaṃ savaṇṇaggahaṇatthaṃ.</p>

<p rend="gatha1">Jhalasaññā pasaññāva, na liṅgantaṃva nissitā;</p>

<p rend="gathalast">Ākhyāte liṅgamajjhe ca, dviliṅgante ca dassanā.</p>

<p rend="bodytext" n="30"><hi rend="paranum">30</hi><hi rend="dot">.</hi><hi rend="bold">Jhalānamiyuvā sare vā</hi>.</p>

<p rend="bodytext"><hi rend="bold">Jhala</hi>iccetesaṃ <hi rend="bold">iyauva</hi>iccete ādesā honti vā sare pare, saralopo.</p>

<p rend="bodytext">Tiyantaṃ, tiyaddhaṃ, aggiyāgāre, sattamiyatthe, pañcamiyantaṃ, duvaṅgikaṃ, bhikkhuvāsane, puthuvāsane, sayambhuvāsane. <hi rend="bold">Vā</hi>ti kiṃ? Agyāgāre, sattamīatthe, bhikkhuāsane nisīdati.</p>

<p rend="bodytext">Go ajinaṃ, go eḷakaṃ itīdha</p>

<p rend="bodytext">‘‘Go, avo, samāse’’ti ca vattate.</p>

<p rend="bodytext" n="31"><hi rend="paranum">31</hi><hi rend="dot">.</hi><hi rend="bold">O</hi><pb ed="M" n="0.0018" /><hi rend="bold">sare ca</hi>.</p>

<p rend="bodytext"><hi rend="bold">Go</hi>iccetassa <hi rend="bold">o</hi>kārassa sare pare <hi rend="bold">avā</hi>deso hoti samāse. Gavājinaṃ, gaveḷakaṃ. <hi rend="bold">Ca</hi>saddaggahaṇena uvaṇṇassa <hi rend="bold">uvaavā</hi>desā. Yathā – bhuvi, pasavo.</p>

<p rend="bodytext">Putha evātīdha</p>

<p rend="bodytext" n="32"><hi rend="paranum">32</hi><hi rend="dot">.</hi><hi rend="bold">Go sare puthassāgamo kvaci</hi>.</p>

<p rend="bodytext"><hi rend="bold">Putha</hi>iccetassa nipātassa ante kvaci <hi rend="bold">ga</hi>kārāgamo hoti sare pare. Āgacchatīti <hi rend="bold">āgamo,</hi> asantuppatti āgamo. Ettha ca ‘‘sare’’ti nimittāsannavasena puthassa anteti labbhati. Puthageva, putha eva.</p>

<p rend="bodytext">Pā evātīdha</p>

<p rend="bodytext">‘‘Sare, go, āgamo, kvacī’’ti ca vattate.</p>

<p rend="bodytext" n="33"><hi rend="paranum">33</hi><hi rend="dot">.</hi><hi rend="bold">Pāssa canto rasso</hi>.</p>

<p rend="bodytext"><hi rend="bold">Pā</hi>iccetassa ante sare pare kvaci <hi rend="bold">ga</hi>kārāgamo hoti, <hi rend="bold">pā</hi>ssa anto ca saro rasso hoti. Pageva vutyassa, pā eva.</p>

<p rend="bodytext">‘‘Vā, sare’’ti ca vattate.</p>

<p rend="bodytext" n="34"><hi rend="paranum">34</hi><hi rend="dot">.</hi><hi rend="bold">Yava ma da na ta ra lā cāgamā</hi>.</p>

<p rend="bodytext">Sare pare <hi rend="bold">ya</hi>kārādayo aṭṭha āgamā honti vā. <hi rend="bold">Ca</hi>saddena <hi rend="bold">ga</hi>kārāgamo ca, vavatthitavibhāsatthoyaṃ <hi rend="bold">vā</hi>saddo.</p>

<p rend="bodytext">Tattha <pb ed="M" n="0.0019" /><hi rend="bold">yakārāgamo yathā</hi>dibho ikārekārādīsu. Yathā idaṃ yathayidaṃ, byañjaneti adhikicca ‘‘rassa’’nti rassattaṃ, yathā idaṃ vā, yathā eva, yathāyeva, yatheva, evaṃ māyidaṃ, māyevaṃ, taṃyidaṃ, taṃyeva, nayidaṃ, nayimassa, nayimāni, navayime dhammā, buddhānaṃyeva, santiyeva, bodhiyāyeva, satiyeva, pathavīyeva, dhātuyeva, tesuyeva, soyeva, pāṭiyekkaṃ.</p>

<p rend="bodytext">Tathā sare <hi rend="bold">vipari</hi>yādito ca. Vi añjanā viyañjanā, byañjanā vā, evaṃ viyākāsi, byākāsi. Pariantaṃ pariyantaṃ, evaṃ pariyādānaṃ, pariyuṭṭhānaṃ, pariyesati, pariyosānamiti niccaṃ. Ni āyogo niyāyogo. Idha na bhavati, parikkhato, upaparikkhati.</p>

<p rend="bodytext"><hi rend="bold">Vakāro ti</hi>saddādito avaṇṇukāresu. Ti aṅgulaṃ tivaṅgulaṃ, evaṃ tivaṅgikaṃ, bhūvādayo, migī bhantā vudikkhati, pavuccati, pāguññavujutā.</p>

<p rend="bodytext"><hi rend="bold">Makāro lahu</hi>ppabhutito sare chandānurakkhaṇādimhi. Lahu essati lahumessati, evaṃ garumessati, idhamāhu, kena te idha mijjhati, bhadro kasāmiva, ākāse mabhipūjayi, ekamekassa, yena midhekacce, āsatimeva.</p>

<p rend="bodytext"><hi rend="bold">Dakāro</hi><pb ed="M" n="0.0020" /><hi rend="bold">u</hi>upasagga saki kenaci kiñci kismiñci koci sammā yāva tāva puna ya te’tattasādīhi. <hi rend="bold">U</hi>upasaggato niccaṃ, u aggo udaggo, evaṃ udayo, udapādi, udāhaṭaṃ, udito, udīritaṃ, udeti.</p>

<p rend="bodytext">Nipātato ca, saki eva sakideva, evaṃ sakadāgāmi, mahāvuttisuttena <hi rend="bold">i</hi>kārassa <hi rend="bold">a</hi>kāro. Tathā kenacideva, kiñcideva, kismiñcideva, kocideva, sammā attho sammadattho, rassattaṃ. Evaṃ sammadakkhāto, sammadaññā vimuttānaṃ, sammadeva, yāvadatthaṃ, yāvadeva, tāvadeva, punadeva.</p>

<p rend="bodytext">Nāmato, yadatthaṃ, tadatthaṃ, yadantarā, tadantarā, tadaṅgavimutti, etadatthaṃ, attadatthaṃ, sadatthapasuto siyā. Yatetattasehi samāseyeva.</p>

<p rend="bodytext"><hi rend="bold">Ādi</hi>saddena aññadatthaṃ, manasādaññā vimuttānaṃ, bahudeva rattiṃ, ahudeva bhayaṃ.</p>

<p rend="bodytext"><hi rend="bold">Vā</hi>ti kiṃ? Kenaci atthakāmena, sammā aññāya, yāvāhaṃ, tāvāhaṃ, punāparaṃ, attatthaṃ.</p>

<p rend="bodytext"><hi rend="bold">Nakāro</hi> āyatādimhi. Ito āyati ito nāyati, ciraṃ nāyati.</p>

<p rend="bodytext"><hi rend="bold">Takāro</hi> yasmā tasmā ajjādito ihaggādimhi. Yasmātiha, tasmātiha, ajjatagge.</p>

<p rend="bodytext"><hi rend="bold">Rakāro</hi><pb ed="M" n="0.0021" /> ni dupātu puna dhī pāta caturādito. Ni antaraṃ nirantaraṃ, evaṃ nirālayo, nirindhano, nirīhakaṃ, niruttaro, nirojaṃ. Du atikkamo duratikkamo, durāgataṃ, duruttaṃ. Pāturahosi, pāturahesuṃ. Punarāgaccheyya, punaruttaṃ, punareva, punareti. Dhiratthu. Pātarāso.</p>

<p rend="bodytext"><hi rend="bold">Catu</hi>saddādito, caturaṅgikaṃ, caturārakkhā, caturiddhipādapaṭilābho, caturoghanittharaṇatthaṃ. Bhatturatthe, vuttiresā, pathavīdhāturevesā.</p>

<p rend="bodytext">Tathā sarato ivevesu chandānurakkhaṇe. Nakkhattarājāriva tārakānaṃ, vijjurivabbhakūṭe, āraggeriva sāsapo, sāsaporiva āragge, usabhoriva, sabbhireva samāsetha.</p>

<p rend="bodytext"><hi rend="bold">Vā</hi>ti kiṃ? Dvādhiṭṭhitaṃ, pātvākāsi, punapi.</p>

<p rend="bodytext"><hi rend="bold">Lakāro</hi> chasaṅkhyāhi. Laḷānamaviseso. Cha abhiññā chaḷabhiññā, chaḷaṅgaṃ, chaḷāsīti, chaḷaṃsā, saḷāyatanaṃ.</p>

<p rend="bodytext"><hi rend="bold">Vā</hi>ti kiṃ? Cha abhiññā.</p>

<p rend="centre">Iti sarasandhividhānaṃ niṭṭhitaṃ.</p>

<p rend="subhead">Itthiliṅga</p>

<p rend="bodytext">Atha <pb ed="M" n="0.0081" /> itthiliṅgāni vuccante.</p>

<p rend="bodytext"><hi rend="bold">A</hi>kāranto itthiliṅgasaddo appasiddho.</p>

<p rend="bodytext"><hi rend="bold">Ā</hi>kāranto itthiliṅgo <hi rend="bold">kaññā</hi>saddo. ‘‘Kañña’’iti ṭhite –</p>

<p rend="bodytext" n="176"><hi rend="paranum">176</hi><hi rend="dot">.</hi><hi rend="bold">Itthiyamato āppaccayo</hi>.</p>

<p rend="bodytext">Itthiyaṃ vattamānā <hi rend="bold">a</hi>kārantato liṅgamhā paro <hi rend="bold">ā</hi>ppaccayo hoti.</p>

<p rend="gatha1">Pakatyatthajotakā itthi-ppaccayā syādayo viya;</p>

<p rend="gathalast">Ṇādayo paccayatthassa, sakatthassāpi vācakā.</p>

<p rend="bodytext">‘‘Saralopo’’tiādinā pubbassare lutte, paranayane ca kate ‘‘dhātuppaccayavibhattivajjitamatthavaṃ liṅga’’nti vuttattāva paccayantassāpi aliṅgattā vibhattuppattiyamasampattāyaṃ ‘‘taddhitasamāsakitakā nāmaṃ vā’tavetunādīsu cā’’ti ettha <hi rend="bold">va</hi>ggahaṇena itthippaccayantassāpi nāmabyapadeso. Pure viya <hi rend="bold">syā</hi>dyuppatti, ‘‘sesato lopaṃ gasipī’’ti <hi rend="bold">si</hi>lopo. Sā kaññā.</p>

<p rend="bodytext">Bahuvacane ‘‘ālapane si gasañño’’ti ito ‘‘sañño’’, ‘‘te itthikhyā po’’ti ito ‘‘itthikhyā’’ti ca vattate.</p>

<p rend="bodytext" n="177"><hi rend="paranum">177</hi><hi rend="dot">.</hi><hi rend="bold">Ā gho</hi>.</p>

<p rend="bodytext">Liṅgassanto <hi rend="bold">ā</hi>kāro yadā itthikhyo, tadā <hi rend="bold">gha</hi>sañño hotīti <hi rend="bold">gha</hi>saññāyaṃ ‘‘ghapato ca yonaṃ lopo’’ti <pb ed="M" n="0.0082" /> vikappena <hi rend="bold">yo</hi>lopo. Tā kaññā kaññāyo.</p>

<p rend="bodytext">Ālapane ‘‘sakhato gasse vā’’ti ito ‘‘gassā’’ti vattate.</p>

<p rend="bodytext" n="178"><hi rend="paranum">178</hi><hi rend="dot">.</hi><hi rend="bold">Ghate ca</hi>.</p>

<p rend="bodytext"><hi rend="bold">Gha</hi>to parassa <hi rend="bold">ga</hi>ssa <hi rend="bold">e</hi>kāro hoti, saralopādi. Bhoti kaññe, bhotiyo kaññā kaññāyo.</p>

<p rend="bodytext">Aṃmhi saralopapakatibhāvā kaññaṃ, kaññā kaññāyo.</p>

<p rend="bodytext">Tatiyādīsu ‘‘āya catutthekavacanassa tū’’ti ito ‘‘āyo, ekavacanāna’’nti ca vattate.</p>

<p rend="bodytext" n="179"><hi rend="paranum">179</hi><hi rend="dot">.</hi><hi rend="bold">Ghato nādīnaṃ</hi>.</p>

<p rend="bodytext"><hi rend="bold">Gha</hi>saññato liṅgassākārā paresaṃ <hi rend="bold">nā</hi>dīnaṃ <hi rend="bold">smiṃ</hi>pariyantānaṃ ekavacanānaṃ vibhattigaṇānaṃ <hi rend="bold">āyā</hi>deso hoti. Saralopaparanayanāni. Kaññāya, kaññāhi kaññābhi, kaññāya, kaññānaṃ, kaññāya, kaññāhi kaññābhi, kaññāya, kaññānaṃ.</p>

<p rend="bodytext"><hi rend="bold">Smiṃ</hi>mhi –</p>

<p rend="bodytext" n="180"><hi rend="paranum">180</hi><hi rend="dot">.</hi><hi rend="bold">Ghapato smiṃ yaṃ vā</hi>.</p>

<p rend="bodytext"><hi rend="bold">Ghapa</hi>to parassa <hi rend="bold">smiṃ</hi>vacanassa <hi rend="bold">yaṃ</hi> hoti vā, aññatthāyādeso. Kaññāyaṃ kaññāya, kaññāsu.</p>

<p rend="bodytext">Evamaññepi –</p>

<p rend="gatha1">Saddhā medhā paññā vijjā, cintā mantā vīṇā taṇhā;</p>

<p rend="gathalast">Icchā mucchā ejā māyā, mettā mattā sikkhā bhikkhā.</p>

<p rend="gatha1">Jaṅghā <pb ed="M" n="0.0083" /> gīvā jivhā vācā,</p>

<p rend="gatha2">Chāyā āsā gaṅgā nāvā;</p>

<p rend="gatha3">Gāthā senā lekhā sālā,</p>

<p rend="gathalast">Mālā velā pūjā khiḍḍā.</p>

<p rend="gatha1">Pipāsā vedanā saññā, cetanā tasiṇā pajā;</p>

<p rend="gathalast">Devatā vaṭṭakā godhā, balākā parisā sabhā.</p>

<p rend="gatha1">Ūkāsephālikā laṅkā, salākā vālikā sikhā;</p>

<p rend="gathalast">Visākhā visikhā sākhā, vacā vañjhā jaṭā ghaṭā.</p>

<p rend="gatha1">Jeṭṭhā soṇḍā vitaṇḍā ca, karuṇā vanitā latā;</p>

<p rend="gathalast">Kathā niddā sudhā rādhā, vāsanā siṃsapā papā.</p>

<p rend="gatha1">Pabhā sīmā khamā jāyā,</p>

<p rend="gatha2">Khattiyā sakkharā surā;</p>

<p rend="gatha3">Dolā tulā silā līlā,</p>

<p rend="gathalast">Lāle’lā mekhalā kalā.</p>

<p rend="gatha1">Vaḷavā’lambusā mūsā, mañjūsā sulasā disā;</p>

<p rend="gathalast">Nāsā juṇhā guhā īhā, lasikā vasudhādayo.</p>

<p rend="bodytext">Ammādīnaṃ ālapaneva rūpabhedo. Ammā, ammā ammāyo.</p>

<p rend="bodytext"><hi rend="bold">Ga</hi>ssa ‘‘ghate cā’’ti <hi rend="bold">e</hi>kāre sampatte –</p>

<p rend="bodytext" n="181"><hi rend="paranum">181</hi><hi rend="dot">.</hi><hi rend="bold">Na ammādito</hi>.</p>

<p rend="bodytext"><hi rend="bold">Ammā annā</hi>iccevamādito parassa gassa ālapanekavacanassa na ekārattaṃ hoti. ‘‘Ākāro vā’’ti rassattaṃ.</p>

<p rend="indent">Bhoti amma bhoti ammā, bhotiyo ammā ammāyo. Evaṃ annā, annā annāyo, bhoti anna bhoti annā, bhotiyo annā annāyo. Ambā <pb ed="M" n="0.0084" />, ambā ambāyo, bhoti amba bhoti ambā, bhotiyo ambā ambāyo iccādi.</p>

<p rend="centre"><hi rend="bold">Ā</hi>kārantaṃ.</p>

<p rend="gatha1"><hi rend="bold">I</hi>kāranto itthiliṅgo <hi rend="bold">ratti</hi>saddo;</p>

<p rend="gathalast">Tatheva <hi rend="bold">syā</hi>dyuppatti, <hi rend="bold">si</hi>lopo, ratti.</p>

<p rend="bodytext">Bahuvacane ‘‘saññā, ivaṇṇuvaṇṇā’’ti ca vattate.</p>

<p rend="bodytext" n="182"><hi rend="paranum">182</hi><hi rend="dot">.</hi><hi rend="bold">Te itthikhyā po</hi>.</p>

<p rend="bodytext">Itthiyā ākhyā saññā <hi rend="bold">itthikhyā,</hi> liṅgassantā te ivaṇṇuvaṇṇā yadā itthikhyā, tadā <hi rend="bold">pa</hi>saññā hontīti <hi rend="bold">pa</hi>saññāyaṃ ‘‘ghapato cā’’tiādinā <hi rend="bold">yo</hi>lopo, ‘‘yosu kata’’iccādinā dīgho. Rattī rattiyo ratyo vā, he ratti, he rattī he rattiyo.</p>

<p rend="gatha1">‘‘Aṃmo’’tiādinā niggahītaṃ, rattiṃ, rattī rattiyo;</p>

<p rend="gathalast">Tatiyādīsu ‘‘ekavacanānaṃ, nādīna’’nti ca vattate.</p>

<p rend="bodytext" n="183"><hi rend="paranum">183</hi><hi rend="dot">.</hi><hi rend="bold">Pato yā</hi>.</p>

<p rend="bodytext"><hi rend="bold">Pa</hi>saññato ivaṇṇuvaṇṇehi paresaṃ <hi rend="bold">nā</hi>dīnamekavacanānaṃ vibhattigaṇānaṃ <hi rend="bold">yā</hi>ādeso hoti. Rattiyā, rattīhi rattībhi rattihi rattibhi, rattiyā, rattīnaṃ rattinaṃ.</p>

<p rend="bodytext">Pañcamiyaṃ –</p>

<p rend="bodytext" n="184"><hi rend="paranum">184</hi><hi rend="dot">.</hi><hi rend="bold">Amā pato smiṃsmānaṃ vā</hi>.</p>

<p rend="bodytext"><hi rend="bold">Pa</hi>iccetasmā paresaṃ <hi rend="bold">smiṃ smā</hi>iccetesaṃ yathākkamaṃ <hi rend="bold">aṃ ā</hi>ādesā honti vā. Vavatthitavibhāsatthoyaṃ <hi rend="bold">vā</hi>saddo <pb ed="M" n="0.0085" />, tena <hi rend="bold">u</hi>vaṇṇantato na honti, <hi rend="bold">i</hi>vaṇṇantatopi yathāpayogaṃ.</p>

<p rend="bodytext">‘‘Sare, yakāro’’ti ca vattate, sīhamaṇḍūkagatīhi <hi rend="bold">yovacanekavacana</hi>ggahaṇañca.</p>

<p rend="bodytext" n="185"><hi rend="paranum">185</hi><hi rend="dot">.</hi><hi rend="bold">Pasaññassa ca</hi>.</p>

<p rend="bodytext"><hi rend="bold">Pa</hi>saññassa <hi rend="bold">i</hi>vaṇṇassa <hi rend="bold">yo</hi>vacanekavacanavibhattīnamādese sare pare <hi rend="bold">ya</hi>kāro hoti. Ettha ca <hi rend="bold">ya</hi>kārassevādhikārato <hi rend="bold">pasañña</hi>ggahaṇena <hi rend="bold">i</hi>vaṇṇova gayhati, <hi rend="bold">ca</hi>ggahaṇaṃ ‘‘ratto’’tiādīsu nivattanatthaṃ. Ratyā rattiyā, rattīhi rattībhi rattihi rattibhi, rattiyā, rattīnaṃ rattinaṃ. <hi rend="bold">Smiṃ</hi>vacane <hi rend="bold">a</hi>mādesa<hi rend="bold">ya</hi>kārādesā, ratyaṃ. ‘‘Ghapato smiṃ yaṃ vā’’ti <hi rend="bold">yaṃ</hi>ādeso, rattiyaṃ.</p>

<p rend="bodytext">Aññattha ‘‘aṃ, smiṃ, vā’’ti ca vattate.</p>

<p rend="bodytext" n="186"><hi rend="paranum">186</hi><hi rend="dot">.</hi><hi rend="bold">Ādito o ca</hi>.</p>

<p rend="bodytext"><hi rend="bold">Ādi</hi>iccetasmā <hi rend="bold">smiṃ</hi>vacanassa <hi rend="bold">aṃ</hi> oādesā honti vā. <hi rend="bold">Ca</hi>saddena aññasmāpi <hi rend="bold">ā aṃ</hi> oādesā. Ratyā rattiṃ ratto rattiyā, rattīsu rattisu.</p>

<p rend="bodytext">Evamaññānipi –</p>

<p rend="gatha1">Patti yutti vutti kitti, mutti titti khanti kanti;</p>

<p rend="gathalast">Santi tanti siddhi suddhi, iddhi vuddhi buddhi bodhi.</p>

<p rend="gatha1">Bhūmi jāti pīti sūti, nandi sandhi sāṇi koṭi;</p>

<p rend="gatha2">Diṭṭhi vuḍḍhi tuṭṭhi yaṭṭhi, pāḷi āḷi nāḷi keḷi;</p>

<p rend="gathalast">Sati mati gati cuti, dhiti yuvati vikati.</p>

<p rend="bodytext">Rati ruci rasmi asani vasani osadhi aṅguli dhūli <hi rend="bold">du</hi>ndubhi doṇi aṭavi chavi ādīni <hi rend="bold">i</hi>kārantanāmāni.</p>

<p rend="centre"><hi rend="bold">I</hi>kārantaṃ.</p>

<p rend="gatha1"><hi rend="bold">Ī</hi>kāranto <pb ed="M" n="0.0086" /> itthiliṅgo <hi rend="bold">itthī</hi>saddo;</p>

<p rend="gathalast">‘‘Ittha’’itīdha ‘‘itthiyaṃ, paccayo’’ti ca vattate.</p>

<p rend="bodytext" n="187"><hi rend="paranum">187</hi><hi rend="dot">.</hi><hi rend="bold">Nadādito vā ī</hi>.</p>

<p rend="bodytext"><hi rend="bold">Nadā</hi>dito vā <hi rend="bold">anadā</hi>dito vā itthiyaṃ vattamānā liṅgamhā īppaccayo hoti. <hi rend="bold">Vā</hi>ggahaṇama<hi rend="bold">nadā</hi>disampiṇḍanatthaṃ, tena <hi rend="bold">puthugavā</hi>dito ca ī.</p>

<p rend="bodytext">Saralope ‘‘kvacāsavaṇṇaṃ lutte’’ti asavaṇṇe sampatte pakatibhāvo nāmabyapadeso, <hi rend="bold">syā</hi>dyuppatti. Itthī, itthī ‘‘agho rassa’’ntiādinā rassattaṃ, itthiyo. Sambodhane ‘‘jhalapā rassa’’nti rassattaṃ. Bhoti itthi, bhotiyo itthī itthiyo.</p>

<p rend="bodytext">Dutiyekavacane ‘‘ghapato smiṃ yaṃ vā’’ti ito ‘‘vā’’ti vattate.</p>

<p rend="bodytext" n="188"><hi rend="paranum">188</hi><hi rend="dot">.</hi><hi rend="bold">Aṃ yamīto pasaññato</hi>.</p>

<p rend="bodytext"><hi rend="bold">Pa</hi>saññato <hi rend="bold">ī</hi>kārato parassa <hi rend="bold">aṃ</hi>vacanassa <hi rend="bold">yaṃ</hi> hoti vā. Itthiyaṃ itthiṃ, itthī itthiyo, itthiyā, itthīhi itthībhi, itthiyā, itthīnaṃ, itthiyā, itthīhi itthībhi, itthiyā, itthīnaṃ, itthiyaṃ itthiyā, itthīsu.</p>

<p rend="bodytext">Evaṃ nadī, nadī. <hi rend="bold">Yo</hi>lopābhāve ‘‘tato yonamo tū’’ti ettha <hi rend="bold">tu</hi>saddena yonamokāro ca, ‘‘pasaññassa cā’’ti īkārassa <hi rend="bold">ya</hi>kāro, ‘‘yavataṃ talana’’iccādinā dyassa <hi rend="bold">ja</hi>kāro, dvittaṃ. Najjo sandanti, nadiyo.</p>

<p rend="bodytext">Ettha <pb ed="M" n="0.0087" /> cevaṃ sijjhantānaṃ <hi rend="bold">najjo</hi>ādīnaṃ vuttiyaṃ ānattaggahaṇādinā nipphādanaṃ <hi rend="bold">atraja sugatā</hi>dīnaṃ viya nipphādanūpāyantaradassanatthanti daṭṭhabbaṃ.</p>

<p rend="bodytext">He nadi, he nadī he najjo he nadiyo, nadiyaṃ nadiṃ, nadī najjo nadiyo.</p>

<p rend="bodytext">Amādisutte <hi rend="bold">ā pato</hi>ti yogavibhāgena kvaci nāsānañcāttaṃ, tena na jaccā vasalo hoti, pathabyā ekarajjenāti ādi ca sijjhati, pure viya <hi rend="bold">ya</hi>kāra<hi rend="bold">ja</hi>kārādesadvittāni.</p>

<p rend="indent">Najjā kataṃ nadiyā, nadīhi nadībhi, najjā nadiyā, nadīnaṃ, najjā nadiyā, nadīhi nadībhi, najjā nadiyā, nadīnaṃ, najjaṃ nadiyaṃ nadiyā, nadīsu.</p>

<p rend="bodytext">Aññepi –</p>

<p rend="gatha1">Mahī vetaraṇī vāpī, pāṭalī kadalī ghaṭī;</p>

<p rend="gathalast">Nārī kumārī taruṇī, vāruṇī brāhmaṇī sakhī.</p>

<p rend="gatha1">Gandhabbī kinnarī nāgī, devī yakkhī ajī migī;</p>

<p rend="gathalast">Vānarī sūkarī sīhī, haṃsī kākī ca kukkuṭī –</p>

<p rend="unindented">Iccādayo <hi rend="bold">itthī</hi>saddasamā.</p>

<p rend="bodytext">Tatheva <hi rend="bold">mātula</hi>saddato īppaccaye kate –</p>

<p rend="bodytext" n="189"><hi rend="paranum">189</hi><hi rend="dot">.</hi><hi rend="bold">Mātulādīnamānattamīkāre</hi>.</p>

<p rend="bodytext"><hi rend="bold">Mātula ayyakavaruṇa</hi>iccevamādīnamanto <hi rend="bold">āna</hi>ttamāpajjate īkāre paccaye pare, antāpekkhāyaṃ chaṭṭhī, saralopādi. Mātulānī, evaṃ ayyakānī, varuṇānī, sesaṃ <hi rend="bold">itthī</hi>saddasamaṃ.</p>

<p rend="bodytext">A<hi rend="bold">nadā</hi>dīsu <pb ed="M" n="0.0088" /><hi rend="bold">puthu</hi>saddato īppaccayo. ‘‘O sare cā’’ti ettha <hi rend="bold">ca</hi>saddena <hi rend="bold">u</hi>kārassa <hi rend="bold">avā</hi>deso. Puthavī, puthaviyo. <hi rend="bold">Sasmā smiṃ</hi>su puthabyā puthaviyā, puthabyā puthaviyā, puthabyaṃ puthaviyaṃ puthaviyā iccādi.</p>

<p rend="bodytext"><hi rend="bold">Go</hi>saddato ‘‘nadādito vā ī’’ti īppaccayo. Mahāvuttinā vā ‘‘gāva se’’ti ettha <hi rend="bold">gāva</hi>iti yogavibhāgena vā <hi rend="bold">o</hi>kārassa <hi rend="bold">āvā</hi>deso. Gāvī, gāvī gāviyo iccādi <hi rend="bold">itthī</hi>saddasamaṃ.</p>

<p rend="bodytext">‘‘Mānava’’itīdha ‘‘itthiyaṃ, vā, ī’’ti ca vattate.</p>

<p rend="bodytext" n="190"><hi rend="paranum">190</hi><hi rend="dot">.</hi><hi rend="bold">Ṇava ṇika ṇeyya ṇantuhi</hi>.</p>

<p rend="bodytext"><hi rend="bold">Ṇava ṇika ṇeyya ṇantu</hi>ppaccayantehi itthiyaṃ vattamānehi liṅgehi īppaccayo hoti. <hi rend="bold">Vā</hi>dhikāro katthaci nivattanattho, saralopādi. Mānavī, evaṃ nāvikī, venateyyī, gotamī.</p>

<p rend="bodytext">‘‘Guṇavantu ī’’itīdha ‘‘vā’’ti vattate.</p>

<p rend="bodytext" n="191"><hi rend="paranum">191</hi><hi rend="dot">.</hi><hi rend="bold">Ntussa tamīkāre</hi>.</p>

<p rend="bodytext">Sabbasseva <hi rend="bold">ntu</hi>ppaccayassa <hi rend="bold">ta</hi>kāro hoti vā <hi rend="bold">ī</hi>kārappaccaye pare, aññattha saralopādi. Guṇavatī, guṇavatī guṇavatiyo, guṇavantī, guṇavantī guṇavantiyo iccādi <hi rend="bold">itthī</hi>saddasamaṃ.</p>

<p rend="bodytext">Evaṃ kulavatī, sīlavatī, yasavatī, rūpavatī, satimatī, gottamatī.</p>

<p rend="bodytext"><hi rend="bold">Mahanta</hi>saddato ‘‘nadādito vā ī’’ti <hi rend="bold">ī</hi>ppaccayo, <hi rend="bold">ntu</hi>byapadeso vikappena <hi rend="bold">ta</hi>kārādeso. Mahatī mahantī.</p>

<p rend="bodytext">‘‘Bhavanta ī’’itīdha ‘‘īkāre’’ti vattate.</p>

<p rend="bodytext" n="192"><hi rend="paranum">192</hi><hi rend="dot">.</hi><hi rend="bold">Bhavato</hi><pb ed="M" n="0.0089" /><hi rend="bold">bhoto</hi>.</p>

<p rend="bodytext">Sabbasseva <hi rend="bold">bhavanta</hi>saddassa <hi rend="bold">bhotā</hi>deso hoti īkāre itthigate pare. Sā bhotī, bhotī bhotiyo, he bhoti, he bhotī bhotiyo iccādi.</p>

<p rend="bodytext">‘‘Bhikkhu’’ itīdha ‘‘itthiya’’nti vattate ‘‘vā’’ti ca.</p>

<p rend="bodytext" n="193"><hi rend="paranum">193</hi><hi rend="dot">.</hi><hi rend="bold">Patibhikkhurājīkārantehi inī</hi>.</p>

<p rend="bodytext"><hi rend="bold">Pati bhikkhu rāja</hi> iccetehi <hi rend="bold">ī</hi>kārantehi ca itthiyaṃ vattamānehi liṅgehi <hi rend="bold">inī</hi>ppaccayo hoti.</p>

<p rend="bodytext">‘‘Saralopo’mādesa’’iccādisutte <hi rend="bold">tu</hi>ggahaṇena kvaci pubbalopassa nisedhanato ‘‘vā paro asarūpā’’ti saralopo. Bhikkhunī, bhikkhunī bhikkhuniyo iccādi.</p>

<p rend="bodytext"><hi rend="bold">Gahapati</hi>saddato inī, ‘‘atta’’miti vattate.</p>

<p rend="bodytext" n="194"><hi rend="paranum">194</hi><hi rend="dot">.</hi><hi rend="bold">Patissinīmhi</hi>.</p>

<p rend="bodytext"><hi rend="bold">Pati</hi>saddassa anto <hi rend="bold">a</hi>ttamāpajjate <hi rend="bold">inī</hi>ppaccaye pare. Tatheva parasare lutte ‘‘pubbo cā’’ti dīgho, gahapatānī.</p>

<p rend="bodytext">Tatheva <hi rend="bold">rāja</hi>saddato <hi rend="bold">inī,</hi> saralopapakatibhāvā, rājinī. <hi rend="bold">Ī</hi>kārantesu <hi rend="bold">daṇḍī</hi>saddato inī, saralopādi, daṇḍinī, daṇḍinī daṇḍiniyo, evaṃ hatthinī, medhāvinī, tapassinī, piyabhāṇinī iccādi.</p>

<p rend="bodytext">‘‘Pokkharinī’’ itīdha ‘‘tesu vuddhī’’tiādinā <hi rend="bold">i</hi>kāra<hi rend="bold">na</hi>kārānaṃ <hi rend="bold">a</hi>kāra<hi rend="bold">ṇa</hi>kārādesā, pokkharaṇī, pokkharaṇī. ‘‘Tato yonamo tū’’ti sutte <hi rend="bold">tu</hi>ggahaṇena yonamokāro <pb ed="M" n="0.0090" /> ca, <hi rend="bold">ī</hi>kārassa <hi rend="bold">ya</hi>kāro, ‘‘yavata’’miccādisutte <hi rend="bold">kāra</hi>ggahaṇena <hi rend="bold">ṇya</hi>ssa <hi rend="bold">ña</hi>kāro, dvittaṃ. Pokkharañño pokkharaṇiyo vā iccādi.</p>

<p rend="bodytext"><hi rend="bold">Vā</hi>dhikāro anuttasamuccayattho, tena <hi rend="bold">vidū yakkhā</hi>ditopi <hi rend="bold">inī,</hi> paracittavidunī, saraloparassattāni, paracittavidunī paracittaviduniyo, yakkhinī yakkhiniyo, sīhinī sīhiniyo iccādi.</p>

<p rend="centre"><hi rend="bold">Ī</hi>kārantaṃ.</p>

<p rend="bodytext"><hi rend="bold">U</hi>kāranto itthiliṅgo <hi rend="bold">yāgu</hi>saddo.</p>

<p rend="bodytext">Tassa <hi rend="bold">ratti</hi>saddasseva rūpanayo. Amādesādiabhāvova viseso.</p>

<p rend="indent">Yāgu, yāgū yāguyo, he yāgu, he yāgū yāguyo, yāguṃ, yāgū yāguyo, yāguyā, yāgūhi yāgūbhi yāguhi yāgubhi, yāguyā, yāgūnaṃ yāgunaṃ, yāguyā, yāgūhi yāgūbhi yāguhi yāgubhi, yāguyā, yāgūnaṃ yāgunaṃ, yāguyaṃ yāguyā, yāgūsu yāgusu.</p>

<p rend="bodytext">Evaṃ dhātu dhenu kāsu daddu kacchu kaṇḍu rajju kareṇu piyaṅgu sassuādīni.</p>

<p rend="bodytext"><hi rend="bold">Mātu</hi>saddassa bhedo. Tassa <hi rend="bold">pitu</hi>saddasseva rūpanayo. ‘‘Āratta’’miti bhāvaniddesena <hi rend="bold">ārā</hi>desābhāve ‘‘pato yā’’ti <hi rend="bold">yā</hi>desova viseso.</p>

<p rend="indent">Mātā, mātaro, bhoti māta, bhoti mātā bhotiyo mātaro, mātaraṃ, mātare mātaro, mātarā mātuyā matyā, ‘‘tesu vuddhī’’tiādinā <hi rend="bold">u</hi>kāralopo <pb ed="M" n="0.0091" />, rassattañca. Mātarehi mātarebhi mātūhi mātūbhi mātuhi mātubhi, mātu mātussa mātuyā, mātarānaṃ mātānaṃ mātūnaṃ mātunaṃ, mātarā mātuyā, mātarehi mātarebhi mātūhi mātūbhi, mātu mātussa mātuyā, mātarānaṃ mātānaṃ mātūnaṃ mātunaṃ, mātari, mātaresu mātūsu mātusu.</p>

<p rend="bodytext">Evaṃ dhītā, dhītaro, duhitā, duhitaro iccādi.</p>

<p rend="centre"><hi rend="bold">U</hi>kārantaṃ.</p>

<p rend="bodytext"><hi rend="bold">Ū</hi>kāranto itthiliṅgo <hi rend="bold">jambū</hi>saddo.</p>

<p rend="bodytext">Jambū, jambū jambuyo, he jambu, he jambū jambuyo, jambuṃ, jambū jambuyo iccādi <hi rend="bold">itthī</hi>saddasamaṃ.</p>

<p rend="gatha1">Evaṃ vadhū ca sarabhū, sarabū sutanū camū;</p>

<p rend="gathalast">Vāmūrū nāganāsūrū, samāni khalu jambuyā.</p>

<p rend="centre"><hi rend="bold">Ū</hi>kārantaṃ.</p>

<p rend="bodytext"><hi rend="bold">O</hi>kāranto itthiliṅgo <hi rend="bold">go</hi>saddo.</p>

<p rend="bodytext">Tassa pulliṅga<hi rend="bold">go</hi>saddasseva rūpanayo.</p>

<p rend="gatha1">Kaññā ratti nadī itthī, mātulānī ca bhikkhunī;</p>

<p rend="gathalast">Daṇḍinī yāgu mātā ca, jambū gotitthisaṅgaho.</p>

<p rend="centre">Itthiliṅgaṃ niṭṭhitaṃ.</p>

<p rend="subhead">Napuṃsakaliṅga</p>

<p rend="bodytext">Atha <pb ed="M" n="0.0092" /> napuṃsakaliṅgāni vuccante.</p>

<p rend="bodytext"><hi rend="bold">A</hi>kāranto napuṃsakaliṅgo <hi rend="bold">citta</hi>saddo.</p>

<p rend="bodytext">Pure viya <hi rend="bold">syā</hi>dyuppatti, ‘‘citta si’’ itīdha –</p>

<p rend="bodytext">‘‘Napuṃsakehi, ato nicca’’nti ca vattate.</p>

<p rend="bodytext" n="195"><hi rend="paranum">195</hi><hi rend="dot">.</hi><hi rend="bold">Siṃ</hi>.</p>

<p rend="bodytext"><hi rend="bold">Si, aṃ</hi>iti dvipadamidaṃ. <hi rend="bold">A</hi>kārantehi napuṃsakaliṅgehi parassa <hi rend="bold">si</hi>vacanassa <hi rend="bold">aṃ</hi> hoti niccaṃ. Saralopapakatibhāvādi, cittaṃ.</p>

<p rend="bodytext">Bahuvacane ‘‘yonaṃ ni napuṃsakehī’’ti vattate.</p>

<p rend="bodytext" n="196"><hi rend="paranum">196</hi><hi rend="dot">.</hi><hi rend="bold">Ato niccaṃ</hi>.</p>

<p rend="bodytext"><hi rend="bold">A</hi>kārantehi napuṃsakaliṅgehi <hi rend="bold">yo</hi>naṃ niccaṃ <hi rend="bold">ni</hi> hoti. ‘‘Sabbayonīnamāe’’ti <hi rend="bold">ni</hi>ssa vā <hi rend="bold">ā</hi>kāro. Aññattha ‘‘yosu kata’’iccādinā dīgho. Cittā cittāni.</p>

<p rend="gatha1">Yonaṃ nibhāve cāette, siddhepi avisesato;</p>

<p rend="gathalast">‘‘Ato nicca’’nti ārambhā, āettaṃ kvacidevidha.</p>

<p rend="bodytext">Ālapane <hi rend="bold">ga</hi>lopo. He citta, he cittā cittāni, dutiyāyaṃ <hi rend="bold">ni</hi>ssa vikappenekāro. Cittaṃ, citte cittāni. Sesaṃ <hi rend="bold">purisa</hi>saddena samaṃ.</p>

<p rend="bodytext">Evamaññānipi –</p>

<p rend="gatha1">Puñña pāpa phala rūpa sādhanaṃ,</p>

<p rend="gatha2">Sota ghāna sukha dukkha kāraṇaṃ;</p>

<p rend="gatha3">Dāna sīla dhana jhāna locanaṃ,</p>

<p rend="gathalast">Mūla kūla bala jālamaṅgalaṃ.</p>

<p rend="gatha1">Naḷina <pb ed="M" n="0.0093" /> liṅga mukha’ṅga jala’mbujaṃ,</p>

<p rend="gatha2">Pulina dhañña hirañña padā’mataṃ;</p>

<p rend="gatha3">Paduma vaṇṇa susāna vanā’yudhaṃ,</p>

<p rend="gathalast">Hadaya cīvara vattha kuli’ndriyaṃ.</p>

<p rend="gatha1">Nayana vadana yāno’dāna sopāna pānaṃ,</p>

<p rend="gatha2">Bhavana bhuvana lohā’lāta tuṇḍa’ṇḍa pīṭhaṃ;</p>

<p rend="gatha3">Karaṇa maraṇa ñāṇā’rammaṇā’rañña tāṇaṃ,</p>

<p rend="gathalast">Caraṇa nagara tīracchatta chiddo’dakāni –</p>

<p rend="unindented">Iccādīni.</p>

<p rend="bodytext"><hi rend="bold">Kamma</hi>saddassa tatiyekavacanādīsu rūpabhedo.</p>

<p rend="bodytext">Kammaṃ, kammā kammāni, he kamma, he kammā kammāni, kammaṃ, kamme kammāni.</p>

<p rend="bodytext">‘‘Vā, u, nāmhi, cā’’ti ca vattate.</p>

<p rend="bodytext" n="197"><hi rend="paranum">197</hi><hi rend="dot">.</hi><hi rend="bold">A kammantassa ca</hi>.</p>

<p rend="bodytext"><hi rend="bold">Kamma</hi>saddantassa <hi rend="bold">u</hi>kāra <hi rend="bold">a</hi>kārādesā honti vā <hi rend="bold">nā</hi>mhi vibhattimhi. <hi rend="bold">Anta</hi>ggahaṇena <hi rend="bold">thāmaddhā</hi>dīnamantassapi <hi rend="bold">u</hi>ttaṃ. <hi rend="bold">Ca</hi>saddaggahaṇena <hi rend="bold">yuva maghavā</hi>namantassa <hi rend="bold">ā</hi> hoti kvaci <hi rend="bold">nā su</hi>iccetesu. Kammunā kammanā kammena vā, kammehi kammebhi.</p>

<p rend="bodytext"><hi rend="bold">Sasmā</hi>su ‘‘u nāmhi cā’’ti ettha <hi rend="bold">ca</hi>saddena <hi rend="bold">puma kammathāma</hi>ntassa cukāro vā <hi rend="bold">sasmā</hi>sūti <hi rend="bold">u</hi>ttaṃ. Kammuno kammassa, kammānaṃ, kammunā kammā kammamhā kammasmā, kammehi kammebhi, kammuno kammassa, kammānaṃ.</p>

<p rend="bodytext"><hi rend="bold">Smiṃ</hi>vacane ‘‘brahmato tu smiṃnī’’ti ettha <hi rend="bold">tu</hi>saddena kvaci <hi rend="bold">ni</hi> hoti. Kammani kamme kammamhi kammasmiṃ, kammesu.</p>

<p rend="bodytext">Evaṃ <pb ed="M" n="0.0094" /> thāmunā thāmena thāmasā vā, thāmuno thāmassa, thāmunā thāmā. Addhunā, addhuno iccādi purimasamaṃ.</p>

<p rend="bodytext"><hi rend="bold">Guṇavantu si,</hi> ‘‘savibhattissa, ntussa, simhī’’ti ca vattate.</p>

<p rend="bodytext" n="198"><hi rend="paranum">198</hi><hi rend="dot">.</hi><hi rend="bold">Aṃ napuṃsake</hi>.</p>

<p rend="bodytext">Napuṃsake vattamānassa liṅgassa sambandhino <hi rend="bold">ntu</hi>ppaccayassa savibhattissa <hi rend="bold">aṃ</hi> hoti <hi rend="bold">si</hi>mhi vibhattimhi. Guṇavaṃ cittaṃ.</p>

<p rend="bodytext"><hi rend="bold">Yo</hi>mhi ‘‘ntussanto yosu cā’’ti <hi rend="bold">a</hi>ttaṃ, <hi rend="bold">i</hi>kāro ca. Guṇavanti, guṇavantāni, sesaṃ ñeyyaṃ.</p>

<p rend="bodytext"><hi rend="bold">Gacchanta si,</hi> ‘‘simhi gacchantādīnaṃ ntasaddo a’’miti <hi rend="bold">aṃ</hi>. Gacchaṃ gacchantaṃ, gacchantā gacchantāni.</p>

<p rend="centre"><hi rend="bold">A</hi>kārantaṃ.</p>

<p rend="bodytext"><hi rend="bold">Ā</hi>kāranto napuṃsakaliṅgo <hi rend="bold">assaddhā</hi>saddo.</p>

<p rend="bodytext">‘‘Assaddhā’’iti ṭhite –</p>

<p rend="bodytext">‘‘Samāsassā’’ti adhikicca ‘‘saro rasso napuṃsake’’ti samāsantassa rassattaṃ, samāsattā nāmabyapadeso, <hi rend="bold">syā</hi>dyuppatti. Sesaṃ <hi rend="bold">citta</hi>samaṃ.</p>

<p rend="bodytext">Assaddhaṃ kulaṃ, assaddhā assaddhāni kulāni iccādi.</p>

<p rend="bodytext">Tathā <hi rend="bold">mukhanāsikā</hi>saddo. Tassa dvandekattā sabbatthekavacanameva. Mukhanāsikaṃ, he mukhanāsika, mukhanāsikaṃ, mukhanāsikena iccādi.</p>

<p rend="centre"><hi rend="bold">Ā</hi>kārantaṃ.</p>

<p rend="bodytext"><hi rend="bold">I</hi>kāranto <pb ed="M" n="0.0095" /> napuṃsakaliṅgo <hi rend="bold">aṭṭhi</hi>saddo.</p>

<p rend="bodytext"><hi rend="bold">Syā</hi>dyuppatti, <hi rend="bold">si</hi>lopo, aṭṭhi.</p>

<p rend="bodytext">‘‘Vā’’ti vattate.</p>

<p rend="bodytext" n="199"><hi rend="paranum">199</hi><hi rend="dot">.</hi><hi rend="bold">Yonaṃ ni napuṃsakehi</hi>.</p>

<p rend="bodytext">Napuṃsakaliṅgehi paresaṃ sabbesaṃ <hi rend="bold">yonaṃ ni</hi> hoti vā.</p>

<p rend="bodytext">Aṭṭhīni, aññattha niccaṃ <hi rend="bold">yo</hi>lopo, dīgho ca, aṭṭhī, tathā he aṭṭhi, he aṭṭhī aṭṭhīni, aṭṭhiṃ, aṭṭhī aṭṭhīni, aṭṭhinā iccādi <hi rend="bold">aggi</hi>saddasamaṃ.</p>

<p rend="bodytext">Evaṃ satthi dadhi vāri akkhi acchi acci iccādīni.</p>

<p rend="centre"><hi rend="bold">I</hi>kārantaṃ.</p>

<p rend="bodytext"><hi rend="bold">Ī</hi>kāranto napuṃsakaliṅgo <hi rend="bold">sukhakārī</hi>saddo.</p>

<p rend="bodytext">‘‘Sukhabhārī si’’ itīdha anapuṃsakattābhāvā <hi rend="bold">si</hi>smimpi ‘‘agho rassa’’miccādinā rassattaṃ, <hi rend="bold">si</hi>lopo. Sukhakāri dānaṃ, sukhakārī sukhakārīni, he sukhakāri, he sukhakārī he sukhakārīni, sukhakārinaṃ sukhakāriṃ, sukhakārī sukhakārīni.</p>

<p rend="bodytext">Sesaṃ <hi rend="bold">daṇḍī</hi>saddasamaṃ. Evaṃ <hi rend="bold">sīghayāyī</hi>ādīni.</p>

<p rend="centre"><hi rend="bold">Ī</hi>kārantaṃ.</p>

<p rend="bodytext"><hi rend="bold">U</hi>kāranto napuṃsakaliṅgo <hi rend="bold">āyu</hi>saddo. Tassa <hi rend="bold">aṭṭhi</hi>saddasseva rūpanayo.</p>

<p rend="indent">Āyu, āyū āyūni, he āyu, he āyū he āyūni, āyuṃ, āyū āyūni, āyunā āyusāti <pb ed="M" n="0.0096" /> manogaṇādittā siddhaṃ. Āyūhi āyūbhi, āyuno āyussa, āyūnamiccādi.</p>

<p rend="bodytext">Evaṃ cakkhu vasu dhanu dāru tipu madhu hiṅgu siggu vatthu matthu jatu ambu assuādīni.</p>

<p rend="centre"><hi rend="bold">U</hi>kārantaṃ.</p>

<p rend="bodytext"><hi rend="bold">Ū</hi>kāranto <hi rend="bold">na</hi>puṃsakaliṅgo <hi rend="bold">gotrabhū</hi>saddo.</p>

<p rend="bodytext"><hi rend="bold">Gotrabhū si,</hi> napuṃsakattā rassattaṃ, <hi rend="bold">si</hi>lopo. Gotrabhu cittaṃ, gotrabhū gotrabhūni, he gotrabhu, he gotrabhū he gotrabhūni, gotrabhuṃ, gotrabhū gotrabhūni, gotrabhunā iccādi pulliṅge <hi rend="bold">abhibhū</hi>saddasamaṃ.</p>

<p rend="bodytext">Evaṃ abhibhū sayambhū dhammaññūādīni.</p>

<p rend="centre"><hi rend="bold">Ū</hi>kārantaṃ.</p>

<p rend="bodytext"><hi rend="bold">O</hi>kāranto napuṃsakaliṅgo <hi rend="bold">cittagosa</hi>ddo.</p>

<p rend="bodytext">‘‘Cittā gāvo assa kulassā’’ti atthe bahubbīhisamāse kate ‘‘saro rasso napuṃsake’’ti okārassa ṭhānappayatanāsannattā rassattamukāro, <hi rend="bold">syā</hi>dyuppatti, <hi rend="bold">si</hi>lopo. Cittagu kulaṃ, cittagū cittagūni iccādi <hi rend="bold">āyu</hi>saddasamaṃ.</p>

<p rend="centre"><hi rend="bold">O</hi>kārantaṃ.</p>

<p rend="gatha1">Cittaṃ kammañca assaddha-mathaṭṭhi sukhakāri ca;</p>

<p rend="gathalast">Āyu gotrabhū dhammaññū, cittagūti napuṃsake.</p>

<p rend="centre">Napuṃsakaliṅgaṃ niṭṭhitaṃ.</p>

<p rend="subhead">Sabbanāma</p>

<p rend="bodytext">Atha <pb ed="M" n="0.0097" /> sabbanāmāni vuccante.</p>

<p rend="bodytext">Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, adhara, ya, ta, eta, ima, amu, kiṃ, eka, ubha, dvi, ti, catu, tumha, amha iti sattavīsati sabbanāmāni, tāni sabbanāmattā tiliṅgāni.</p>

<p rend="bodytext">Tattha <hi rend="bold">sabba</hi>saddo niravasesattho, so yadā pulliṅgavisiṭṭhatthābhidhāyī, tadā rūpanayo. Pure viya <hi rend="bold">syā</hi>dyuppatti, ‘‘so’’ti <hi rend="bold">si</hi>ssa <hi rend="bold">o</hi>kāro, saralopaparanayanāni. Sabbo jano.</p>

<p rend="bodytext">Bahuvacane ‘‘sabba yo’’ itīdha ‘‘parasamaññā payoge’’ti sabbādīnaṃ sabbanāmasaññā.</p>

<p rend="bodytext">‘‘Yo’’ti vattate.</p>

<p rend="bodytext" n="200"><hi rend="paranum">200</hi><hi rend="dot">.</hi><hi rend="bold">Sabbanāmakārate paṭhamo</hi>.</p>

<p rend="bodytext">Sabbesaṃ itthipumanapuṃsakānaṃ nāmāni <hi rend="bold">sabbanāmāni,</hi> tesaṃ sabbesaṃ sabbanāmasaññānaṃ liṅgānaṃ <hi rend="bold">a</hi>kārato paro paṭhamo <hi rend="bold">yo e</hi>ttamāpajjate. Sabbe purisā.</p>

<p rend="bodytext"><hi rend="bold">Akārato</hi>ti kiṃ? Sabbā amū.</p>

<p rend="bodytext">He sabba sabbā, he sabbe, sabbaṃ, sabbe, sabbena, sabbehi sabbebhi.</p>

<p rend="bodytext">Catutthekavacane <hi rend="bold">āyā</hi>dese sampatte –</p>

<p rend="bodytext">‘‘Ato, ā e, smāsmiṃnaṃ, āya catutthekavacanassā’’ti ca vattate.</p>

<p rend="bodytext" n="201"><hi rend="paranum">201</hi><hi rend="dot">.</hi><hi rend="bold">Tayo</hi><pb ed="M" n="0.0098" /><hi rend="bold">neva ca sabbanāmehi</hi>.</p>

<p rend="bodytext"><hi rend="bold">A</hi>kārantehi sabbanāmehi paresaṃ <hi rend="bold">smā smiṃ</hi> iccetesaṃ, catutthekavacanassa ca <hi rend="bold">ā e āya</hi>iccete ādesā neva hontīti <hi rend="bold">āyā</hi>desābhāvo. <hi rend="bold">Ca</hi>ggahaṇaṃ katthaci paṭisedhanivattanatthaṃ, tena pubbādīhi <hi rend="bold">smā smiṃnaṃ ā e</hi> ca honti. Sabbassa.</p>

<p rend="bodytext">‘‘Akāro, e’’ti ca vattate.</p>

<p rend="bodytext" n="202"><hi rend="paranum">202</hi><hi rend="dot">.</hi><hi rend="bold">Sabbanāmānaṃ naṃmhi ca</hi>.</p>

<p rend="bodytext">Sabbesaṃ sabbanāmānaṃ <hi rend="bold">a</hi>kāro <hi rend="bold">e</hi>ttamāpajjate <hi rend="bold">naṃ</hi>mhi vibhattimhi.</p>

<p rend="bodytext">‘‘Sabbanāmato’’ti ca vattate.</p>

<p rend="bodytext" n="203"><hi rend="paranum">203</hi><hi rend="dot">.</hi><hi rend="bold">Sabbato naṃ saṃsānaṃ</hi>.</p>

<p rend="bodytext">Sabbato sabbanāmato parassa <hi rend="bold">naṃ</hi>vacanassa <hi rend="bold">saṃ sānaṃ</hi>iccete ādesā honti.</p>

<p rend="indent">Sabbesaṃ sabbesānaṃ, sabbasmā sabbamhā, sabbehi sabbebhi, sabbassa, sabbesaṃ sabbesānaṃ, sabbasmiṃ sabbamhi, sabbesu.</p>

<p rend="bodytext">Itthiyaṃ ‘‘itthiyamato āppaccayo’’ti <hi rend="bold">ā</hi>ppaccayo. Aññaṃ <hi rend="bold">kaññā</hi>saddasamaṃ aññatra <hi rend="bold">sa naṃ smiṃ</hi>vacanehi. Sabbā pajā, sabbā sabbāyo, he sabbe, he sabbā sabbāyo, sabbaṃ, sabbā sabbāyo, sabbāya, sabbāhi sabbābhi.</p>

<p rend="bodytext">Catutthekavacane ‘‘sabbanāmato vā’’, <hi rend="bold">sabbato ko</hi>ti ito ‘‘sabbato’’ti ca vattate.</p>

<p rend="bodytext" n="204"><hi rend="paranum">204</hi><hi rend="dot">.</hi><hi rend="bold">Ghapato</hi><pb ed="M" n="0.0099" /><hi rend="bold">smiṃsānaṃ saṃsā</hi>.</p>

<p rend="bodytext">Sabbato sabbanāmato <hi rend="bold">ghapa</hi>saññato <hi rend="bold">smiṃ sa</hi>iccetesaṃ yathākkamaṃ <hi rend="bold">saṃsā</hi>ādesā honti vā.</p>

<p rend="bodytext">‘‘Saṃsāsvekavacanesu cā’’ti vattate.</p>

<p rend="bodytext" n="205"><hi rend="paranum">205</hi><hi rend="dot">.</hi><hi rend="bold">Gho rassaṃ</hi>.</p>

<p rend="bodytext"><hi rend="bold">Gha</hi>sañño <hi rend="bold">ā</hi>kāro rassamāpajjate <hi rend="bold">saṃsā</hi>svekavacanesu vibhattādesesu paresu.</p>

<p rend="bodytext">‘‘Sāgamo’’ti vattate.</p>

<p rend="bodytext" n="206"><hi rend="paranum">206</hi><hi rend="dot">.</hi><hi rend="bold">Saṃsāsvekavacanesu ca</hi>.</p>

<p rend="bodytext"><hi rend="bold">Saṃ sā</hi>iccetesu ekavacanaṭṭhānasambhūtesu vibhattādesesu paresu liṅgamhā <hi rend="bold">sa</hi>kārāgamo hoti.</p>

<p rend="bodytext">Sabbassā sabbāya, sabbāsaṃ sabbāsānaṃ, sabbāya, sabbāhi sabbābhi, sabbassā sabbāya, sabbāsaṃ sabbāsānaṃ.</p>

<p rend="bodytext"><hi rend="bold">Smiṃ</hi>mhi ‘‘sabbanāmato, ghapato’’ti ca vattate.</p>

<p rend="bodytext" n="207"><hi rend="paranum">207</hi><hi rend="dot">.</hi><hi rend="bold">Netāhi smimāyayā</hi>.</p>

<p rend="bodytext">Etehi sabbanāmehi <hi rend="bold">ghapa</hi>saññehi parassa <hi rend="bold">smiṃ</hi>vacanassa neva <hi rend="bold">āya yā</hi>desā hontīti <hi rend="bold">āyā</hi>bhāvo. <hi rend="bold">Vā</hi>dhikārato kvaci hoti dakkhiṇāya uttarāyāti ādi.</p>

<p rend="bodytext"><hi rend="bold">Saṃya</hi>mādesā, sabbassaṃ sabbāyaṃ, sabbāsu.</p>

<p rend="bodytext">Napuṃsake sabbaṃ cittaṃ, sabbāni, he sabba, he sabbāni, sabbaṃ, sabbāni. Sesaṃ pulliṅge viya ñeyyaṃ.</p>

<p rend="bodytext">Evaṃ <pb ed="M" n="0.0100" /><hi rend="bold">katarā</hi>dīnaṃ <hi rend="bold">aññatama</hi>saddapariyantānaṃ tīsupi liṅgesu rūpanayo.</p>

<p rend="bodytext">Tattha <hi rend="bold">katarakatama</hi>saddā pucchanatthā.</p>

<p rend="bodytext"><hi rend="bold">Ubhaya</hi>saddo dviavayavasamudāyavacano.</p>

<p rend="bodytext"><hi rend="bold">Itara</hi>saddo vuttappaṭiyogavacano.</p>

<p rend="bodytext"><hi rend="bold">Añña</hi>saddo adhikatāparavacano.</p>

<p rend="bodytext"><hi rend="bold">Aññatara aññatama</hi>saddā aniyamatthā.</p>

<p rend="bodytext">‘‘Yo, sabbanāmakārate paṭhamo’’ti ca vattate.</p>

<p rend="bodytext" n="208"><hi rend="paranum">208</hi><hi rend="dot">.</hi><hi rend="bold">Dvandaṭṭhā vā</hi>.</p>

<p rend="bodytext">Dvandasamāsaṭṭhā sabbanāmakārato paro paṭhamo <hi rend="bold">yo e</hi>ttamāpajjate vā. Kataro ca katamo cāti katarakatame, katarakatamā vā iccādi.</p>

<p rend="bodytext"><hi rend="bold">Pubbā</hi>dayo disādivavatthānavacanā.</p>

<p rend="bodytext">Pubbo kālo. Bahuvacane ‘‘dhātuliṅgehi parā paccayā’’ti ettha <hi rend="bold">parā</hi>ti niddesato pubbādīhi <hi rend="bold">yo</hi>vacanassa vikappenekāro.</p>

<p rend="indent">Pubbe pubbā, he pubba, he pubbe he pubbā, pubbaṃ, pubbe, pubbena, pubbehi pubbebhi, pubbassa, pubbesaṃ pubbesānaṃ. ‘‘Smāsmiṃnaṃ vā’’ti vikappenākārekārā. Pubbā pubbasmā pubbamhā, pubbehi pubbebhi, pubbassa, pubbesaṃ pubbesānaṃ, pubbe pubbasmiṃ pubbamhi, pubbesu.</p>

<p rend="bodytext">Itthiyaṃ pubbā disā, pubbā pubbāyo iccādi <hi rend="bold">sabbā</hi>saddasamaṃ.</p>

<p rend="bodytext">Napuṃsake <pb ed="M" n="0.0101" /> pubbaṃ ṭhānaṃ, pubbāni, he pubba, he pubbāni, pubbaṃ, pubbāni, sesaṃ pulliṅgasamaṃ. Evaṃ <hi rend="bold">parāparadakkhiṇuttarādhara</hi>saddā.</p>

<p rend="bodytext">‘‘Sabbanāmato, dvandaṭṭhā’’ti ca vattate.</p>

<p rend="bodytext" n="209"><hi rend="paranum">209</hi><hi rend="dot">.</hi><hi rend="bold">Nāññaṃ sabbanāmikaṃ</hi>.</p>

<p rend="bodytext">Dvandaṭṭhā sabbanāmato parassa <hi rend="bold">yo</hi>vacanassa ṭhapetvā <hi rend="bold">e</hi>ttaṃ aññaṃ sabbanāmikaṃ kāriyaṃ na hotīti <hi rend="bold">saṃsāna</hi>mādesābhāvo. Pubbāparānaṃ, pubbuttarānaṃ adharuttarānaṃ, ‘‘nāññaṃ sabbanāmika’’nti vinādhikārena yogena tatiyāsamāsepi. Māsapubbāya, māsapubbānaṃ.</p>

<p rend="bodytext">‘‘Nāññaṃ sabbanāmika’’nti ca vattate.</p>

<p rend="bodytext" n="210"><hi rend="paranum">210</hi><hi rend="dot">.</hi><hi rend="bold">Bahubbīhimhi ca</hi>.</p>

<p rend="bodytext">Bahubbīhimhi ca samāse sabbanāmikavidhānaṃ nāññaṃ hoti. Piyapubbāya, piyapubbānaṃ, piyapubbe.</p>

<p rend="bodytext"><hi rend="bold">Ca</hi>saddaggahaṇena disatthasabbanāmānaṃ bahubbīhimhi sabbanāmikavidhānaṃva hoti.</p>

<p rend="bodytext">Dakkhiṇassā ca pubbassā ca yadantarāḷanti atthe bahubbīhi, dakkhiṇapubbassaṃ, dakkhiṇapubbassā, evaṃ uttarapubbassaṃ, uttarapubbassā iccādi.</p>

<p rend="bodytext"><hi rend="bold">Yateta</hi>saddādīnamālapane rūpaṃ na sambhavati. <hi rend="bold">Ya</hi>saddo aniyamattho.</p>

<p rend="indent">Yo puriso, ye purisā, yaṃ, ye. Yā kaññā, yā yāyo, yaṃ, yā yāyo. Yaṃ cittaṃ, yāni, yaṃ, yāni. Sesaṃ sabbattha <hi rend="bold">sabba</hi>saddasamaṃ.</p>

<p rend="bodytext"><hi rend="bold">Ta</hi><pb ed="M" n="0.0102" /><hi rend="bold">eta ima amu kiṃ</hi>iccete parammukha samīpa accantasamīpadūra pucchanatthavacanā.</p>

<p rend="bodytext"><hi rend="bold">Ta</hi>saddassa bhedo. ‘‘Ta si’’ itīdha –</p>

<p rend="bodytext">‘‘Anapuṃsakassāyaṃ simhīti, sa’’miti ca vattate.</p>

<p rend="bodytext" n="211"><hi rend="paranum">211</hi><hi rend="dot">.</hi><hi rend="bold">Etatesaṃ to</hi>.</p>

<p rend="bodytext"><hi rend="bold">Eta ta</hi>iccetesaṃ anapuṃsakānaṃ <hi rend="bold">ta</hi>kāro <hi rend="bold">sa</hi>kāramāpajjate <hi rend="bold">si</hi>mhi vibhattimhi. So puriso.</p>

<p rend="bodytext"><hi rend="bold">Sabbanāma</hi>ggahaṇañca, ito <hi rend="bold">ta</hi>ggahaṇañca vattate.</p>

<p rend="bodytext" n="212"><hi rend="paranum">212</hi><hi rend="dot">.</hi><hi rend="bold">Tassa vā nattaṃ sabbattha</hi>.</p>

<p rend="bodytext"><hi rend="bold">Ta</hi>iccetassa sabbanāmassa <hi rend="bold">ta</hi>kārassa <hi rend="bold">na</hi>ttaṃ hoti vā sabbattha liṅgesu. Ne te, naṃ taṃ, ne te, nena tena, nehi nebhi tehi tebhi.</p>

<p rend="bodytext">‘‘Sabbassa, tassa vā sabbatthā’’ti ca vattate.</p>

<p rend="bodytext" n="213"><hi rend="paranum">213</hi><hi rend="dot">.</hi><hi rend="bold">Sasmāsmiṃsaṃsāsvattaṃ</hi>.</p>

<p rend="bodytext"><hi rend="bold">Ta</hi>iccetassa sabbanāmassa sabbasseva <hi rend="bold">a</hi>ttaṃ hoti vā <hi rend="bold">sa smā smiṃ saṃ sā</hi>iccetesu vacanesu sabbattha liṅgesu. Assa nassa tassa, nesaṃ tesaṃ nesānaṃ tesānaṃ.</p>

<p rend="bodytext">‘‘Smāhismiṃnaṃ mhābhimhi vā’’ti ito ‘‘smāsmiṃnaṃ, mhāmhī’’ti ca vattate.</p>

<p rend="bodytext" n="214"><hi rend="paranum">214</hi><hi rend="dot">.</hi><hi rend="bold">Na timehi katākārehi</hi>.</p>

<p rend="bodytext"><hi rend="bold">Ta ima</hi>iccetehi katākārehi paresaṃ <hi rend="bold">smāsmiṃ</hi>naṃ <hi rend="bold">mhā mhi</hi>iccete ādesā na honti.</p>

<p rend="subhead">Pakatisandhividhāna</p>

<p rend="bodytext">Atha <pb ed="M" n="0.0022" /> sarānameva sandhikāriye sampatte pakatibhāvo vuccate.</p>

<p rend="bodytext">‘‘Sarā, pakatī’’ti ca vattate.</p>

<p rend="bodytext" n="35"><hi rend="paranum">35</hi><hi rend="dot">.</hi><hi rend="bold">Sare kvaci</hi>.</p>

<p rend="bodytext">Sarā kho sare pare kvaci chandabhedāsukhuccāraṇaṭṭhāne, sandhicchārahitaṭṭhāne ca pakatirūpāni honti, na lopādesavikāramāpajjanteti attho.</p>

<p rend="bodytext">Tattha <hi rend="bold">pakatiṭṭhānaṃ</hi> nāma ālapanantā anitismiṃ acchandānurakkhaṇe asamāse padantadīghā ca ikārukārā ca nāmapadantātītakriyādimhīti evamādi.</p>

<p rend="bodytext"><hi rend="bold">Ālapanantesu</hi> tāva – katamā cānanda aniccasaññā, katamā cānanda ādīnavasaññā, sāriputta idhekacco, ehi sivika uṭṭhehi, upāsakā idhekacco, bhoti ayye, bhikkhu arogaṃ tava sīlaṃ, siñca bhikkhu imaṃ nāvaṃ, bhikkhave evaṃ vadāmi, pañcime gahapatayo ānisaṃsā iccevamādīsu pakatibhāvo, pubbassaralopa<hi rend="bold">yavā</hi>desādayo na honti.</p>

<p rend="bodytext"><hi rend="bold">Kvaci</hi>ggahaṇena <hi rend="bold">iti</hi>smiṃ chandānurakkhaṇe sandhi hoti, yathā – sakkā devīti, namo te buddha vīratthu.</p>

<p rend="bodytext"><hi rend="bold">Sare</hi>ti kiṃ? Sādhu mahārājāti, evaṃ kira bhikkhūti.</p>

<p rend="bodytext"><hi rend="bold">Asamāse padantadīghesu</hi> – āyasmā ānando gāthā ajjhabhāsi, devā ābhassarā yathā, tevijjā iddhippattā <pb ed="M" n="0.0023" /> ca, bhagavā uṭṭhāyāsanā, bhagavā etadavoca, abhivādetvā ekamantaṃ aṭṭhāsi, gantvā olokento, bhūtavādī atthavādī, yaṃ itthī arahā assa, sāmāvatī āha, pāpakārī ubhayattha tappati, nadī ottharati, ye te bhikkhū appicchā, bhikkhū āmantesi, bhikkhūujjhāyiṃsu, bhikkhū evamāhaṃsu, imasmiṃ gāme ārakkhakā, sabbe ime, katame ekādasa, gambhīre odakantike, appamādo amatapadaṃ, saṅgho āgacchatu, ko imaṃ pathaviṃ viccessati, āloko udapādi, eko ekāya, cattāro oghā.</p>

<p rend="bodytext"><hi rend="bold">Nipātesupi</hi> – are ahampi, sace imassa kāyassa, no abhikkamo, aho acchariyo, atho anto ca, atha kho āyasmā, atho oṭṭhavacittakā, tato āmantayī satthā.</p>

<p rend="bodytext"><hi rend="bold">Kvaci</hi>ggahaṇena <hi rend="bold">a</hi>kāra itīvevetthādīsu sandhipi. Yathā – āgatattha, āgatamhā, katamāssu cattāro, appassutāyaṃ puriso, itthīti, ca marīva, sabbeva, sveva, eseva nayo, parisuddhetthāyasmanto, nettha, taṃ kutettha labbhā, sacesa brāhmaṇa, tathūpamaṃ, yathāha.</p>

<p rend="bodytext"><hi rend="bold">Asamāse</hi>ti kiṃ? Jivhāyatanaṃ, avijjogho, itthindriyaṃ, abhibhāyatanaṃ, bhayatupaṭṭhānaṃ. <hi rend="bold">Acchandānurakkhaṇe</hi>ti <pb ed="M" n="0.0024" /> kiṃ? Saddhīdha vittaṃ purisassa seṭṭhaṃ, yo missaro.</p>

<p rend="bodytext"><hi rend="bold">Nāmapadantaikārukāresu</hi> – gāthāhi ajjhabhāsi, pupphāni āhariṃsu, satthu adāsi.</p>

<p rend="bodytext"><hi rend="bold">Kvacī</hi>ti kiṃ? Manasākāsi.</p>

<p rend="bodytext" n="36"><hi rend="paranum">36</hi><hi rend="dot">.</hi><hi rend="bold">Sarā pakati byañjane</hi>.</p>

<p rend="bodytext">Sarā kho byañjane pare pakatirūpā hontīti yebhuyyena dīgharassalopehi vikārābhāvo. Yathā – accayo, paccayo, bhāsati vā karoti vā, vedanākkhandho, bhāgyavā, bhadro kasāmiva, dīyati, tuṇhībhūto, so dhammaṃ deseti.</p>

<p rend="centre">Iti pakatisandhividhānaṃ niṭṭhitaṃ.</p>

<p rend="subhead">Byañjanasandhividhāna</p>

<p rend="bodytext">Atha byañjanasandhi vuccate.</p>

<p rend="bodytext">‘‘Byañjane’’ti adhikāro, ‘‘sarā, kvacī’’ti ca vattate.</p>

<p rend="bodytext" n="37"><hi rend="paranum">37</hi><hi rend="dot">.</hi><hi rend="bold">Dīghaṃ</hi>.</p>

<p rend="bodytext">Sarā kho byañjane pare kvaci dīghaṃ pappontīti suttasukhuccāraṇachandānurakkhaṇaṭṭhānesu dīgho.</p>

<p rend="bodytext">Tyassa pahīnā tyāssa pahīnā, svassa svāssa, madhuva maññati bālo madhuvā maññatī bālo, tathā evaṃ gāme munī <pb ed="M" n="0.0025" /> care, khantī paramaṃ tapo titikkhā, na maṅkū bhavissāmi, svākkhāto, yvāhaṃ, kāmato jāyatī soko, kāmato jāyatī bhayaṃ, sakko ujū ca suhujū ca, anūpaghāto, dūrakkhaṃ, dūramaṃ, sūrakkhaṃ, dūharatā.</p>

<p rend="bodytext"><hi rend="bold">Kvacī</hi>ti kiṃ? Tyajja, svassa, patiliyyati.</p>

<p rend="bodytext">Yiṭṭhaṃ vā hutaṃ vā loke, yadi vā sāvake, puggalā dhammadasā te, bhovādī nāma so hoti, yathābhāvī guṇena so itīdha –</p>

<p rend="bodytext">Pubbasmiṃyevādhikāre –</p>

<p rend="bodytext" n="38"><hi rend="paranum">38</hi><hi rend="dot">.</hi><hi rend="bold">Rassaṃ</hi>.</p>

<p rend="bodytext">Sarā kho byañjane pare kvaci rassaṃ pappontīti chandānurakkhaṇe, āgame, saṃyoge ca rassattaṃ.</p>

<p rend="bodytext"><hi rend="bold">Chandānurakkhaṇe</hi> tāva yiṭṭhaṃva hutaṃva loke, yadiva sāvake, puggala dhammadasā te, bhovādi nāma so hoti, yathābhāvi guṇena so.</p>

<p rend="bodytext"><hi rend="bold">Āgame</hi> yathayidaṃ, sammadakkhāto.</p>

<p rend="bodytext"><hi rend="bold">Saṃyoge</hi> parākamo parakkamo, āsādo assādo, evaṃ taṇhakkhayo, jhānassa lābhimhi, vasimhi, thullaccayo.</p>

<p rend="bodytext"><hi rend="bold">Kvacī</hi>ti kiṃ? Māyidaṃ, manasā daññā vimuttānaṃ, yathākkamaṃ, ākhyātikaṃ, dīyyati, sūyyati.</p>

<p rend="bodytext">Eso kho byantiṃ kāhiti, so gacchaṃ na nivattati iccatra –</p>

<p rend="bodytext">Tasmiṃyevādhikāre –</p>

<p rend="bodytext" n="39"><hi rend="paranum">39</hi><hi rend="dot">.</hi><hi rend="bold">Lopañca</hi><pb ed="M" n="0.0026" /><hi rend="bold">tatrākāro</hi>.</p>

<p rend="bodytext">Sarā kho byañjane pare kvaci lopaṃ papponti, tatra lutte ṭhāne <hi rend="bold">a</hi>kārāgamo ca hoti. <hi rend="bold">Etata</hi>saddantokārassevāyaṃ lopo.</p>

<p rend="bodytext">Esa kho byantiṃ kāhiti, sa gacchaṃ na nivattati, evaṃ esa dhammo, esa pattosi, sa muni, sa sīlavā.</p>

<p rend="bodytext"><hi rend="bold">Kvacī</hi>ti kiṃ? Eso dhammo, so muni, so sīlavā.</p>

<p rend="bodytext"><hi rend="bold">Ca</hi>saddena <hi rend="bold">eta</hi>saddantassa sarepi kvaci lopo. Yathā – esa attho, esa ābhogo, esa idāni.</p>

<p rend="bodytext">Vipariṇāmena ‘‘saramhā, byañjanassā’’ti ca vattate.</p>

<p rend="bodytext" n="40"><hi rend="paranum">40</hi><hi rend="dot">.</hi><hi rend="bold">Paradvebhāvo ṭhāne</hi>.</p>

<p rend="bodytext">Saramhā parassa byañjanassa dvebhāvo hoti ṭhāne. Dvinnaṃ bhāvo dvibhāvo, so eva dvebhāvo.</p>

<p rend="bodytext">Ettha ca <hi rend="bold">ṭhānaṃ</hi> nāma rassākārato paraṃ pa pati paṭikamukusa kudha kī gaha juta ñāsi su sambhū sara sasādīnamādibyañjanānaṃ dvebhāvaṃ, tika taya tiṃsa vatādīnamādi ca, vatu vaṭudisādīnamantañca, u du ni-upasagga ta catu cha santasaddādesādiparañca, apadantā nākāradīghato <hi rend="bold">ya</hi>kārādi ca,</p>

<p rend="gatha1">Yavataṃ talanādīna-mādeso ca sayādinaṃ;</p>

<p rend="gathalast">Saha dhātvantassādeso, sīsakāro tapādito.</p>

<p rend="bodytext"><hi rend="bold">Chandānurakkhaṇe ca</hi> – ghara jhe dhaṃsu bhamādīnamādi ca, rassākārato vaggānaṃ catutthadutiyā ca iccevamādi.</p>

<p rend="bodytext">Tattha <pb ed="M" n="0.0027" /><hi rend="bold">pa pati paṭīsu</hi> tāva – idha pamādo idhappamādo, evaṃ appamādo, vippayutto, suppasanno, sammā padhānaṃ sammappadhānaṃ, rassattaṃ, appativattiyo, adhipatippaccayo, suppatiṭṭhito, appaṭipuggalo, vippaṭisāro, suppaṭipanno, suppaṭipatti.</p>

<p rend="bodytext"><hi rend="bold">Kamādidhātūsu</hi> – pakkamo, paṭikkamo, hetukkamo, ākamati akkamati, evaṃ parakkamati, yathākkamaṃ.</p>

<p rend="bodytext">Pakkosati, paṭikkosati, anukkosati, ākosati, akkosati.</p>

<p rend="bodytext">Akkuddho, atikkodho.</p>

<p rend="bodytext">Dhanakkīto, vikkayo, anukkayo.</p>

<p rend="bodytext">Paggaho, viggaho, anuggaho, niggaho, candaggaho, diṭṭhiggāho.</p>

<p rend="bodytext">Pajjoto, vijjotati, ujjoto.</p>

<p rend="bodytext">Kataññū, viññū, paññāṇaṃ, viññāṇaṃ, anuññā, manuññā, samaññā.</p>

<p rend="bodytext">Avassayo, nissayo, samussayo.</p>

<p rend="bodytext">Appassuto, vissuto, bahussuto, āsavā assavā.</p>

<p rend="bodytext">Passambhanto, vissambhati.</p>

<p rend="bodytext">Aṭṭassaro, vissarati, anussarati.</p>

<p rend="bodytext">Passasanto, vissasanto, mahussasanto, āsāso assāso.</p>

<p rend="bodytext">Avissajjento, vissajjento, pariccajanto, upaddavo, upakkiliṭṭho, mittaddu, āyabbayo, udabbahi iccādi.</p>

<p rend="bodytext"><hi rend="bold">Saramhā</hi>ti <pb ed="M" n="0.0028" /> kiṃ? Sampayutto, sampatijāto, sampaṭicchannaṃ, saṅkamanto, saṅgaho.</p>

<p rend="bodytext"><hi rend="bold">Ṭhāne</hi>ti kiṃ? Mā ca pamādo, patigayhati, vacīpakopaṃ rakkheyya, ye pamattā yathā matā, manopakopaṃ rakkheyya, idha modati, pecca modati.</p>

<p rend="bodytext"><hi rend="bold">Tikādīsu</hi> – kusalattikaṃ, pītittikaṃ, hetuttikaṃ, vedanāttikaṃ, lokattayaṃ, bodhittayaṃ, vatthuttayaṃ. Ekattiṃsa, dvattiṃsa, catuttiṃsa. Sīlabbataṃ, subbato, sappītiko, samannāgato, punappunaṃ iccādi.</p>

<p rend="bodytext"><hi rend="bold">Vatu vaṭu disādīnamante</hi> yathā – vattati, vaṭṭati, dassanaṃ, phasso iccādi.</p>

<p rend="bodytext"><hi rend="bold">U du ni upasaggādiparesu</hi> – ukaṃso ukkaṃso. Dukaraṃ dukkaraṃ, nikaṅkho nikkaṅkhe.</p>

<p rend="bodytext">Evaṃ uggataṃ, duccaritaṃ, nijjaṭaṃ, uññātaṃ, unnati, uttaro, dukkaro, niddaro, unnato, duppañño, dubbalo, nimmalo, uyyutto, dullabho, nibbatto, ussāho, dussaho, nissāro.</p>

<p rend="bodytext">Tathā takkaro, tajjo, tanninno, tappabhavo, tammayo.</p>

<p rend="bodytext">Catukkaṃ, catuddisaṃ, catuppādo, catubbidhaṃ, catussālaṃ.</p>

<p rend="bodytext">Chakkaṃ, channavuti, chappadikā, chabbassāni.</p>

<p rend="bodytext">Sakkāro, sakkato, saddiṭṭhi, sappuriso, mahabbalo.</p>

<p rend="bodytext"><hi rend="bold">Ṭhāne</hi>ti kiṃ? Nikāyo, nidānaṃ, nivāso, nivāto, tato, catuvīsati, chasaṭṭhi.</p>

<p rend="bodytext"><hi rend="bold">Yakārādimhi</hi><pb ed="M" n="0.0029" /> – nīyyati, sūyyati, abhibhūyya, viceyya, vineyya, dheyyaṃ, neyyaṃ, seyyo, jeyyo, veyyākaraṇo.</p>

<p rend="bodytext"><hi rend="bold">Ādi</hi>saddena etto, ettāvatā.</p>

<p rend="bodytext"><hi rend="bold">Anākāra</hi>ggahaṇaṃ kiṃ? Mālāya, dolāya, samādāya.</p>

<p rend="bodytext"><hi rend="bold">Ṭhāne</hi>ti kiṃ? Upanīyati, sūyati, toyaṃ.</p>

<p rend="bodytext"><hi rend="bold">Yavatamādese</hi> – jāti andho, vipali āso, ani āyo, yadi evaṃ, api ekacce, api ekadā iccatra, <hi rend="bold">i</hi>kārassa ‘‘ivaṇṇo yaṃ navā’’ti <hi rend="bold">ya</hi>kāre kate –</p>

<p rend="bodytext">‘‘Sabbassa so dāmhi vā’’ti ito maṇḍūkagatiyā <hi rend="bold">vā</hi>ti vattate.</p>

<p rend="bodytext" n="41"><hi rend="paranum">41</hi><hi rend="dot">.</hi><hi rend="bold">Yavataṃ talanadakārānaṃ byañjanāni calañajakārattaṃ</hi>.</p>

<p rend="bodytext"><hi rend="bold">Ya</hi>kāravantānaṃ <hi rend="bold">talanada</hi>kārānaṃ saṃyogabyañjanāni yathākkamaṃ <hi rend="bold">calañaja</hi>kārattamāpajjante vā.</p>

<p rend="bodytext"><hi rend="bold">Kāra</hi>ggahaṇaṃ <hi rend="bold">ya</hi>vataṃ <hi rend="bold">sa</hi>kāra <hi rend="bold">ka ca ṭa pa</hi>vaggānaṃ <hi rend="bold">sa</hi>kāra<hi rend="bold">kacaṭapa</hi>vaggādesatthaṃ, tathā <hi rend="bold">ya</hi>vataṃ <hi rend="bold">ta dha ṇa</hi>kārānaṃ <hi rend="bold">cha jhaña</hi>kārādesatthañca, tato yavatamādesassa anena dvibhāvo.</p>

<p rend="bodytext">Jaccandho, vipallāso, aññāyo, yajjevaṃ, appekacce appekadā.</p>

<p rend="bodytext"><hi rend="bold">Vā</hi>ti kiṃ? Paṭisanthāravutyassa, bālyaṃ, ālasyaṃ.</p>

<p rend="bodytext"><hi rend="bold">Saramhā</hi>ti kiṃ? Añāyo, ākāsānañcāyatanaṃ.</p>

<p rend="bodytext"><hi rend="bold">Tapā</hi>dito <hi rend="bold">si</hi>mhi – tapassī, yasassī.</p>

<p rend="bodytext"><hi rend="bold">Chandānurakkhaṇe</hi><pb ed="M" n="0.0030" /> – nappajjahe vaṇṇabalaṃ purāṇaṃ, ujjugatesu seyyo, gacchanti suggatinti.</p>

<p rend="bodytext">Vaggacatutthadutiyesu pana tasmiṃyevādhikāre ‘‘paradvebhāvo ṭhāne’’ti ca vattate.</p>

<p rend="bodytext">Vaggacatutthadutiyānaṃ sadisavasena dvibhāve sampatte niyamatthamāha.</p>

<p rend="bodytext" n="42"><hi rend="paranum">42</hi><hi rend="dot">.</hi><hi rend="bold">Vagge ghosāghosānaṃ tatiyapaṭhamā</hi>.</p>

<p rend="bodytext">Saramhā parabhūtānaṃ vagge ghosāghosānaṃ byañjanānaṃ yathākkamaṃ vaggatatiya paṭhamakkharā dvibhāvaṃ gacchanti ṭhāneti ṭhānāsannavasena tabbagge tatiyapaṭhamāva honti.</p>

<p rend="bodytext">Ettha ca sampatte niyamattā <hi rend="bold">ghosāghosa</hi>ggahaṇena catutthadutiyāva adhippetā, itarathā aniṭṭhappasaṅgosiyā. Tena ‘‘kataññū, tannayo, tammayo’’tiādīsu vaggapañcamānaṃ satipi ghosatte tatiyappasaṅgona hoti, ṭhānādhikārato vā.</p>

<p rend="bodytext"><hi rend="bold">Gharādīsu pa u du niādiparacatutthesu</hi> tāva – pagharati paggharati, evaṃ uggharati, ugghāṭeti, dugghoso, nigghoso, eseva cajjhānaphalo, paṭhamajjhānaṃ, abhijjhāyati, ujjhāyati, viddhaṃseti, uddhaṃsito, uddhāro, niddhāro, niddhano, niddhuto, vibbhanto, ubbhato, dubbhikkhaṃ, nibbhayaṃ, tabbhāvo, catuddhā, cabhubbhi, chaddhā, saddhammo, sabbhūto, mahaddhano, mahabbhayaṃ.</p>

<p rend="bodytext"><hi rend="bold">Yavata mādesādīsu</hi> – bojjhaṅgā, āsabbhaṃ, bujjhitabbaṃ, bujjhati.</p>

<p rend="bodytext"><hi rend="bold">Ṭhāne</hi>ti <pb ed="M" n="0.0031" /> kiṃ? Sīlavantassa jhāyino, ye jhānappasutā dhīrā, nidhānaṃ, mahādhanaṃ.</p>

<p rend="bodytext"><hi rend="bold">Rassākāratoparaṃ vaggadutiyesu</hi> – pañca khandhā pañcakkhandhā, evaṃrūpakkhandho, akkhamo, abhikkhaṇaṃ, avikkhepo, jātikkhettaṃ, dhātukkhobho, āyukkhayo. Setachattaṃ setacchattaṃ, evaṃ sabbacchannaṃ, vicchinnaṃ, bodhicchāyā, jambucchāyā, samucchedo. Tatra ṭhito tatraṭṭhito, evaṃ thalaṭṭhaṃ, jalaṭṭhaṃ, adhiṭṭhitaṃ, niṭṭhitaṃ, cattāriṭṭhānāni, garuṭṭhāniyo, samuṭṭhito, suppaṭṭhāno. Yasatthero, yattha, tattha, pattharati, vitthāro, abhitthuto, vitthambhito, anutthunaṃ, catuttho, kuttha. Papphoṭeti, mahapphalaṃ, nipphalaṃ, vipphāro, paripphuseyya, madhupphāṇitaṃ.</p>

<p rend="bodytext"><hi rend="bold">Ākārato</hi> – ākhāto ākkhāto, evaṃ taṇhākkhayo, āṇākkhettaṃ, saññākkhandho, āchādayati, ācchādayati, evaṃ ācchindati, nāvāṭṭhaṃ, āttharati, āpphoṭeti.</p>

<p rend="bodytext"><hi rend="bold">Saramhā</hi>ti kiṃ? Saṅkhāro, taṅkhaṇe, sañchannaṃ, taṇṭhānaṃ, santhuto, tamphalaṃ.</p>

<p rend="bodytext"><hi rend="bold">Ṭhāne</hi>ti kiṃ? Pūvakhajjakaṃ, tassa chaviyādīni chinditvā, yathā ṭhitaṃ, kathaṃ, kammaphalaṃ.</p>

<p rend="bodytext">Nikamati, nipatti, nicayo, nicarati, nitaraṇaṃ iccatra – ‘‘do dhassa cā’’ti ettha caggahaṇassa bahulatthattā tena <hi rend="bold">ca</hi>ggahaṇena yathāpayogaṃ bahudhā ādeso siyā.</p>

<p rend="bodytext">Yathā – <hi rend="bold">ni upasaggato</hi> kamu pada ci cara tarānaṃ paṭhamassa vaggadutiyo iminā dvittaṃ, nikkhamati, nipphatti, nicchayo, niccharati, nittharaṇaṃ.</p>

<p rend="bodytext">Tathā <pb ed="M" n="0.0032" /><hi rend="bold">bo vassa</hi> kuva diva siva vajādīnaṃ dvirūpassāti <hi rend="bold">va</hi>kāradvayassa <hi rend="bold">ba</hi>kāradvayaṃ, yathā – kubbanto, evaṃ kubbāno, kubbanti, sadhātvantayādesassa dvittaṃ. Divati dibbati, evaṃ dibbanto, sibbati, sibbanto, pavajati pabbajati, pabbajanto, nivānaṃ nibbānaṃ, nibbuto, nibbindati, udabbayaṃ iccādi.</p>

<p rend="bodytext"><hi rend="bold">Lo rassa</hi> pari taruṇādīnaṃ kvaci. Paripanno palipanno, evaṃ palibodho, pallaṅkaṃ, taruṇo taluno, mahāsālo, māluto, sukhumālo.</p>

<p rend="bodytext"><hi rend="bold">Ṭo tassa</hi> dukkatādīnaṃ kvaci. Yathā – dukkataṃ dukkaṭaṃ, evaṃ sukaṭaṃ, pahaṭo, patthaṭo, uddhaṭo, visaṭo iccādi.</p>

<p rend="bodytext"><hi rend="bold">Ko tassa</hi> niyatādīnaṃ kvaci. Niyato niyako.</p>

<p rend="bodytext"><hi rend="bold">Yo jassa</hi> nijādissa vā, nijaṃputtaṃ niyaṃputtaṃ.</p>

<p rend="bodytext"><hi rend="bold">Ko gassa</hi> kulūpagādīnaṃ, kulūpago kulūpako.</p>

<p rend="bodytext">Tathā <hi rend="bold">ṇo nassa pa pariādito</hi>. Panidhānaṃ paṇidhānaṃ, evaṃ paṇipāto, paṇāmo, paṇītaṃ, pariṇato, pariṇāmo, ninnayo niṇṇayo, evaṃ uṇṇato, oṇato iccādi.</p>

<p rend="bodytext">Patiaggi, patihaññati itīdha –</p>

<p rend="bodytext" n="43"><hi rend="paranum">43</hi><hi rend="dot">.</hi><hi rend="bold">Kvaci paṭi patissa</hi>.</p>

<p rend="bodytext"><hi rend="bold">Pati</hi>iccetassa upasaggassa sare vā byañjane vā pare kvaci <hi rend="bold">paṭi</hi>ādeso hoti pubbassaralopo. Paṭaggi, paṭihaññati.</p>

<p rend="bodytext"><hi rend="bold">Kvacī</hi>ti kiṃ? Paccattaṃ, patilīyati.</p>

<p rend="bodytext">Puthajano puthabhūtaṃ itīdha ‘‘anto’’ti vattate.</p>

<p rend="bodytext" n="44"><hi rend="paranum">44</hi><hi rend="dot">.</hi><hi rend="bold">Puthassu</hi><pb ed="M" n="0.0033" /><hi rend="bold">byañjane</hi>.</p>

<p rend="bodytext"><hi rend="bold">Putha</hi>iccetassa anto saro <hi rend="bold">u</hi>kāro hoti byañjane pare, dvittaṃ. Puthujjano, puthubhūtaṃ.</p>

<p rend="bodytext"><hi rend="bold">Byañjane</hi>ti kiṃ? Putha ayaṃ. ‘‘Puthassa a putha’’iti samāseneva siddhe puna <hi rend="bold">anta</hi>ggahaṇādhikārena kvaci aputhantassāpi uttaṃ sare.</p>

<p rend="bodytext">Mano aññaṃ manuññaṃ, evaṃ imaṃ evumaṃ, paralopo, iti evaṃ itvevaṃ, <hi rend="bold">u</hi>kārassa <hi rend="bold">va</hi>kāro.</p>

<p rend="bodytext">Avakāso, avanaddho, avavadati, avasānamitīdha –</p>

<p rend="bodytext">‘‘Kvaci byañjane’’ti ca vattate.</p>

<p rend="bodytext" n="45"><hi rend="paranum">45</hi><hi rend="dot">.</hi><hi rend="bold">O avassa</hi>.</p>

<p rend="bodytext"><hi rend="bold">Ava</hi>iccetassa upasaggassa <hi rend="bold">o</hi>kāro hoti kvaci byañjane pare. Okāso, onaddho, ovadati, osānaṃ.</p>

<p rend="bodytext"><hi rend="bold">Kvacī</hi>ti kiṃ? Avasānaṃ, avasussatu.</p>

<p rend="bodytext"><hi rend="bold">Byañjane</hi>ti kiṃ? Avayāgamanaṃ, avekkhati.</p>

<p rend="bodytext">Avagate sūriye, avagacchati, avagahetvā itīdha –</p>

<p rend="bodytext">‘‘Avasse’’ti vattate oggahaṇañca.</p>

<p rend="bodytext" n="46"><hi rend="paranum">46</hi><hi rend="dot">.</hi><hi rend="bold">Tabbiparītūpapade byañjane ca</hi>.</p>

<p rend="bodytext"><hi rend="bold">Ava</hi>saddassa upapade tiṭṭhamānassa tassokārassa viparīto ca hoti byañjane pare.</p>

<p rend="bodytext">Tassa viparīto tabbiparīto, upoccāritaṃ padaṃ upapadaṃ, <hi rend="bold">okāraviparīto</hi>ti ukārassetaṃ adhivacanaṃ. <hi rend="bold">Ca</hi>saddo <hi rend="bold">ka</hi>tthaci <pb ed="M" n="0.0034" /> nivattanattho, dvittaṃ. Uggate sūriye, uggacchati, <hi rend="bold">u</hi>ggahetvā.</p>

<p rend="bodytext">Atippakho tāva, parasataṃ, parasahassaṃ itīdha –</p>

<p rend="bodytext">‘‘Āgamo’’ti vattate.</p>

<p rend="bodytext" n="47"><hi rend="paranum">47</hi><hi rend="dot">.</hi><hi rend="bold">Kvaci o byañjane</hi>.</p>

<p rend="bodytext">Byañjane pare kvaci okārāgamo hotīti <hi rend="bold">atippa para</hi>saddehi okārāgamo ‘‘yavamada’’iccādisutte <hi rend="bold">ca</hi>saddena <hi rend="bold">atippa</hi>to <hi rend="bold">ga</hi>kārāgamo ca.</p>

<p rend="bodytext">Atippago kho tāva, parosataṃ, parosahassaṃ, ettha ‘‘sarā sare lopa’’nti pubbassaralopo.</p>

<p rend="bodytext">Manamayaṃ, ayamayaṃ itīdha ‘‘manogaṇādīna’’nti vattate.</p>

<p rend="bodytext" n="48"><hi rend="paranum">48</hi><hi rend="dot">.</hi><hi rend="bold">Etesamo lope</hi>.</p>

<p rend="bodytext">Etesaṃ manogaṇādīnamanto ottamāpajjate vibhattilope kate.</p>

<p rend="bodytext">Manomayaṃ, ayomayaṃ, evaṃ manoseṭṭhā, ayopatto, tapodhano, tamonudo, siroruho, tejokasiṇaṃ, rajojallaṃ, ahorattaṃ, rahogato.</p>

<p rend="bodytext"><hi rend="bold">Ādi</hi>saddena āpodhātu, vāyodhātu.</p>

<p rend="bodytext">Sīhagatiyā <hi rend="bold">vā</hi>dhikārato idha na bhavati, manamattena manacchaṭṭhānaṃ, ayakapallaṃ, tamavinodano, manaāyatanaṃ.</p>

<p rend="centre">Iti byañjanasandhividhānaṃ niṭṭhitaṃ.</p>

<p rend="subhead">Niggahītasandhividhāna</p>

<p rend="bodytext">Atha <pb ed="M" n="0.0035" /> niggahītasandhi vuccate.</p>

<p rend="bodytext">Taṇhaṃ karo, raṇaṃ jaho, saṃ ṭhito, jutiṃ dharo, saṃ mato itīdha ‘‘niggahīta’’nti adhikāro, ‘‘byañjane’’ti vattate.</p>

<p rend="bodytext" n="49"><hi rend="paranum">49</hi><hi rend="dot">.</hi><hi rend="bold">Vaggantaṃ vā vagge</hi>.</p>

<p rend="bodytext">Vaggabhūte byañjane pare niggahītaṃ kho vaggantaṃ vā pappotīti nimittānusvarānaṃ ṭhānāsannavasena tabbaggapañcamo hoti. Vavatthitavibhāsatthoyaṃ <hi rend="bold">vā</hi>saddo. Tena ‘‘taṇhaṅkaro, raṇañjaho, saṇṭhito, jutindharo, sammato’’tiādīsu niccaṃ.</p>

<p rend="bodytext">Taṅkaroti taṃ karoti, taṅkhaṇaṃ taṃkhaṇaṃ, saṅgaho saṃgaho, taṅghataṃ taṃ ghataṃ. Dhammañcare dhammaṃ care, tañchannaṃ taṃ channaṃ, tañjātaṃ taṃ jātaṃ, taññāṇaṃ taṃ ñāṇaṃ. Taṇṭhānaṃ taṃ ṭhānaṃ, taṇḍahati <hi rend="bold">bhaṃ</hi> ḍahati. Tantanoti taṃ tanoti, tanthiraṃ taṃ thiraṃ, tandānaṃ taṃ dānaṃ, tandhanaṃ taṃ dhanaṃ, tanniccutaṃ taṃ niccutaṃ. Tampatto taṃ patto, tamphalaṃ taṃ phalaṃ, tesambodho tesaṃ bodho, sambhūto saṃbhūto, tammittaṃ taṃ mittaṃ. Kiṅkato kiṃ kato, dātuṅgato dātuṃ gatoti evamādīsu vikappena.</p>

<p rend="bodytext">Idha na bhavati, na taṃ kammaṃ kataṃ sādhu, saraṇaṃ gacchāmi.</p>

<p rend="bodytext">Sati copari <hi rend="bold">vā</hi>ggahaṇe vijjhantare vā idha <hi rend="bold">vā</hi>ggahaṇakaraṇamatthantaraviññāpanatthaṃ, tena niggahītassa <hi rend="bold">saṃ</hi>upasaggapumantassa <hi rend="bold">le la</hi>kāro. Yathā – paṭisaṃlīno paṭisallīno, evaṃ paṭisallāṇo, sallakkhaṇā, sallekho, sallāpo, puṃliṅgaṃ pulliṅgaṃ.</p>

<p rend="bodytext">Paccattaṃ eva, taṃ eva, tañhi tassa, evañhi vo itīdha ‘‘vā’’ti adhikāro.</p>

<p rend="bodytext" n="50"><hi rend="paranum">50</hi><hi rend="dot">.</hi><hi rend="bold">Ehe</hi><pb ed="M" n="0.0036" /><hi rend="bold">ñaṃ</hi>.</p>

<p rend="bodytext"><hi rend="bold">E</hi>kāra<hi rend="bold">ha</hi>kāre pare niggahītaṃ kho <hi rend="bold">ña</hi>kāraṃ pappoti vā, <hi rend="bold">e</hi>kāre <hi rend="bold">ñā</hi>desassa dvibhāvo.</p>

<p rend="bodytext">Paccattaññevapaccattaṃ eva, taññeva taṃ eva, tañhi tassa tañhi tassa, evañhi vo evañhi vo.</p>

<p rend="bodytext">Vavatthitavibhāsattā <hi rend="bold">vā</hi>saddassa <hi rend="bold">evahi</hi>nipātato aññattha na hoti, yathā – evametaṃ, evaṃ hoti.</p>

<p rend="bodytext">Saṃyogo, saṃyojanaṃ, saṃyato, saṃyācikāya, yaṃ yadeva, ānantarikaṃ yamāhu itīdha ‘‘ña’’miti vattate.</p>

<p rend="bodytext" n="51"><hi rend="paranum">51</hi><hi rend="dot">.</hi><hi rend="bold">Sa ye ca</hi>.</p>

<p rend="bodytext">Niggahītaṃ kho <hi rend="bold">ya</hi>kāre pare saha <hi rend="bold">ya</hi>kārena <hi rend="bold">ña</hi>kāraṃ pappoti vā, <hi rend="bold">ñā</hi>desassa dvittaṃ.</p>

<p rend="bodytext">Saññogo saṃyogo, saññojanaṃ saṃyojanaṃ, saññato saṃyato, saññācikāya saṃyācikāya, yaññadeva yaṃ yadeva, ānantarikaññamāhu ānantarikaṃ yamāhu.</p>

<p rend="bodytext"><hi rend="bold">Vā</hi>saddassa vavatthitavibhāsattāva <hi rend="bold">saṃ</hi>padantato ca sabbanāma<hi rend="bold">ya</hi>kāraparato ca niggahītā aññattha na hoti. Yathā – etaṃ yojanaṃ, taṃ yānaṃ, saraṇaṃ yanti.</p>

<p rend="bodytext">Ettha ca ‘‘saha ye cā’’ti vattabbe ‘‘sa ye cā’’ti vacanato suttantesu sukhuccāraṇatthamakkharalopopīti daṭṭhabbaṃ, tena paṭisaṅkhāya yoniso paṭisaṅkhā yoniso, sayaṃ abhiññāya sacchikatvā sayaṃ abhiññā sacchikatvā, pariyesanāya pariyesanātiādi sijjhati.</p>

<p rend="bodytext">Taṃ <pb ed="M" n="0.0037" /> ahaṃ brūmi, yaṃ āhu, dhanaṃ eva, kiṃ etaṃ, nindituṃ arahati, yaṃ aniccaṃ, taṃ anattā, etaṃ avoca, etaṃ eva iccatra –</p>

<p rend="bodytext" n="52"><hi rend="paranum">52</hi><hi rend="dot">.</hi><hi rend="bold">Madā sare</hi>.</p>

<p rend="bodytext">Niggahītassa kho sare pare <hi rend="bold">ma</hi>kāra<hi rend="bold">da</hi>kārādesā honti vā. Ettha ca <hi rend="bold">vā</hi>saddādhikārassa vavatthitavibhāsattā <hi rend="bold">da</hi>kāro <hi rend="bold">yateta</hi>saddato parasseva.</p>

<p rend="bodytext">Tamahaṃ brūmi, yamāhu, dhanameva, kimetaṃ, ninditumarahati, yadaniccaṃ, tadanattā, etadavoca, etadeva.</p>

<p rend="bodytext"><hi rend="bold">Vā</hi>ti kiṃ? Taṃ ahaṃ, etaṃ eva, akkocchi maṃ avadhi maṃ.</p>

<p rend="bodytext">Ettha ca <hi rend="bold">madā</hi>ti yogavibhāgena byañjanepi vā <hi rend="bold">ma</hi>kāro. Tena ‘‘buddhama saraṇama gacchāmī’’tiādi sijjhati.</p>

<p rend="bodytext">Tāsaṃ ahaṃ santike, vidūnaṃ aggaṃ, tassa adāsiṃ ahaṃ itīdha ‘‘sare’’ti vattate.</p>

<p rend="bodytext" n="53"><hi rend="paranum">53</hi><hi rend="dot">.</hi><hi rend="bold">Kvaci lopaṃ</hi>.</p>

<p rend="bodytext">Niggahītaṃ kho sare pare lopaṃ pappoti kvaci chandānurakkhaṇe sukhuccāraṇaṭṭhāne. Pubbassaralopo, parassa asaṃyogantassa dīgho.</p>

<p rend="bodytext">Tāsāhaṃ santike, vidūnaggaṃ, tassa adāsāhaṃ, tathāgatāhaṃ, evāhaṃ, kyāhaṃ.</p>

<p rend="bodytext"><hi rend="bold">Kvacī</hi>ti kiṃ? Evamassa, kimahaṃ.</p>

<p rend="bodytext">Ariyasaccānaṃ dassanaṃ, etaṃ buddhānaṃ sāsanaṃ, saṃratto, saṃrāgo, saṃrambho, avisaṃhāro, ciraṃ pavāsiṃ, gantuṃ kāmo, gantuṃ mano itīdha ‘‘kvaci lopa’’nti vattate.</p>

<p rend="bodytext" n="54"><hi rend="paranum">54</hi><hi rend="dot">.</hi><hi rend="bold">Byañjane</hi><pb ed="M" n="0.0038" /><hi rend="bold">ca</hi>.</p>

<p rend="bodytext">Niggahītaṃ kho byañjane ca pare lopaṃ pappoti kvaci chandānurakkhaṇādimhi. <hi rend="bold">Ra</hi>kāra<hi rend="bold">ha</hi>kāresu upasaggantassa dīgho.</p>

<p rend="bodytext">Ariyasaccāna dassanaṃ, etaṃ buddhāna sāsanaṃ, sāratto, sārāgo, sārambho, avisāhāro, cirappavāsiṃ, dvittaṃ, gantukāmo, gantumano.</p>

<p rend="bodytext"><hi rend="bold">Kvacī</hi>ti kiṃ? Etaṃ maṅgalamuttamaṃ.</p>

<p rend="bodytext">Kataṃ iti, kiṃ iti, abhinanduṃ iti, uttattaṃ iva, cakkaṃ iva, kaliṃ idāni, kiṃ idāni, tvaṃ asi, idaṃ api, uttariṃ api, dātuṃ api, sadisaṃ eva itīdha ‘‘niggahītamhā, lopa’’nti ca vattate.</p>

<p rend="bodytext" n="55"><hi rend="paranum">55</hi><hi rend="dot">.</hi><hi rend="bold">Paro vā saro</hi>.</p>

<p rend="bodytext">Niggahītamhā paro saro lopaṃ pappoti vā. Niggahītassa vaggantattaṃ.</p>

<p rend="bodytext">Katanti, kinti, abhinandunti, uttattaṃva, cakkaṃva, kalindāni, kindāni, tvaṃsi, idampi, uttarimpi, dātumpi, sadisaṃva.</p>

<p rend="bodytext"><hi rend="bold">Vā</hi>ti kiṃ? Kataṃ iti, kimiti, dātumapi, sāmaṃ eva.</p>

<p rend="bodytext">Ayampi <hi rend="bold">vā</hi>saddassa vavatthitavibhāsattā itīvīdānisīpevādito aññattha na hoti. Yathā – ahaṃ ettha, etaṃ ahosi.</p>

<p rend="bodytext">Evaṃ assa te āsavā, pupphaṃ assā uppajjati itīdha sare pare lutte vipariṇāmena ‘‘parasmiṃ, sare, lutte’’ti ca vattate.</p>

<p rend="bodytext" n="56"><hi rend="paranum">56</hi><hi rend="dot">.</hi><hi rend="bold">Byañjano</hi><pb ed="M" n="0.0039" /><hi rend="bold">ca visaññogo</hi>.</p>

<p rend="bodytext">Niggahītamhā parasmiṃ sare lutte byañjano saññogo ce, visaññogova hotīti saṃyogekadesassa purimabyañjanassa lopo.</p>

<p rend="bodytext">Dvinnaṃ byañjanānamekatra ṭhiti saññogo, idha pana saṃyujjatīti saññogo, purimo vaṇṇo, vigato saññogo assāti <hi rend="bold">visaññogo,</hi> paro.</p>

<p rend="bodytext">Evaṃ sa te āsavā, pupphaṃsā uppajjati.</p>

<p rend="bodytext"><hi rend="bold">Lutte</hi>ti kiṃ? Evamassa.</p>

<p rend="bodytext"><hi rend="bold">Ca</hi>saddena tiṇṇaṃ byañjanānaṃ sarūpasaṃyogopi visaññogo hoti. Yathā – agyāgāraṃ, vutyassa.</p>

<p rend="bodytext">Cakkhu udapādi, ava siro, yāvacidha bhikkhave, aṇuthūlāni, ta sampayuttā ibhīdha ‘‘sare, āgamo, kvaci, byañjane’’ti ca vattate.</p>

<p rend="bodytext" n="57"><hi rend="paranum">57</hi><hi rend="dot">.</hi><hi rend="bold">Niggahitañca</hi>.</p>

<p rend="bodytext">Niggahītañca āgamo hoti sare vā byañjane vā kvaci sukhuccāraṇaṭṭhāne. Niggahītassa rassānugatattā rassatoyevāyaṃ.</p>

<p rend="bodytext">Cakkhuṃ udapādi, avaṃsiro, yāvañcidha bhikkhave, aṇuṃthūlāni, taṃsampayuttā, evaṃ taṅkhaṇe, taṃsabhāvo.</p>

<p rend="bodytext"><hi rend="bold">Kvacī</hi>ti kiṃ? Na hi etehi, idha ceva.</p>

<p rend="bodytext">Evaṃ vutte, taṃ sādhu, ekaṃ samayaṃ bhagavā, aggiṃva sanamaṃ itīdha lopādesakāriye sampatte yebhuyyena tadapavādatthamāha.</p>

<p rend="bodytext" n="58"><hi rend="paranum">58</hi><hi rend="dot">.</hi><hi rend="bold">Aṃ</hi><pb ed="M" n="0.0040" /><hi rend="bold">byañjane niggahītaṃ</hi>.</p>

<p rend="bodytext">Niggahītaṃ kho byañjane pare aṃiti hoti.</p>

<p rend="bodytext"><hi rend="bold">A</hi>kāro uccāraṇattho, ‘‘saralopo’’tiādinā pubbassaralopo vā.</p>

<p rend="bodytext">Evaṃ vutte, taṃ sādhu, ekaṃ samayaṃ bhagavā, aggiṃva sandhamaṃ.</p>

<p rend="bodytext">Idha avuttavisesānampi vuttanayātidesatthamatidesamāha.</p>

<p rend="bodytext" n="59"><hi rend="paranum">59</hi><hi rend="dot">.</hi><hi rend="bold">Anupadiṭṭhānaṃ vuttayogato</hi>.</p>

<p rend="bodytext">Ye idha amhehi visesato na upadiṭṭhā upasagganipātādayo, tesaṃ vuttayogato vuttanayena sarasandhādīsu vuttanayānusārena rūpasiddhi veditabbā.</p>

<p rend="bodytext">Tena ‘‘do dhassa cā’’ti sutte <hi rend="bold">ca</hi>saddena pariyādīnaṃ rahanādivaṇṇassa vipariyayo yavādīhi, yathā – pariyudāhāsi payirudāhāsi, ariyassa ayirassa, bahvābādho bavhābādho, na abhineyya anabhineyya.</p>

<p rend="bodytext">‘‘Taṃ imināpi jānāthā’’ti ettha ‘‘paro vā saro’’ti sare lutte ‘‘tatrākāro’’ti yogavibhāgena <hi rend="bold">a</hi>kāro niggahītassa <hi rend="bold">da</hi>kāro, tadamināpi jānātha iccādi.</p>

<p rend="centre">Iti niggahītasandhividhānaṃ niṭṭhitaṃ.</p>

<p rend="gatha1">Saññāvidhānaṃ sarasandhi sandhi,</p>

<p rend="gatha2">Nisedhanaṃ byañjanasandhi sandhi;</p>

<p rend="gatha3">Yo niggahītassa ca sandhikappe,</p>

<p rend="gathalast">Sunicchayo sopi mayettha vutto.</p>

<p rend="centre">Iti rūpasiddhiyaṃ sandhikaṇḍo</p>

<p rend="centre">Paṭhamo.</p>
</body>
<back></back>
</text>
</TEI.2>