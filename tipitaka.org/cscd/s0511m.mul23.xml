<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">24. Kakusandhabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Vessabhussa <pb ed="T" n="2.0529" /><pb ed="P" n="0.0058" /> aparena, sambuddho dvipaduttamo;</p>

<p rend="gathalast">Kakusandho nāma nāmena, appameyyo durāsado.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Ugghāṭetvā sabbabhavaṃ, cariyāya pāramiṃ gato;</p>

<p rend="gathalast">Sīhova pañjaraṃ bhetvā, patto sambodhimuttamaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ pavattente, kakusandhe lokanāyake;</p>

<p rend="gathalast">Cattārīsakoṭisahassānaṃ, dhammābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Antalikkhamhi <pb ed="V" n="2.0356" /> ākāse, yamakaṃ katvā vikubbanaṃ;</p>

<p rend="gathalast">Tiṃsakoṭisahassānaṃ, bodhesi devamānuse.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Naradevassa yakkhassa, catusaccappakāsane;</p>

<p rend="gathalast">Dhammābhisamayo tassa, gaṇanāto asaṅkhiyo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Kakusandhassa bhagavato, eko āsi samāgamo;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Cattālīsasahassānaṃ, tadā āsi samāgamo;</p>

<p rend="gathalast">Dantabhūmimanuppattānaṃ, āsavārigaṇakkhayā.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Ahaṃ tena samayena, khemo nāmāsi khattiyo;</p>

<p rend="gathalast">Tathāgate jinaputte, dānaṃ datvā anappakaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Pattañca cīvaraṃ datvā, añjanaṃ madhulaṭṭhikaṃ;</p>

<p rend="gathalast">Imetaṃ patthitaṃ sabbaṃ, paṭiyādemi varaṃ varaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sopi <pb ed="T" n="2.0530" /><pb ed="M" n="2.0372" /> maṃ buddho byākāsi, kakusandho vināyako;</p>

<p rend="gathalast">‘‘Imamhi bhaddake kappe, ayaṃ buddho bhavissati.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Ahu kapilavhayā rammā…pe… <pb ed="T" n="2.0531" /> hessāma sammukhā imaṃ’’.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Nagaraṃ khemāvatī nāma, khemo nāmāsahaṃ tadā;</p>

<p rend="gathalast">Sabbaññutaṃ gavesanto, pabbajiṃ tassa santike.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Brāhmaṇo aggidatto ca, āsi buddhassa so pitā;</p>

<p rend="gathalast">Visākhā nāma janikā, kakusandhassa satthuno.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Vasate tattha kheme pure, sambuddhassa mahākulaṃ;</p>

<p rend="gathalast">Narānaṃ pavaraṃ seṭṭhaṃ, jātimantaṃ mahāyasaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Catuvassasahassāni, agāraṃ ajjha so vasi;</p>

<p rend="gathalast">Kāma <pb ed="T" n="2.0532" /> -kāmavaṇṇa-kāmasuddhināmā <note>suci suruci rativaddhananāmakā (sī.)</note>, tayo pāsādamuttamā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Samatiṃsasahassāni <pb ed="P" n="0.0059" />, nāriyo samalaṅkatā;</p>

<p rend="gathalast">Rocinī nāma sā nārī, uttaro nāma atrajo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Nimitte caturo disvā, rathayānena nikkhami;</p>

<p rend="gathalast">Anūnaaṭṭhamāsāni, padhānaṃ padahī jino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Brahmunā <pb ed="V" n="2.0357" /> yācito santo, kakusandho vināyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Vidhuro ca sañjīvo ca, ahesuṃ aggasāvakā;</p>

<p rend="gathalast">Buddhijo nāmupaṭṭhāko, kakusandhassa satthuno.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sāmā ca campānāmā ca, ahesuṃ aggasāvikā;</p>

<p rend="gathalast">Bodhi tassa bhagavato, sirīsoti pavuccati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Accuto ca sumano ca, ahesuṃ aggupaṭṭhakā;</p>

<p rend="gathalast">Nandā ceva sunandā ca, ahesuṃ aggupaṭṭhikā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Cattālīsaratanāni <pb ed="M" n="2.0373" />, accuggato mahāmuni;</p>

<p rend="gathalast">Kanakappabhā niccharati, samantā dasayojanaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Cattālīsavassasahassāni, āyu tassa mahesino;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Dhammāpaṇaṃ pasāretvā, naranārīnaṃ sadevake;</p>

<p rend="gathalast">Naditvā <pb ed="T" n="2.0533" /> sīhanādaṃva, nibbuto so sasāvako.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Aṭṭhaṅgavacanasampanno, acchiddāni nirantaraṃ;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Kakusandho jinavaro, khemārāmamhi nibbuto;</p>

<p rend="gathalast">Tatthevassa thūpavaro, gāvutaṃ nabhamuggatoti.</p>

<p rend="centre">Kakusandhassa bhagavato vaṃso dvāvīsatimo.</p>
</body>
<back></back>
</text>
</TEI.2>