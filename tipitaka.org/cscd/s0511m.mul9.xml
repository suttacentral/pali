<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">10. Padumabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Anomadassissa <pb ed="T" n="2.0467" /><pb ed="P" n="0.0031" /> aparena, sambuddho dvipaduttamo;</p>

<p rend="gathalast">Padumo nāma nāmena, asamo appaṭipuggalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Tassāpi asamaṃ sīlaṃ, samādhipi anantako;</p>

<p rend="gathalast">Asaṅkheyyaṃ ñāṇavaraṃ, vimuttipi anūpamā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Tassāpi <pb ed="M" n="2.0339" /> atulatejassa, dhammacakkappavattane;</p>

<p rend="gathalast">Abhisamayā tayo āsuṃ, mahātamapavāhanā.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Paṭhamābhisamaye buddho, koṭisatamabodhayi;</p>

<p rend="gathalast">Dutiyābhisamaye dhīro, navutikoṭimabodhayi.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yadā ca padumo buddho, ovadī sakamatrajaṃ;</p>

<p rend="gathalast">Tadā asītikoṭīnaṃ, tatiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sannipātā tayo āsuṃ, padumassa mahesino;</p>

<p rend="gathalast">Koṭisatasahassānaṃ, paṭhamo āsi samāgamo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Kathinatthārasamaye <pb ed="V" n="2.0325" />, uppanne kathinacīvare;</p>

<p rend="gathalast">Dhammasenāpatitthāya, bhikkhū sibbiṃsu <note>yāciṃsu (ka.)</note> cīvaraṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tadā te vimalā bhikkhū, chaḷabhiññā mahiddhikā;</p>

<p rend="gathalast">Tīṇi satasahassāni, samiṃsu aparājitā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Punāparaṃ so narāsabho <note>naravusabho (syā. kaṃ.)</note>, pavane vāsaṃ upāgami;</p>

<p rend="gathalast">Tadā samāgamo āsi, dvinnaṃ satasahassinaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ahaṃ tena samayena, sīho āsiṃ migādhibhū;</p>

<p rend="gathalast">Vivekamanubrūhantaṃ <pb ed="T" n="2.0468" />, pavane addasaṃ jinaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Vanditvā sirasā pāde, katvāna taṃ padakkhiṇaṃ;</p>

<p rend="gathalast">Tikkhattuṃ abhināditvā, sattāhaṃ jinamupaṭṭhahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sattāhaṃ varasamāpattiyā, vuṭṭhahitvā tathāgato;</p>

<p rend="gathalast">Manasā cintayitvāna, koṭibhikkhū samānayi.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Tadāpi so mahāvīro, tesaṃ majjhe viyākari;</p>

<p rend="gathalast">‘‘Aparimeyyito kappe, ayaṃ buddho bhavissati.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna…pe… <pb ed="T" n="2.0469" /> hessāma sammukhā imaṃ’’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Campakaṃ nāma nagaraṃ, asamo nāma khattiyo;</p>

<p rend="gathalast">Asamā nāma janikā, padumassa mahesino.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Dasavassasahassāni <pb ed="M" n="2.0340" /><pb ed="P" n="0.0032" />, agāraṃ ajjha so vasi;</p>

<p rend="gathalast">Nandāvasuyasuttarā <pb ed="T" n="2.0470" />, tayo pāsādamuttamā.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tettiṃsa ca sahassāni, nāriyo samalaṅkatā;</p>

<p rend="gathalast">Uttarā nāma sā nārī, rammo nāmāsi atrajo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Nimitte caturo disvā, rathayānena nikkhami;</p>

<p rend="gathalast">Anūnaaṭṭhamāsāni, padhānaṃ padahī jino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Brahmunā yācito santo, padumo lokanāyako;</p>

<p rend="gathalast">Vatti cakkaṃ mahāvīro, dhanañcuyyānamuttame.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sālo ca upasālo ca, ahesuṃ aggasāvakā;</p>

<p rend="gathalast">Varuṇo nāmupaṭṭhāko, padumassa mahesino.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Rādhā <pb ed="V" n="2.0326" /> ceva surādhā ca, ahesuṃ aggasāvikā;</p>

<p rend="gathalast">Bodhi tassa bhagavato, mahāsoṇoti vuccati.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Bhiyyo ceva asamo ca, ahesuṃ aggupaṭṭhakā;</p>

<p rend="gathalast">Rucī ca nandarāmā ca, ahesuṃ aggupaṭṭhikā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Aṭṭhapaṇṇāsaratanaṃ, accuggato mahāmuni;</p>

<p rend="gathalast">Pabhā niddhāvatī tassa, asamā sabbaso disā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Candappabhā sūriyappabhā, ratanaggimaṇippabhā;</p>

<p rend="gathalast">Sabbāpi tā hatā honti, patvā jinapabhuttamaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Vassasatasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Paripakkamānase <pb ed="T" n="2.0471" /> satte, bodhayitvā asesato;</p>

<p rend="gathalast">Sesake anusāsitvā, nibbuto so sasāvako.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Uragova tacaṃ jiṇṇaṃ, vaddhapattaṃva pādapo;</p>

<p rend="gathalast">Jahitvā sabbasaṅkhāre, nibbuto so yathā sikhī.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Padumo jinavaro satthā, dhammārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Padumassa bhagavato vaṃso aṭṭhamo.</p>
</body>
<back></back>
</text>
</TEI.2>