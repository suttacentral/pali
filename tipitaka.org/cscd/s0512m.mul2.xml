<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">3. Yudhañjayavaggo</p>

<p rend="subhead">1. Yudhañjayacariyā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Yadāhaṃ <pb ed="M" n="2.0408" /><pb ed="V" n="2.0394" /><pb ed="P" n="0.0092" /> amitayaso, rājaputto yudhañjayo;</p>

<p rend="gathalast">Ussāvabinduṃ sūriyātape, patitaṃ disvāna saṃvijiṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Taññevādhipatiṃ katvā, saṃvegamanubrūhayiṃ;</p>

<p rend="gathalast">Mātāpitū ca vanditvā, pabbajjamanuyācahaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Yācanti maṃ pañjalikā, sanegamā saraṭṭhakā;</p>

<p rend="gathalast">‘Ajjeva putta paṭipajja, iddhaṃ phītaṃ mahāmahiṃ’.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Sarājake sahorodhe, sanegame saraṭṭhake;</p>

<p rend="gathalast">Karuṇaṃ paridevante, anapekkhova pariccajiṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Kevalaṃ pathaviṃ rajjaṃ, ñātiparijanaṃ yasaṃ;</p>

<p rend="gathalast">Cajamāno na cintesiṃ, bodhiyāyeva kāraṇā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Mātāpitā na me dessā, napi me dessaṃ mahāyasaṃ;</p>

<p rend="gathalast">Sabbaññutaṃ piyaṃ mayhaṃ, tasmā rajjaṃ pariccaji’’nti.</p>

<p rend="centre">Yudhañjayacariyaṃ paṭhamaṃ.</p>

<p rend="subhead">2. Somanassacariyā</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="T" n="2.0580" /> yadā homi, indapatthe puruttame;</p>

<p rend="gathalast">Kāmito dayito putto, somanassoti vissuto.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Sīlavā guṇasampanno, kalyāṇapaṭibhānavā;</p>

<p rend="gathalast">Vuḍḍhāpacāyī hirīmā, saṅgahesu ca kovido.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Tassa <pb ed="V" n="2.0395" /> rañño patikaro, ahosi kuhakatāpaso;</p>

<p rend="gathalast">Ārāmaṃ mālāvacchañca, ropayitvāna jīvati.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Tamahaṃ <pb ed="P" n="0.0093" /> disvāna kuhakaṃ, thusarāsiṃva ataṇḍulaṃ;</p>

<p rend="gathalast">Dumaṃva anto susiraṃ, kadaliṃva asārakaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Natthimassa <pb ed="M" n="2.0409" /> sataṃ dhammo, sāmaññāpagato ayaṃ;</p>

<p rend="gathalast">Hirīsukkadhammajahito, jīvitavuttikāraṇā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Kupito ahu <note>ahosi (sī.), āsi (syā.)</note> paccanto, aṭavīhi parantihi;</p>

<p rend="gathalast">Taṃ nisedhetuṃ gacchanto, anusāsi pitā mamaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘‘Mā pamajji tuvaṃ tāta, jaṭilaṃ uggatāpanaṃ;</p>

<p rend="gathalast">Yadicchakaṃ pavattehi, sabbakāmadado hi so’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Tamahaṃ gantvānupaṭṭhānaṃ, idaṃ vacanamabraviṃ;</p>

<p rend="gathalast">‘Kacci te gahapati kusalaṃ, kiṃ vā te āharīyatu’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Tena so kupito āsi, kuhako mānanissito;</p>

<p rend="gathalast">‘Ghātāpemi tuvaṃ ajja, raṭṭhā pabbājayāmi vā’.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Nisedhayitvā <pb ed="T" n="2.0581" /> paccantaṃ, rājā kuhakamabravi;</p>

<p rend="gathalast">‘Kacci te bhante khamanīyaṃ, sammāno te pavattito’.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Tassa ācikkhatī pāpo, kumāro yathā nāsiyo;</p>

<p rend="gathalast">Tassa taṃ vacanaṃ sutvā, āṇāpesi mahīpati.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘‘Sīsaṃ tattheva chinditvā, katvāna catukhaṇḍikaṃ;</p>

<p rend="gathalast">Rathiyā rathiyaṃ dassetha, sā gati jaṭilahīḷitā’.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Tattha kāraṇikā gantvā, caṇḍā luddā akāruṇā;</p>

<p rend="gathalast">Mātuaṅke nisinnassa, ākaḍḍhitvā nayanti maṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Tesāhaṃ evamavacaṃ, bandhataṃ gāḷhabandhanaṃ;</p>

<p rend="gathalast">‘Rañño dassetha maṃ khippaṃ, rājakiriyāni atthi me’.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Te maṃ rañño dassayiṃsu, pāpassa pāpasevino;</p>

<p rend="gathalast">Disvāna taṃ saññāpesiṃ, mamañca vasamānayiṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘So maṃ tattha khamāpesi, mahārajjamadāsi me;</p>

<p rend="gathalast">Sohaṃ tamaṃ dālayitvā, pabbajiṃ anagāriyaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Na <pb ed="V" n="2.0396" /> me dessaṃ mahārajjaṃ, kāmabhogo na dessiyo;</p>

<p rend="gathalast">Sabbaññutaṃ piyaṃ mayhaṃ, tasmā rajjaṃ pariccaji’’nti.</p>

<p rend="centre">Somanassacariyaṃ dutiyaṃ.</p>

<p rend="subhead">3. Ayogharacariyā</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="T" n="2.0582" /><pb ed="M" n="2.0410" /><pb ed="P" n="0.0094" /> yadā homi, kāsirājassa atrajo;</p>

<p rend="gathalast">Ayogharamhi saṃvaḍḍho, nāmenāsi ayogharo.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Dukkhena jīvito laddho, saṃpīḷe patiposito;</p>

<p rend="gathalast">Ajjeva putta paṭipajja, kevalaṃ vasudhaṃ imaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Saraṭṭhakaṃ sanigamaṃ, sajanaṃ vanditva khattiyaṃ;</p>

<p rend="gathalast">Añjaliṃ paggahetvāna, idaṃ vacanamabraviṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘‘Ye keci mahiyā sattā, hīnamukkaṭṭhamajjhimā;</p>

<p rend="gathalast">Nirārakkhā sake gehe, vaḍḍhanti sakañātibhi.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘‘Idaṃ loke uttariyaṃ, saṃpīḷe mama posanaṃ;</p>

<p rend="gathalast">Ayogharamhi saṃvaḍḍho, appabhe candasūriye.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘‘Pūtikuṇapasampuṇṇā, muccitvā mātu kucchito;</p>

<p rend="gathalast">Tato ghoratare dukkhe, puna pakkhittayoghare.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘‘Yadihaṃ tādisaṃ patvā, dukkhaṃ paramadāruṇaṃ;</p>

<p rend="gathalast">Rajjesu yadi rajjāmi <note>rañjāmi (sī.)</note>, pāpānaṃ uttamo siyaṃ.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘‘Ukkaṇṭhitomhi kāyena, rajjenamhi anatthiko;</p>

<p rend="gathalast">Nibbutiṃ pariyesissaṃ, yattha maṃ maccu na maddiye’.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Evāhaṃ cintayitvāna, viravante mahājane;</p>

<p rend="gathalast">Nāgova bandhanaṃ chetvā, pāvisiṃ kānanaṃ vanaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Mātāpitā <pb ed="T" n="2.0583" /><pb ed="V" n="2.0397" /> na me dessā, napi me dessaṃ mahāyasaṃ;</p>

<p rend="gathalast">Sabbaññutaṃ piyaṃ mayhaṃ, tasmā rajjaṃ pariccaji’’nti.</p>

<p rend="centre">Ayogharacariyaṃ tatiyaṃ.</p>

<p rend="subhead">4. Bhisacariyā</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Punāparaṃ yadā homi, kāsīnaṃ puravaruttame;</p>

<p rend="gathalast">Bhaginī ca bhātaro satta, nibbattā sotthiye kule.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Etesaṃ <pb ed="M" n="2.0411" /> pubbajo āsiṃ, hirīsukkamupāgato;</p>

<p rend="gathalast">Bhavaṃ disvāna bhayato, nekkhammābhirato ahaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Mātāpitūhi <pb ed="P" n="0.0095" /> pahitā, sahāyā ekamānasā;</p>

<p rend="gathalast">Kāmehi maṃ nimantenti, ‘kulavaṃsaṃ dharehi’ti.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Yaṃ tesaṃ vacanaṃ vuttaṃ, gihīdhamme sukhāvahaṃ;</p>

<p rend="gathalast">Taṃ me ahosi kaṭhinaṃ, tatta <note>santatta (ka.)</note> phālasamaṃ viya.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Te maṃ tadā ukkhipantaṃ, pucchiṃsu patthitaṃ mama;</p>

<p rend="gathalast">‘Kiṃ tvaṃ patthayase samma, yadi kāme na bhuñjasi’.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Tesāhaṃ evamavacaṃ, atthakāmo hitesinaṃ;</p>

<p rend="gathalast">‘Nāhaṃ patthemi gihībhāvaṃ, nekkhammābhirato ahaṃ’.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Te mayhaṃ vacanaṃ sutvā, pitumātu ca sāvayuṃ;</p>

<p rend="gathalast">Mātāpitā evamāhu, ‘sabbeva pabbajāma bho’.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Ubho <pb ed="T" n="2.0584" /> mātāpitā mayhaṃ, bhaginī ca satta bhātaro;</p>

<p rend="gathalast">Amitadhanaṃ chaḍḍayitvā, pāvisimhā mahāvana’’nti.</p>

<p rend="centre">Bhisacariyaṃ catutthaṃ.</p>

<p rend="subhead">5. Soṇapaṇḍitacariyā</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="V" n="2.0398" /> yadā homi, nagare brahmavaḍḍhane;</p>

<p rend="gathalast">Tattha kulavare seṭṭhe, mahāsāle ajāyahaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Tadāpi lokaṃ disvāna, andhībhūtaṃ tamotthaṭaṃ;</p>

<p rend="gathalast">Cittaṃ bhavato patikuṭati, tuttavegahataṃ viya.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Disvāna vividhaṃ pāpaṃ, evaṃ cintesahaṃ tadā;</p>

<p rend="gathalast">‘Kadāhaṃ gehā nikkhamma, pavisissāmi kānanaṃ’.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Tadāpi maṃ nimantesuṃ, kāmabhogehi ñātayo;</p>

<p rend="gathalast">Tesampi chandamācikkhiṃ, ‘mā nimantetha tehi maṃ’.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Yo <pb ed="M" n="2.0412" /> me kaniṭṭhako bhātā, nando nāmāsi paṇḍito;</p>

<p rend="gathalast">Sopi maṃ anusikkhanto, pabbajjaṃ samarocayi.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Ahaṃ soṇo ca nando ca, ubho mātāpitā mama;</p>

<p rend="gathalast">Tadāpi bhoge chaḍḍetvā, pāvisimhā mahāvana’’nti.</p>

<p rend="centre">Soṇapaṇḍitacariyaṃ pañcamaṃ.</p>

<p rend="subhead">6. Temiyacariyā</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="T" n="2.0585" /><pb ed="P" n="0.0096" /> yadā homi, kāsirājassa atrajo;</p>

<p rend="gathalast">Mūgapakkhoti nāmena, temiyoti vadanti maṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Soḷasitthisahassānaṃ, na vijjati pumo tadā <note>sadā (sī.)</note>;</p>

<p rend="gathalast">Ahorattānaṃ accayena, nibbatto ahamekako.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Kicchā laddhaṃ piyaṃ puttaṃ, abhijātaṃ jutindharaṃ;</p>

<p rend="gathalast">Setacchattaṃ dhārayitvāna, sayane poseti maṃ pitā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Niddāyamāno sayanavare, pabujjhitvānahaṃ tadā;</p>

<p rend="gathalast">Addasaṃ paṇḍaraṃ chattaṃ, yenāhaṃ nirayaṃ gato.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Saha <pb ed="V" n="2.0399" /> diṭṭhassa me chattaṃ, tāso uppajji bheravo;</p>

<p rend="gathalast">Vinicchayaṃ samāpanno, ‘kathāhaṃ imaṃ muñcissaṃ’.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Pubbasālohitā mayhaṃ, devatā atthakāminī;</p>

<p rend="gathalast">Sā maṃ disvāna dukkhitaṃ, tīsu ṭhānesu yojayi.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘‘Mā paṇḍiccayaṃ vibhāvaya, bālamato bhava sabbapāṇinaṃ;</p>

<p rend="gathalast">Sabbo taṃ jano ocināyatu, evaṃ tava attho bhavissati’.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Evaṃ vuttāyahaṃ tassā, idaṃ vacanamabraviṃ;</p>

<p rend="gathalast">‘Karomi te taṃ vacanaṃ, yaṃ tvaṃ bhaṇasi devate;</p>

<p rend="gathalast">Atthakāmāsi me amma, hitakāmāsi devate’.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Tassāhaṃ vacanaṃ sutvā, sāgareva thalaṃ labhiṃ;</p>

<p rend="gathalast">Haṭṭho <pb ed="T" n="2.0586" /> saṃviggamānaso, tayo aṅge adhiṭṭhahiṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Mūgo <pb ed="M" n="2.0413" /> ahosiṃ badhiro, pakkho gativivajjito;</p>

<p rend="gathalast">Ete aṅge adhiṭṭhāya, vassāni soḷasaṃ vasiṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Tato me hatthapāde ca, jivhaṃ sotañca maddiya;</p>

<p rend="gathalast">Anūnataṃ me passitvā, ‘kāḷakaṇṇī’ti nindisuṃ.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Tato jānapadā sabbe, senāpatipurohitā;</p>

<p rend="gathalast">Sabbe ekamanā hutvā, chaḍḍanaṃ anumodisuṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Sohaṃ tesaṃ matiṃ sutvā, haṭṭho saṃviggamānaso;</p>

<p rend="gathalast">Yassatthāya tapociṇṇo, so me attho samijjhatha.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Nhāpetvā anulimpitvā, veṭhetvā rājaveṭhanaṃ;</p>

<p rend="gathalast">Chattena abhisiñcitvā, kāresuṃ puraṃ padakkhiṇaṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Sattāhaṃ dhārayitvāna, uggate ravimaṇḍale;</p>

<p rend="gathalast">Rathena maṃ nīharitvā, sārathī vanamupāgami.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Ekokāse <pb ed="P" n="0.0097" /> rathaṃ katvā, sajjassaṃ hatthamuccito <note>hatthamuñcito (sī. syā.)</note>;</p>

<p rend="gathalast">Sārathī khaṇatī kāsuṃ, nikhātuṃ pathaviyā mamaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Adhiṭṭhitamadhiṭṭhānaṃ, tajjento vividhakāraṇā;</p>

<p rend="gathalast">Na bhindiṃ tamadhiṭṭhānaṃ, bodhiyāyeva kāraṇā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Mātāpitā na me dessā, attā me na ca dessiyo;</p>

<p rend="gathalast">Sabbaññutaṃ piyaṃ mayhaṃ, tasmā vatamadhiṭṭhahiṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Ete <pb ed="T" n="2.0587" /><pb ed="V" n="2.0400" /> aṅge adhiṭṭhāya, vassāni soḷasaṃ vasiṃ;</p>

<p rend="gathalast">Adhiṭṭhānena me samo natthi, esā me adhiṭṭhānapāramī’’ti.</p>

<p rend="centre">Temiyacariyaṃ chaṭṭhaṃ.</p>

<p rend="subhead">7. Kapirājacariyā</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Yadā ahaṃ kapi āsiṃ, nadīkūle darīsaye;</p>

<p rend="gathalast">Pīḷito susumārena, gamanaṃ na labhāmahaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Yamhokāse <pb ed="M" n="2.0414" /> ahaṃ ṭhatvā, orā pāraṃ patāmahaṃ;</p>

<p rend="gathalast">Tatthacchi sattu vadhako, kumbhīlo luddadassano.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘So maṃ asaṃsi ‘ehī’ti, ‘ahaṃpemī’ti taṃ vatiṃ;</p>

<p rend="gathalast">Tassa matthakamakkamma, parakūle patiṭṭhahiṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Na tassa alikaṃ bhaṇitaṃ, yathā vācaṃ akāsahaṃ;</p>

<p rend="gathalast">Saccena me samo natthi, esā me saccapāramī’’ti.</p>

<p rend="centre">Kapirājacariyaṃ sattamaṃ.</p>

<p rend="subhead">8. Saccatāpasacariyā</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Punāparaṃ yadā homi, tāpaso saccasavhayo;</p>

<p rend="gathalast">Saccena lokaṃ pālesiṃ, samaggaṃ janamakāsaha’’nti.</p>

<p rend="centre">Saccatāpasacariyaṃ aṭṭhamaṃ.</p>

<p rend="subhead">9. Vaṭṭapotakacariyā</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="T" n="2.0588" /><pb ed="V" n="2.0401" /><pb ed="P" n="0.0098" /> yadā homi, magadhe vaṭṭapotako;</p>

<p rend="gathalast">Ajātapakkho taruṇo, maṃsapesi kulāvake.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Mukhatuṇḍakenāharitvā <note>mukhatuṇḍenāharitvā (sī.)</note>, mātā posayatī mamaṃ;</p>

<p rend="gathalast">Tassā phassena jīvāmi, natthi me kāyikaṃ balaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Saṃvacchare gimhasamaye, davaḍāho <note>vanadāho (ka.)</note> padippati;</p>

<p rend="gathalast">Upagacchati amhākaṃ, pāvako kaṇhavattanī.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Dhamadhamā itievaṃ, saddāyanto mahāsikhī;</p>

<p rend="gathalast">Anupubbena jhāpento, aggi mamamupāgami.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Aggivegabhayātītā, tasitā mātāpitā mama;</p>

<p rend="gathalast">Kulāvake maṃ chaḍḍetvā, attānaṃ parimocayuṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Pāde <pb ed="M" n="2.0415" /> pakkhe pajahāmi, natthi me kāyikaṃ balaṃ;</p>

<p rend="gathalast">Sohaṃ agatiko tattha, evaṃ cintesahaṃ tadā.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘‘Yesāhaṃ upadhāveyyaṃ, bhīto tasitavedhito;</p>

<p rend="gathalast">Te maṃ ohāya pakkantā, kathaṃ me ajja kātave.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘‘Atthi loke sīlaguṇo, saccaṃ soceyyanuddayā;</p>

<p rend="gathalast">Tena saccena kāhāmi, saccakiriyamuttamaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘‘Āvejjetvā dhammabalaṃ, saritvā pubbake jine;</p>

<p rend="gathalast">Saccabalamavassāya, saccakiriyamakāsahaṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘‘Santi <pb ed="T" n="2.0589" /> pakkhā apatanā, santi pādā avañcanā;</p>

<p rend="gathalast">Mātāpitā ca nikkhantā, jātaveda paṭikkama’.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Sahasacce kate mayhaṃ, mahāpajjalito sikhī;</p>

<p rend="gatha2">Vajjesi soḷasakarīsāni, udakaṃ patvā yathā sikhī;</p>

<p rend="gathalast">Saccena me samo natthi, esā me saccapāramī’’ti.</p>

<p rend="centre">Vaṭṭapotakacariyaṃ navamaṃ.</p>

<p rend="subhead">10. Maccharājacariyā</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="V" n="2.0402" /><pb ed="P" n="0.0099" /> yadā homi, maccharājā mahāsare;</p>

<p rend="gathalast">Uṇhe sūriyasantāpe, sare udaka khīyatha.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Tato kākā ca gijjhā ca, kaṅkā <note>bakā (sī.)</note> kulalasenakā;</p>

<p rend="gathalast">Bhakkhayanti divārattiṃ, macche upanisīdiya.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Evaṃ cintesahaṃ tattha, saha ñātīhi pīḷito;</p>

<p rend="gathalast">‘Kena nu kho upāyena, ñātī dukkhā pamocaye’.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Vicintayitvā dhammatthaṃ, saccaṃ addasa passayaṃ;</p>

<p rend="gathalast">Sacce ṭhatvā pamocesiṃ, ñātīnaṃ taṃ atikkhayaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Anussaritvā sataṃ dhammaṃ, paramatthaṃ vicintayaṃ;</p>

<p rend="gathalast">Akāsi saccakiriyaṃ, yaṃ loke dhuvasassataṃ.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘‘Yato <pb ed="M" n="2.0416" /> sarāmi attānaṃ, yato pattosmi viññutaṃ;</p>

<p rend="gathalast">Nābhijānāmi sañcicca, ekapāṇampi hiṃsitaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘‘Etena <pb ed="T" n="2.0590" /> saccavajjena, pajjunno abhivassatu;</p>

<p rend="gatha2">Abhitthanaya pajjunna, nidhiṃ kākassa nāsaya;</p>

<p rend="gathalast">Kākaṃ sokāya randhehi, macche sokā pamocaya’.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Sahakate saccavare, pajjunno abhigajjiya;</p>

<p rend="gathalast">Thalaṃ ninnañca pūrento, khaṇena abhivassatha.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Evarūpaṃ saccavaraṃ, katvā vīriyamuttamaṃ;</p>

<p rend="gathalast">Vassāpesiṃ mahāmeghaṃ, saccatejabalassito;</p>

<p rend="gathalast">Saccena me samo natthi, esā me saccapāramī’’ti.</p>

<p rend="centre">Maccharājacariyaṃ dasamaṃ.</p>

<p rend="subhead">11. Kaṇhadīpāyanacariyā</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Punāparaṃ <pb ed="V" n="2.0403" /> yadā homi, kaṇhadīpāyano isi;</p>

<p rend="gathalast">Paropaññāsavassāni, anabhiratocariṃ ahaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Na koci etaṃ jānāti, anabhiratimanaṃ mama;</p>

<p rend="gathalast">Ahañhi kassaci nācikkhiṃ, arati me carati mānase.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Sabrahmacārī <pb ed="P" n="0.0100" /> maṇḍabyo, sahāyo me mahāisi;</p>

<p rend="gathalast">Pubbakammasamāyutto, sūlamāropanaṃ labhi.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Tamahaṃ upaṭṭhahitvāna, ārogyamanupāpayiṃ;</p>

<p rend="gathalast">Āpucchitvāna āgañchiṃ, yaṃ mayhaṃ sakamassamaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Sahāyo <pb ed="T" n="2.0591" /> brāhmaṇo mayhaṃ, bhariyaṃ ādāya puttakaṃ;</p>

<p rend="gathalast">Tayo janā samāgantvā, āgañchuṃ pāhunāgataṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Sammodamāno tehi saha, nisinno sakamassame;</p>

<p rend="gathalast">Dārako vaṭṭamanukkhipaṃ, āsīvisamakopayi.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Tato so vaṭṭagataṃ maggaṃ, anvesanto kumārako;</p>

<p rend="gathalast">Āsīvisassa hatthena, uttamaṅgaṃ parāmasi.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Tassa <pb ed="M" n="2.0417" /> āmasane kuddho, sappo visabalassito;</p>

<p rend="gathalast">Kupito paramakopena, aḍaṃsi dārakaṃ khaṇe.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Sahadaṭṭho āsīvisena <note>ativisena (pī. ka.)</note>, dārako papati <note>patati (ka.)</note> bhūmiyaṃ;</p>

<p rend="gathalast">Tenāhaṃ dukkhito āsiṃ, mama vāhasi taṃ dukkhaṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Tyāhaṃ assāsayitvāna, dukkhite sokasallite;</p>

<p rend="gathalast">Paṭhamaṃ akāsiṃ kiriyaṃ, aggaṃ saccaṃ varuttamaṃ.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘‘Sattāhamevāhaṃ pasannacitto, puññatthiko acariṃ brahmacariyaṃ;</p>

<p rend="gathalast">Athāparaṃ yaṃ caritaṃ mamedaṃ, vassāni paññāsasamādhikāni.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘‘Akāmako vāhi ahaṃ carāmi, etena saccena suvatthi hotu;</p>

<p rend="gathalast">Hataṃ visaṃ jīvatu yaññadatto’.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Saha <pb ed="T" n="2.0592" /><pb ed="V" n="2.0404" /> sacce kate mayhaṃ, visavegena vedhito;</p>

<p rend="gatha2">Abujjhitvāna vuṭṭhāsi, arogo cāsi māṇavo;</p>

<p rend="gathalast">Saccena me samo natthi, esā me saccapāramī’’ti.</p>

<p rend="centre">Kaṇhadīpāyanacariyaṃ ekādasamaṃ.</p>

<p rend="subhead">12. Sutasomacariyā</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Punāparaṃ yadā homi, sutasomo mahīpati;</p>

<p rend="gathalast">Gahito porisādena, brāhmaṇe saṅgaraṃ sariṃ.</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Khattiyānaṃ ekasataṃ, āvuṇitvā karattale;</p>

<p rend="gathalast">Etesaṃ pamilāpetvā, yaññatthe upanayī mamaṃ.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Apucchi <pb ed="P" n="0.0101" /> maṃ porisādo, ‘kiṃ tvaṃ icchasi nissajaṃ;</p>

<p rend="gathalast">Yathāmati te kāhāmi, yadi me tvaṃ punehisi’.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Tassa <pb ed="M" n="2.0418" /> paṭissuṇitvāna, paṇhe āgamanaṃ mama;</p>

<p rend="gathalast">Upagantvā puraṃ rammaṃ, rajjaṃ niyyādayiṃ tadā.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Anussaritvā sataṃ dhammaṃ, pubbakaṃ jinasevitaṃ;</p>

<p rend="gathalast">Brāhmaṇassa dhanaṃ datvā, porisādaṃ upāgamiṃ.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Natthi me saṃsayo tattha, ghātayissati vā na vā;</p>

<p rend="gatha2">Saccavācānurakkhanto, jīvitaṃ cajitumupāgamiṃ;</p>

<p rend="gathalast">Saccena me samo natthi, esā me saccapāramī’’ti.</p>

<p rend="centre">Sutasomacariyaṃ dvādasamaṃ.</p>

<p rend="subhead">13. Suvaṇṇasāmacariyā</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Sāmo <pb ed="T" n="2.0593" /><pb ed="V" n="2.0405" /> yadā vane āsiṃ, sakkena abhinimmito;</p>

<p rend="gathalast">Pavane sīhabyagghe ca, mettāyamupanāmayiṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Sīhabyagghehi dīpīhi, acchehi mahisehi ca;</p>

<p rend="gathalast">Pasadamigavarāhehi, parivāretvā vane vasiṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Na maṃ koci uttasati, napi bhāyāmi kassaci;</p>

<p rend="gathalast">Mettābalenupatthaddho, ramāmi pavane tadā’’ti.</p>

<p rend="centre">Suvaṇṇasāmacariyaṃ terasamaṃ.</p>

<p rend="subhead">14. Ekarājacariyā</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Punāparaṃ yadā homi, ekarājāti vissuto;</p>

<p rend="gathalast">Paramaṃ sīlaṃ adhiṭṭhāya, pasāsāmi mahāmahiṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Dasa kusalakammapathe, vattāmi anavasesato;</p>

<p rend="gathalast">Catūhi saṅgahavatthūhi, saṅgaṇhāmi <note>saṅgahāmi (ka.)</note> mahājanaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Evaṃ me appamattassa, idha loke parattha ca;</p>

<p rend="gathalast">Dabbaseno <pb ed="P" n="0.0102" /> upagantvā, acchindanto puraṃ mama.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Rājūpajīve <pb ed="M" n="2.0419" /> nigame, sabalaṭṭhe saraṭṭhake;</p>

<p rend="gathalast">Sabbaṃ hatthagataṃ katvā, kāsuyā nikhaṇī mamaṃ.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Amaccamaṇḍalaṃ rajjaṃ, phītaṃ antepuraṃ mama;</p>

<p rend="gathalast">Acchinditvāna gahitaṃ, piyaṃ puttaṃva passahaṃ;</p>

<p rend="gathalast">Mettāya me samo natthi, esā me mettāpāramī’’ti.</p>

<p rend="centre">Ekarājacariyaṃ cuddasamaṃ.</p>

<p rend="subhead">15. Mahālomahaṃsacariyā</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Susāne <pb ed="T" n="2.0594" /><pb ed="V" n="2.0406" /> seyyaṃ kappemi, chavaṭṭhikaṃ upanidhāyahaṃ;</p>

<p rend="gathalast">Gāmaṇḍalā <note>gomaṇḍalā (sī.), gāmamaṇḍalā (syā.)</note> upāgantvā, rūpaṃ dassentinappakaṃ.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Apare gandhamālañca, bhojanaṃ vividhaṃ bahuṃ;</p>

<p rend="gathalast">Upāyanānūpanenti, haṭṭhā saṃviggamānasā.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Ye me dukkhaṃ upaharanti, ye ca denti sukhaṃ mama;</p>

<p rend="gathalast">Sabbesaṃ samako homi, dayā kopo na vijjati.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Sukhadukkhe tulābhūto, yasesu ayasesu ca;</p>

<p rend="gathalast">Sabbattha samako homi, esā me upekkhāpāramī’’ti.</p>

<p rend="centre">Mahālomahaṃsacariyaṃ pannarasamaṃ.</p>

<p rend="centre">Yudhañjayavaggo tatiyo.</p>

<p rend="bodytext">Tassuddānaṃ –</p>

<p rend="gatha1">Yudhañjayo somanasso, ayogharabhisena ca;</p>

<p rend="gathalast">Soṇanando mūgapakkho, kapirājā saccasavhayo.</p>

<p rend="gatha1">Vaṭṭako maccharājā ca, kaṇhadīpāyano isi;</p>

<p rend="gatha2">Sutasomo puna āsiṃ <note>āsi (syā.)</note>, sāmo ca ekarājahu;</p>

<p rend="gathalast">Upekkhāpāramī āsi, iti vutthaṃ <note>vuttaṃ (sabbattha) aṭṭhakathā oloketabbā</note> mahesinā.</p>

<p rend="gatha1">Evaṃ <pb ed="M" n="2.0420" /> bahubbidhaṃ dukkhaṃ, sampattī ca bahubbidhā <note>sampatti ca bahuvidhā (sī.), sampattiṃ ca bahuvidhaṃ (ka.)</note>;</p>

<p rend="gathalast">Bhavābhave anubhavitvā, patto sambodhimuttamaṃ.</p>

<p rend="gatha1">Datvā dātabbakaṃ dānaṃ, sīlaṃ pūretvā asesato;</p>

<p rend="gathalast">Nekkhamme pāramiṃ gantvā, patto sambodhimuttamaṃ.</p>

<p rend="gatha1">Paṇḍite <pb ed="T" n="2.0595" /> paripucchitvā, vīriyaṃ katvāna muttamaṃ;</p>

<p rend="gathalast">Khantiyā pāramiṃ gantvā, patto sambodhimuttamaṃ.</p>

<p rend="gatha1">Katvā daḷhamadhiṭṭhānaṃ, saccavācānurakkhiya;</p>

<p rend="gathalast">Mettāya <pb ed="P" n="0.0103" /> pāramiṃ gantvā, patto sambodhimuttamaṃ.</p>

<p rend="gatha1">Lābhālābhe <pb ed="V" n="2.0407" /> yasāyase, sammānanāvamānane;</p>

<p rend="gathalast">Sabbattha samako hutvā, patto sambodhimuttamaṃ.</p>

<p rend="gatha1">Kosajjaṃ bhayato disvā, vīriyārambhañca khemato;</p>

<p rend="gathalast">Āraddhavīriyā hotha, esā buddhānusāsanī.</p>

<p rend="gatha1">Vivādaṃ bhayato disvā, avivādañca khemato;</p>

<p rend="gathalast">Samaggā sakhilā hotha, esā buddhānusāsanī.</p>

<p rend="gatha1">Pamādaṃ bhayato disvā, appamādañca khemato;</p>

<p rend="gathalast">Bhāvethaṭṭhaṅgikaṃ maggaṃ, esā buddhānusāsanī.</p>

<p rend="bodytext">Itthaṃ sudaṃ bhagavā attano pubbacariyaṃ sambhāvayamāno buddhāpadāniyaṃ nāma dhammapariyāyaṃ abhāsitthāti.</p>

<p rend="centre">Cariyāpiṭakaṃ niṭṭhitaṃ.</p>
</body>
<back></back>
</text>
</TEI.2>