<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">9. Anomadassībuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Sobhitassa <pb ed="P" n="0.0029" /> aparena, sambuddho dvipaduttamo;</p>

<p rend="gathalast">Anomadassī amitayaso, tejassī duratikkamo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> So chetvā bandhanaṃ sabbaṃ, viddhaṃsetvā tayo bhave;</p>

<p rend="gathalast">Anivattigamanaṃ maggaṃ, desesi devamānuse.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Sāgarova asaṅkhobho, pabbatova durāsado;</p>

<p rend="gathalast">Ākāsova ananto so, sālarājāva phullito.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Dassanenapi taṃ buddhaṃ, tositā honti pāṇino;</p>

<p rend="gathalast">Byāharantaṃ giraṃ sutvā, amataṃ pāpuṇanti te.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Dhammābhisamayo <pb ed="T" n="2.0463" /> tassa, iddho phīto tadā ahu;</p>

<p rend="gathalast">Koṭisatāni abhisamiṃsu, paṭhame dhammadesane.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Tato paraṃ abhisamaye, vassante dhammavuṭṭhiyo;</p>

<p rend="gathalast">Asītikoṭiyobhisamiṃsu, dutiye dhammadesane.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tatoparañhi <pb ed="M" n="2.0337" /> vassante, tappayante ca pāṇinaṃ;</p>

<p rend="gathalast">Aṭṭhasattatikoṭīnaṃ, tatiyābhisamayo ahu.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sannipātā tayo āsuṃ, tassāpi ca mahesino;</p>

<p rend="gathalast">Abhiññābalappattānaṃ, pupphitānaṃ vimuttiyā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Aṭṭhasatasahassānaṃ, sannipāto tadā ahu;</p>

<p rend="gathalast">Pahīnamadamohānaṃ, santacittāna tādinaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sattasatasahassānaṃ <pb ed="V" n="2.0323" />, dutiyo āsi samāgamo;</p>

<p rend="gathalast">Anaṅgaṇānaṃ virajānaṃ, upasantāna tādinaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Channaṃ satasahassānaṃ, tatiyo āsi samāgamo;</p>

<p rend="gathalast">Abhiññābalappattānaṃ, nibbutānaṃ tapassinaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Ahaṃ tena samayena, yakkho āsiṃ mahiddhiko;</p>

<p rend="gathalast">Nekānaṃ yakkhakoṭīnaṃ, vasavattimhi issaro.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Tadāpi taṃ buddhavaraṃ, upagantvā mahesinaṃ;</p>

<p rend="gathalast">Annapānena tappesiṃ, sasaṅghaṃ lokanāyakaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Sopi maṃ tadā byākāsi, visuddhanayano muni;</p>

<p rend="gathalast">‘‘Aparimeyyito kappe, ayaṃ buddho bhavissati.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Padhānaṃ <pb ed="T" n="2.0464" /> padahitvāna…pe… <pb ed="T" n="2.0465" /> hessāma sammukhā imaṃ’’.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tassāpi vacanaṃ sutvā, haṭṭho saṃviggamānaso;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Nagaraṃ <pb ed="P" n="0.0030" /> candavatī nāma, yasavā nāma khattiyo;</p>

<p rend="gathalast">Mātā yasodharā nāma, anomadassissa satthuno.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Dasavassasahassāni, agāraṃ ajjha so vasi;</p>

<p rend="gathalast">Sirī upasirī vaḍḍho, tayo pāsādamuttamā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Tevīsatisahassāni, nāriyo samalaṅkatā;</p>

<p rend="gathalast">Sirimā nāma sā nārī, upavāṇo nāma atrajo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Nimitte caturo disvā, sivikāyābhinikkhami;</p>

<p rend="gathalast">Anūnadasamāsāni, padhānaṃ padahī jino.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Brahmunā <pb ed="T" n="2.0466" /><pb ed="M" n="2.0338" /> yācito santo, anomadassī mahāmuni;</p>

<p rend="gathalast">Vatti cakkaṃ mahāvīro, uyyāne so sudassane <note>sudassanuyyānamuttame (syā. kaṃ.)</note>.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Nisabho ca anomo ca <note>asoko ca (sī.)</note>, ahesuṃ aggasāvakā;</p>

<p rend="gathalast">Varuṇo nāmupaṭṭhāko, anomadassissa satthuno.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Sundarī ca sumanā ca, ahesuṃ aggasāvikā;</p>

<p rend="gathalast">Bodhi tassa bhagavato, ajjunoti pavuccati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Nandivaḍḍho sirivaḍḍho, ahesuṃ aggupaṭṭhakā;</p>

<p rend="gathalast">Uppalā ceva padumā ca, ahesuṃ aggupaṭṭhikā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Aṭṭhapaṇṇāsaratanaṃ <pb ed="V" n="2.0324" />, accuggato mahāmuni;</p>

<p rend="gathalast">Pabhā niddhāvatī tassa, sataraṃsīva uggato.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Vassasatasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Supupphitaṃ pāvacanaṃ, arahantehi tādihi;</p>

<p rend="gathalast">Vītarāgehi vimalehi, sobhittha jinasāsanaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> So ca satthā amitayaso, yugāni tāni atuliyāni;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Anomadassī jino satthā, dhammārāmamhi nibbuto;</p>

<p rend="gathalast">Tatthevassa jinathūpo, ubbedho pañcavīsatīti.</p>

<p rend="centre">Anomadassissa bhagavato vaṃso sattamo.</p>
</body>
<back></back>
</text>
</TEI.2>