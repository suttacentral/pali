<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">25. Koṇāgamanabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Kakusandhassa <pb ed="P" n="0.0060" /> aparena, sambuddho dvipaduttamo;</p>

<p rend="gathalast">Koṇāgamano nāma jino, lokajeṭṭho narāsabho.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Dasadhamme pūrayitvāna, kantāraṃ samatikkami;</p>

<p rend="gathalast">Pavāhiya malaṃ sabbaṃ, patto sambodhimuttamaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ <pb ed="V" n="2.0358" /> pavattente, koṇāgamananāyake;</p>

<p rend="gathalast">Tiṃsakoṭisahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Pāṭihīraṃ karonte ca, paravādappamaddane;</p>

<p rend="gathalast">Vīsatikoṭisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tato vikubbanaṃ katvā, jino devapuraṃ gato;</p>

<p rend="gathalast">Vasate tattha sambuddho, silāya paṇḍukambale.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Pakaraṇe satta desento, vassaṃ vasati so muni;</p>

<p rend="gathalast">Dasakoṭisahassānaṃ, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Tassāpi <pb ed="T" n="2.0534" /> devadevassa, eko āsi samāgamo;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Tiṃsabhikkhusahassānaṃ <pb ed="M" n="2.0374" />, tadā āsi samāgamo;</p>

<p rend="gathalast">Oghānamatikkantānaṃ, bhijjitānañca maccuyā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, pabbato nāma khattiyo;</p>

<p rend="gathalast">Mittāmaccehi sampanno, anantabalavāhano.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Sambuddhadassanaṃ gantvā, sutvā dhammamanuttaraṃ;</p>

<p rend="gathalast">Nimantetvā sajinasaṅghaṃ, dānaṃ datvā yadicchakaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Paṭṭuṇṇaṃ cīnapaṭṭañca, koseyyaṃ kambalampi ca;</p>

<p rend="gathalast">Sovaṇṇapādukañceva, adāsiṃ satthusāvake.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sopi maṃ buddho byākāsi, saṅghamajjhe nisīdiya;</p>

<p rend="gathalast">‘‘Imamhi bhaddake kappe, ayaṃ buddho bhavissati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Ahu kapilavhayā rammā…pe… <pb ed="T" n="2.0535" /> hessāma sammukhā imaṃ’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Sabbaññutaṃ gavesanto, dānaṃ datvā naruttame;</p>

<p rend="gathalast">Ohāyāhaṃ mahārajjaṃ, pabbajiṃ jinasantike <note>tassa santike (sī.)</note>.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Nagaraṃ sobhavatī nāma, sobho nāmāsi khattiyo;</p>

<p rend="gathalast">Vasate tattha nagare, sambuddhassa mahākulaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Brāhmaṇo <pb ed="P" n="0.0061" /> yaññadatto ca, āsi buddhassa so pitā;</p>

<p rend="gathalast">Uttarā nāma janikā, koṇāgamanassa satthuno.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Tīṇi <pb ed="V" n="2.0359" /> vassasahassāni, agāraṃ ajjha so vasi;</p>

<p rend="gathalast">Tusitasantusitasantuṭṭhā, tayo pāsādamuttamā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Anūnasoḷasasahassāni, nāriyo samalaṅkatā;</p>

<p rend="gathalast">Rucigattā nāma nārī, satthavāho nāma atrajo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Nimitte caturo disvā, hatthiyānena nikkhami;</p>

<p rend="gathalast">Chamāsaṃ padhānacāraṃ, acarī purisuttamo.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Brahmunā <pb ed="M" n="2.0375" /> yācito santo, koṇāgamananāyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Bhiyyaso uttaro nāma, ahesuṃ aggasāvakā;</p>

<p rend="gathalast">Sotthijo nāmupaṭṭhāko, koṇāgamanassa satthuno.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Samuddā <pb ed="T" n="2.0537" /> uttarā ceva, ahesuṃ aggasāvikā;</p>

<p rend="gathalast">Bodhi tassa bhagavato, udumbaroti pavuccati.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Uggo ca somadevo ca, ahesuṃ aggupaṭṭhakā;</p>

<p rend="gathalast">Sīvalā ceva sāmā ca, ahesuṃ aggupaṭṭhikā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Uccattanena so buddho, tiṃsahatthasamuggato;</p>

<p rend="gathalast">Ukkāmukhe yathā kambu, evaṃ raṃsīhi maṇḍito.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Tiṃsavassasahassāni, āyu buddhassa tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Dhammacetiṃ samussetvā, dhammadussavibhūsitaṃ;</p>

<p rend="gathalast">Dhammapupphaguḷaṃ katvā, nibbuto so sasāvako.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Mahāvilāso tassa jano, siridhammappakāsano;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Koṇāgamano sambuddho, pabbatārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Koṇāgamanassa bhagavato vaṃso tevīsatimo.</p>
</body>
<back></back>
</text>
</TEI.2>