<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="centre"> Namo tassa bhagavato arahato sammāsambuddhassa</p>

<p rend="nikaya">Aṅguttaranikāye</p>

<p rend="book">Ekakanipāta-aṭṭhakathā</p>

<p rend="subsubhead">Ganthārambhakathā</p>

<p rend="gatha1">‘‘Karuṇāsītalahadayaṃ <pb ed="V" n="1.0001" /><pb ed="P" n="1.0001" /><pb ed="M" n="1.0001" />, paññāpajjotavihatamohatamaṃ;</p>

<p rend="gathalast">Sanarāmaralokagaruṃ, vande <hi rend="bold">sugataṃ</hi> gativimuttaṃ.</p>

<p rend="gatha1">‘‘Buddhopi buddhabhāvaṃ, bhāvetvā ceva sacchikatvā ca;</p>

<p rend="gathalast">Yaṃ upagato gatamalaṃ, vande tamanuttaraṃ <hi rend="bold">dhammaṃ</hi>.</p>

<p rend="gatha1">‘‘Sugatassa orasānaṃ, puttānaṃ mārasenamathanānaṃ;</p>

<p rend="gathalast">Aṭṭhannampi samūhaṃ, sirasā vande <hi rend="bold">ariyasaṅghaṃ</hi>.</p>

<p rend="gatha1">‘‘Iti <pb ed="V" n="1.0002" /> me pasannamatino, ratanattayavandanāmayaṃ puññaṃ;</p>

<p rend="gathalast">Yaṃ suvihatantarāyo, hutvā tassānubhāvena.</p>

<p rend="gatha1">‘‘Ekakadukādipaṭimaṇḍitassa <hi rend="bold">aṅguttarāgamavarassa</hi>;</p>

<p rend="gathalast">Dhammakathikapuṅgavānaṃ, vicittapaṭibhānajananassa.</p>

<p rend="gatha1">‘‘Atthappakāsanatthaṃ, <hi rend="bold">aṭṭhakathā</hi> ādito vasisatehi;</p>

<p rend="gathalast">Pañcahi yā saṅgītā, anusaṅgītā ca pacchāpi.</p>

<p rend="gatha1">‘‘Sīhaḷadīpaṃ pana ābhatātha vasinā mahāmahindena;</p>

<p rend="gathalast">Ṭhapitā sīhaḷabhāsāya, dīpavāsīnamatthāya.</p>

<p rend="gatha1">‘‘Apanetvāna <pb ed="M" n="1.0002" /><pb ed="P" n="1.0002" /> tatohaṃ, sīhaḷabhāsaṃ manoramaṃ bhāsaṃ;</p>

<p rend="gathalast">Tantinayānucchavikaṃ, āropento vigatadosaṃ.</p>

<p rend="gatha1">‘‘Samayaṃ avilomento, therānaṃ theravaṃsadīpānaṃ;</p>

<p rend="gathalast">Sunipuṇavinicchayānaṃ, mahāvihāre nivāsīnaṃ.</p>

<p rend="gatha1">‘‘Hitvā punappunāgatamatthaṃ, atthaṃ pakāsayissāmi;</p>

<p rend="gathalast">Sujanassa ca tuṭṭhatthaṃ, ciraṭṭhitatthañca dhammassa.</p>

<p rend="gatha1">‘‘Sāvatthipabhūtīnaṃ, nagarānaṃ vaṇṇanā katā heṭṭhā;</p>

<p rend="gathalast">Dīghassa majjhimassa ca, yā me atthaṃ vadantena.</p>

<p rend="gatha1">‘‘Vitthāravasena sudaṃ, vatthūni ca tattha yāni vuttāni;</p>

<p rend="gathalast">Tesampi na idha bhiyyo, vitthārakathaṃ karissāmi.</p>

<p rend="gatha1">‘‘Suttānaṃ <pb ed="V" n="1.0003" /> pana atthā, na vinā vatthūhi ye pakāsanti;</p>

<p rend="gathalast">Tesaṃ pakāsanatthaṃ, vatthūnipi dassayissāmi.</p>

<p rend="gatha1">‘‘Sīlakathā dhutadhammā, kammaṭṭhānāni ceva sabbāni;</p>

<p rend="gathalast">Cariyāvidhānasahito, jhānasamāpattivitthāro.</p>

<p rend="gatha1">‘‘Sabbā ca abhiññāyo, paññāsaṅkalananicchayo ceva;</p>

<p rend="gathalast">Khandhādhātāyatanindriyāni, ariyāni ceva cattāri.</p>

<p rend="gatha1">‘‘Saccāni paccayākāradesanā suparisuddhanipuṇanayā;</p>

<p rend="gathalast">Avimuttatantimaggā, vipassanābhāvanā ceva.</p>

<p rend="gatha1">‘‘Iti pana sabbaṃ yasmā, <hi rend="bold">visuddhimagge</hi> mayā suparisuddhaṃ;</p>

<p rend="gathalast">Vuttaṃ tasmā bhiyyo, na taṃ idha vicārayissāmi.</p>

<p rend="gatha1">‘‘Majjhe <hi rend="bold">visuddhimaggo,</hi> esa catunnampi āgamānañhi;</p>

<p rend="gathalast">Ṭhatvā pakāsayissati, tattha yathābhāsitamatthaṃ.</p>

<p rend="gatha1">‘‘Icceva <pb ed="P" n="1.0003" /> kato tasmā, tampi gahetvāna saddhimetāya;</p>

<p rend="gathalast">Aṭṭhakathāya vijānatha, aṅguttaranissitaṃ attha’’nti.</p>

<p rend="title">Saṃkhepakathā</p>
</body>
<back></back>
</text>
</TEI.2>