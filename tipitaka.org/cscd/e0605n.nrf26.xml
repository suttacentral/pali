<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Navaguṇadīpanīgāthā</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> Evaṃ hi buddhattamupāgato so,</p>

<p rend="gatha2">Desesi dhammaṃ sanarāmarānaṃ;</p>

<p rend="gatha3">Nānānayehībhisamesi satte,</p>

<p rend="gathalast">Tasmā hi jhāto tibhavesu nātho.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> Addhā laddhā dhammālokaṃ,</p>

<p rend="gatha2">Diṭṭhā pattā ñātā saccaṃ;</p>

<p rend="gatha3">Tiññārāgādosamohā,</p>

<p rend="gathalast">Thomesuṃ te devā brahmā.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> Munirājavaro nararājavaro,</p>

<p rend="gatha2">Dividevavaro sucibrahmavaro;</p>

<p rend="gatha3">Sakapāpaharo parapāpaharo,</p>

<p rend="gathalast">Sakavuḍḍhikaro paravuḍḍhikaro.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> Sanarāmarubrahmagaṇebhi rutā,</p>

<p rend="gatha2">Arahādiguṇā vipulā vimalā;</p>

<p rend="gatha3">Navadhā vasudhāgagaṇe,</p>

<p rend="gathalast">Sakale tidive tibhave visaṭā.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> Ye pissa te bhagavato ca acintiyādī,</p>

<p rend="gatha2">Suddhātisuddhatarabuddhaguṇā hi sabbe;</p>

<p rend="gatha3">Saṅkhepato navavidhesu padesu khittā,</p>

<p rend="gathalast">Vakkhāmi dāni arahādiguṇe ahaṃ pi.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> Yo cīdha jāto arahaṃ nirāso,</p>

<p rend="gatha2">Sammābhisambuddhasamantacakkhu;</p>

<p rend="gatha3">Sampannavijjācaraṇoghatiṇṇo,</p>

<p rend="gathalast">Sammāgato so sugato gato va.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> Avedi so lokamimaṃ parañca,</p>

<p rend="gatha2">Amuttaro sārathidammasatte;</p>

<p rend="gatha3">Sadevakānaṃ varasatthukiccaṃ,</p>

<p rend="gathalast">Akāsi buddho bhagavā visuddho.</p>
</body>
<back></back>
</text>
</TEI.2>