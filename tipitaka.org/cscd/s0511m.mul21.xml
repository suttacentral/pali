<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">22. Sikhībuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Vipassissa <pb ed="T" n="2.0520" /> aparena, sambuddho dvipaduttamo;</p>

<p rend="gathalast">Sikhivhayo āsi jino, asamo appaṭipuggalo.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Mārasenaṃ pamadditvā, patto sambodhimuttamaṃ;</p>

<p rend="gathalast">Dhammacakkaṃ pavattesi, anukampāya pāṇinaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ pavattente, sikhimhi jinapuṅgave <note>munipuṅgave (sī.)</note>;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Aparampi dhammaṃ desente, gaṇaseṭṭhe naruttame;</p>

<p rend="gathalast">Navutikoṭisahassānaṃ, dutiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yamakapāṭihāriyañca <note>yamakaṃ pāṭihīrañca (sī.)</note>, dassayante sadevake;</p>

<p rend="gathalast">Asītikoṭisahassānaṃ, tatiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Sannipātā <pb ed="M" n="2.0367" /> tayo āsuṃ, sikhissāpi mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Bhikkhusatasahassānaṃ, paṭhamo āsi samāgamo;</p>

<p rend="gathalast">Asītibhikkhusahassānaṃ, dutiyo āsi samāgamo.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Sattatibhikkhusahassānaṃ, tatiyo āsi samāgamo;</p>

<p rend="gathalast">Anupalitto padumaṃva, toyamhi sampavaḍḍhitaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, arindamo nāma khattiyo;</p>

<p rend="gathalast">Sambuddhappamukhaṃ saṅghaṃ, annapānena tappayiṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Bahuṃ <pb ed="T" n="2.0521" /> dussavaraṃ datvā, dussakoṭiṃ anappakaṃ;</p>

<p rend="gathalast">Alaṅkataṃ hatthiyānaṃ, sambuddhassa adāsahaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Hatthiyānaṃ <pb ed="V" n="2.0352" /> nimminitvā, kappiyaṃ upanāmayiṃ;</p>

<p rend="gathalast">Pūrayiṃ mānasaṃ mayhaṃ, niccaṃ daḷhamupaṭṭhitaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Sopi <pb ed="P" n="0.0055" /> maṃ buddho byākāsi, sikhī lokagganāyako;</p>

<p rend="gathalast">‘‘Ekatiṃse ito kappe, ayaṃ buddho bhavissati.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Ahu kapilavhayā rammā…pe… <pb ed="T" n="2.0522" /> hessāma sammukhā imaṃ’’.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Tassāhaṃ vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Nagaraṃ aruṇavatī nāma, aruṇo nāma khattiyo;</p>

<p rend="gathalast">Pabhāvatī nāma janikā, sikhissāpi mahesino.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Sattavassasahassāni <pb ed="T" n="2.0523" />, agāraṃ ajjha so vasi;</p>

<p rend="gathalast">Sucandako giri vasabho <note>sucando girivahano (sī.)</note>, tayo pāsādamuttamā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Catuvīsasahassāni, nāriyo samalaṅkatā;</p>

<p rend="gathalast">Sabbakāmā nāma nārī, atulo nāma atrajo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Nimitte caturo disvā, hatthiyānena nikkhami;</p>

<p rend="gathalast">Aṭṭhamāsaṃ padhānacāraṃ, acarī purisuttamo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Brahmunā <pb ed="M" n="2.0368" /> yācito santo, sikhī lokagganāyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Abhibhū sambhavo ceva, ahesuṃ aggasāvakā;</p>

<p rend="gathalast">Khemaṅkaro nāmupaṭṭhāko, sikhissāpi mahesino.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sakhilā ca padumā ca, ahesuṃ aggasāvikā;</p>

<p rend="gathalast">Bodhi tassa bhagavato, puṇḍarīkoti vuccati.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Sirivaḍḍho ca nando ca, ahesuṃ aggupaṭṭhakā;</p>

<p rend="gathalast">Cittā ceva suguttā ca, ahesuṃ aggupaṭṭhikā.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Uccattanena so buddho, sattatihatthamuggato;</p>

<p rend="gathalast">Kañcanagghiyasaṅkāso, dvattiṃsavaralakkhaṇo.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tassāpi byāmappabhā kāyā, divārattiṃ nirantaraṃ;</p>

<p rend="gathalast">Disodisaṃ niccharanti, tīṇiyojanaso pabhā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Sattativassasahassāni, āyu tassa mahesino;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Dhammameghaṃ <pb ed="T" n="2.0524" /><pb ed="V" n="2.0353" /> pavassetvā, temayitvā sadevake;</p>

<p rend="gathalast">Khemantaṃ pāpayitvāna, nibbuto so sasāvako.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Anubyañjanasampannaṃ, dvattiṃsavaralakkhaṇaṃ;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sikhī munivaro buddho, assārāmamhi nibbuto;</p>

<p rend="gathalast">Tatthevassa thūpavaro, tīṇiyojanamuggatoti.</p>

<p rend="centre">Sikhissa bhagavato vaṃso vīsatimo.</p>
</body>
<back></back>
</text>
</TEI.2>