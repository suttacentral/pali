<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">20. Phussabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Tattheva maṇḍakappamhi, ahu satthā anuttaro;</p>

<p rend="gathalast">Anupamo asamasamo, phusso lokagganāyako.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Sopi sabbaṃ tamaṃ hantvā, vijaṭetvā mahājaṭaṃ;</p>

<p rend="gathalast">Sadevakaṃ tappayanto, abhivassi amatambunā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Dhammacakkaṃ pavattente, phusse nakkhattamaṅgale;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Navutisatasahassānaṃ <pb ed="T" n="2.0512" />, dutiyābhisamayo ahu;</p>

<p rend="gathalast">Asītisatasahassānaṃ, tatiyābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Sannipātā tayo āsuṃ, phussassāpi mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Saṭṭhisatasahassānaṃ <pb ed="M" n="2.0362" />, paṭhamo āsi samāgamo;</p>

<p rend="gathalast">Paññāsasatasahassānaṃ, dutiyo āsi samāgamo.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Cattārīsasatasahassānaṃ, tatiyo āsi samāgamo;</p>

<p rend="gathalast">Anupādā vimuttānaṃ, vocchinnapaṭisandhinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Ahaṃ tena samayena, vijitāvī nāma khattiyo;</p>

<p rend="gathalast">Chaḍḍayitvā mahārajjaṃ, pabbajiṃ tassa santike.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Sopi <pb ed="V" n="2.0347" /> maṃ buddho byākāsi, phusso lokagganāyako;</p>

<p rend="gathalast">‘‘Dvenavute ito kappe, ayaṃ buddho bhavissati.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna…pe… <pb ed="T" n="2.0513" /> hessāma sammukhā imaṃ’’.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Tassāpi vacanaṃ sutvā, bhiyyo cittaṃ pasādayiṃ;</p>

<p rend="gathalast">Uttariṃ vatamadhiṭṭhāsiṃ, dasapāramipūriyā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Suttantaṃ <pb ed="T" n="2.0514" /> vinayañcāpi, navaṅgaṃ satthusāsanaṃ;</p>

<p rend="gathalast">Sabbaṃ pariyāpuṇitvā, sobhayiṃ jinasāsanaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Tatthappamatto <pb ed="P" n="0.0051" /> viharanto, brahmaṃ bhāvetva bhāvanaṃ;</p>

<p rend="gathalast">Abhiññāsu pāramiṃ gantvā, brahmalokamagañchahaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Kāsikaṃ nāma nagaraṃ, jayaseno nāma khattiyo;</p>

<p rend="gathalast">Sirimā nāma janikā, phussassāpi mahesino.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Navavassasahassāni, agāraṃ ajjha so vasi;</p>

<p rend="gathalast">Garuḷapakkha haṃsa suvaṇṇabhārā, tayo pāsādamuttamā.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Tiṃsaitthisahassāni, nāriyo samalaṅkatā;</p>

<p rend="gathalast">Kisāgotamī nāma nārī, anūpamo nāma atrajo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Nimitte caturo disvā, hatthiyānena nikkhami;</p>

<p rend="gathalast">Chamāsaṃ padhānacāraṃ, acarī purisuttamo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Brahmunā yācito santo, phusso lokagganāyako;</p>

<p rend="gathalast">Vatti cakkaṃ mahāvīro, migadāye naruttamo.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Surakkhito dhammaseno, ahesuṃ aggasāvakā;</p>

<p rend="gathalast">Sabhiyo nāmupaṭṭhāko, phussassāpi mahesino.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Cālā <pb ed="M" n="2.0363" /> ca upacālā ca, ahesuṃ aggasāvikā;</p>

<p rend="gathalast">Bodhi tassa bhagavato, āmaṇḍoti pavuccati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Dhanañcayo visākho ca, ahesuṃ aggupaṭṭhakā;</p>

<p rend="gathalast">Padumā ceva nāgā ca, ahesuṃ aggupaṭṭhikā.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Aṭṭhapaṇṇāsaratanaṃ <pb ed="T" n="2.0515" />, sopi accuggato muni;</p>

<p rend="gathalast">Sobhate sataraṃsīva, uḷurājāva pūrito.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Navutivassasahassāni, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Ovaditvā <pb ed="V" n="2.0348" /> bahū satte, santāretvā bahū jane;</p>

<p rend="gathalast">Sopi satthā atulayaso, nibbuto so sasāvako.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Phusso jinavaro satthā, senārāmamhi nibbuto;</p>

<p rend="gathalast">Dhātuvitthārikaṃ āsi, tesu tesu padesatoti.</p>

<p rend="centre">Phussassa bhagavato vaṃso aṭṭhārasamo.</p>
</body>
<back></back>
</text>
</TEI.2>