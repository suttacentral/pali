<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">12. Dvādasakanipāto</p>

<p rend="hangnum"></p>

<p rend="bodytext"> 464. Cūḷakuṇālajātakaṃ (1)</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Luddhānaṃ <pb ed="T" n="1.0322" /><pb ed="V" n="1.0188" /><pb ed="M" n="1.0241" /><note>khuddānaṃ (sī. syā. pī.)</note> lahucittānaṃ, akataññūna dubbhinaṃ;</p>

<p rend="gathalast">Nādevasatto puriso, thīnaṃ saddhātumarahati.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Na tā pajānanti kataṃ na kiccaṃ, na mātaraṃ pitaraṃ bhātaraṃ vā;</p>

<p rend="gathalast">Anariyā samatikkantadhammā, sasseva cittassa vasaṃ vajanti.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Cirānuvuṭṭhampi <note>cirānuvutthampi (sī. pī.)</note> piyaṃ manāpaṃ, anukampakaṃ pāṇasamampi bhattuṃ <note>santaṃ (sī. syā. pī.)</note>;</p>

<p rend="gathalast">Āvāsu kiccesu ca naṃ jahanti, tasmāhamitthīnaṃ na vissasāmi.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Thīnañhi cittaṃ yathā vānarassa, kannappakannaṃ yathā rukkhachāyā;</p>

<p rend="gathalast">Calācalaṃ hadayamitthiyānaṃ, cakkassa nemi viya parivattati.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Yadā tā passanti samekkhamānā, ādeyyarūpaṃ purisassa vittaṃ;</p>

<p rend="gathalast">Saṇhāhi vācāhi nayanti menaṃ, kambojakā <pb ed="T" n="1.0323" /> jalajeneva assaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Yadā na passanti samekkhamānā, ādeyyarūpaṃ purisassa vittaṃ;</p>

<p rend="gathalast">Samantato naṃ parivajjayanti, tiṇṇo nadīpāragatova kullaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Silesūpamā <pb ed="M" n="1.0242" /> sikhiriva sabbabhakkhā, tikkhamāyā nadīriva sīghasotā;</p>

<p rend="gathalast">Sevanti hetā piyamappiyañca, nāvā yathā orakūlaṃ parañca.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Na tā ekassa na dvinnaṃ, āpaṇova pasārito;</p>

<p rend="gathalast">Yo tā mayhanti maññeyya, vātaṃ jālena bādhaye <note>bandhaye (syā. ka.)</note>.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Yathā nadī ca pantho ca, pānāgāraṃ sabhā papā;</p>

<p rend="gathalast">Evaṃ lokitthiyo nāma, velā tāsaṃ na vijjati <note>imissā gāthāya pubbaddhāparaddhaṃ vipariyāyena dissati (ka.)</note>.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Ghatāsanasamā etā, kaṇhasappasirūpamā;</p>

<p rend="gathalast">Gāvo bahitiṇasseva, omasanti varaṃ varaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Ghatāsanaṃ kuñjaraṃ kaṇhasappaṃ, muddhābhisittaṃ pamadā ca sabbā;</p>

<p rend="gathalast">Ete naro niccayato <note>niccayatto (sī. pī.)</note> bhajetha, tesaṃ have dubbidu sabbabhāvo <note>saccabhāvo (syā.)</note>.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Naccantavaṇṇā <pb ed="T" n="1.0324" /><pb ed="V" n="1.0189" /> na bahūnaṃ kantā, na dakkhiṇā pamadā sevitabbā;</p>

<p rend="gathalast">Na parassa bhariyā na dhanassa hetu, etitthiyo pañca na sevitabbāti.</p>

<p rend="centre">Cūḷakuṇālajātakaṃ paṭhamaṃ.</p>

<p rend="hangnum"></p>

<p rend="bodytext"> 465. Bhaddasālajātakaṃ (2)</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Kā tvaṃ suddhehi vatthehi, aghe vehāyasaṃ <note>vehāsayaṃ (sī. pī.)</note> ṭhitā;</p>

<p rend="gathalast">Kena tyāssūni vattanti, kuto taṃ bhayamāgataṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Taveva deva vijite, bhaddasāloti maṃ vidū;</p>

<p rend="gathalast">Saṭṭhi <note>saṭṭhiṃ (sī. pī.)</note> vassasahassāni, tiṭṭhato pūjitassa me.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Kārayantā <pb ed="M" n="1.0243" /> nagarāni, agāre ca disampati;</p>

<p rend="gatha2">Vividhe cāpi pāsāde, na maṃ te accamaññisuṃ;</p>

<p rend="gathalast">Yatheva maṃ te pūjesuṃ, tatheva tvampi pūjaya.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Taṃ ivāhaṃ <note>tañca ahaṃ (sī. syā. pī.)</note> na passāmi, thūlaṃ kāyena te dumaṃ;</p>

<p rend="gathalast">Ārohapariṇāhena, abhirūposi jātiyā.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Pāsādaṃ kārayissāmi, ekatthambhaṃ manoramaṃ;</p>

<p rend="gathalast">Tattha taṃ upanessāmi, ciraṃ te yakkha jīvitaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Evaṃ cittaṃ udapādi, sarīrena vinābhāvo;</p>

<p rend="gathalast">Puthuso maṃ vikantitvā, khaṇḍaso avakantatha.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Agge <pb ed="T" n="1.0325" /> ca chetvā majjhe ca, pacchā mūlamhi chindatha <note>mūlañca chindatha (sī.), mūlaṃ vichindatha (pī.)</note>;</p>

<p rend="gathalast">Evaṃ me chijjamānassa, na dukkhaṃ maraṇaṃ siyā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Hatthapādaṃ <note>hatthapāde (ka.)</note> yathā chinde <note>chinne (ka.)</note>, kaṇṇanāsañca jīvato;</p>

<p rend="gathalast">Tato pacchā siro chinde, taṃ dukkhaṃ maraṇaṃ siyā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Sukhaṃ nu khaṇḍaso chinnaṃ, bhaddasālavanappati;</p>

<p rend="gathalast">Kiṃ hetu kiṃ upādāya, khaṇḍaso chinnamicchasi.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Yañca hetumupādāya, hetuṃ dhammūpasaṃhitaṃ;</p>

<p rend="gathalast">Khaṇḍaso chinnamicchāmi, mahārāja suṇohi me.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Ñātī me sukhasaṃvaddhā, mama passe nivātajā;</p>

<p rend="gathalast">Tepihaṃ upahiṃseyyaṃ, paresaṃ asukhocitaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Ceteyyarūpaṃ <pb ed="V" n="1.0190" /><note>cetabbarūpaṃ (sī. pī.)</note> cetesi, bhaddasālavanappati;</p>

<p rend="gathalast">Hitakāmosi ñātīnaṃ, abhayaṃ samma dammi teti.</p>

<p rend="centre">Bhaddasālajātakaṃ dutiyaṃ.</p>

<p rend="hangnum"></p>

<p rend="bodytext"> 466. Samuddavāṇijajātakaṃ (3)</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Kasanti <pb ed="M" n="1.0244" /> vapanti te janā, manujā kammaphalūpajīvino;</p>

<p rend="gathalast">Nayimassa dīpakassa bhāgino, jambudīpā idameva no varaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Tipañcarattūpagatamhi cande, vego <pb ed="T" n="1.0326" /> mahā hehiti sāgarassa;</p>

<p rend="gathalast">Uplavissaṃ dīpamimaṃ uḷāraṃ, mā vo vadhī gacchatha leṇamaññaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Na jātuyaṃ sāgaravārivego, uplavissaṃ dīpamimaṃ uḷāraṃ;</p>

<p rend="gathalast">Taṃ me nimittehi bahūhi diṭṭhaṃ, mā bhetha kiṃ socatha modathavho <note>modatha vo (ka.) 6.38 moggallānasuttaṃ passitabbaṃ</note>.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Pahūtabhakkhaṃ bahuannapānaṃ, pattattha āvāsamimaṃ uḷāraṃ;</p>

<p rend="gathalast">Na vo bhayaṃ paṭipassāmi kiñci, āputtaputtehi pamodathavho.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Yo devoyaṃ dakkhiṇāyaṃ <note>dakkhiṇassaṃ (sī.)</note> disāyaṃ, khemanti pakkosati tassa saccaṃ;</p>

<p rend="gathalast">Na uttaro vedi bhayābhayassa, mā bhetha kiṃ socatha modathavho.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Yathā ime vippavadanti yakkhā, eko bhayaṃ saṃsati khemameko;</p>

<p rend="gathalast">Tadiṅgha mayhaṃ vacanaṃ suṇātha, khippaṃ <pb ed="T" n="1.0327" /> lahuṃ mā vinassimha sabbe.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Sabbe <pb ed="M" n="1.0245" /> samāgamma karoma nāvaṃ, doṇiṃ daḷhaṃ sabbayantūpapannaṃ;</p>

<p rend="gathalast">Sace ayaṃ dakkhiṇo saccamāha, moghaṃ paṭikkosati uttaroyaṃ;</p>

<p rend="gathalast">Sā ceva no hehiti āpadatthā, imañca dīpaṃ na pariccajema.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Sace ca kho uttaro saccamāha, moghaṃ paṭikkosati dakkhiṇoyaṃ;</p>

<p rend="gathalast">Tameva nāvaṃ abhiruyha sabbe, evaṃ mayaṃ sotthi taremu pāraṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Na ve sugaṇhaṃ paṭhamena seṭṭhaṃ, kaniṭṭhamāpāthagataṃ gahetvā;</p>

<p rend="gathalast">Yo cīdha tacchaṃ <note>majjhaṃ (sī. syā. pī.)</note> paviceyya gaṇhati <note>gaṇhi (ka.)</note>, sa ve naro seṭṭhamupeti ṭhānaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Yathāpi te sāgaravārimajjhe, sakammunā sotthi vahiṃsu vāṇijā;</p>

<p rend="gathalast">Anāgatatthaṃ paṭivijjhiyāna, appampi nācceti sa bhūripañño.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Bālā <pb ed="T" n="1.0328" /> ca mohena rasānugiddhā, anāgataṃ appaṭivijjhiyatthaṃ;</p>

<p rend="bodytext">Paccuppanne sīdanti atthajāte, samuddamajjhe yathā te manussā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Anāgataṃ <pb ed="V" n="1.0191" /> paṭikayirātha kiccaṃ, ‘‘mā maṃ kiccaṃ kiccakāle byadhesi’’;</p>

<p rend="gathalast">Taṃ tādisaṃ paṭikata <note>paṭikataṃ (ka.), paṭigata (sī. aṭṭha.), paṭikacca (?)</note> kiccakāriṃ, na taṃ kiccaṃ kiccakāle byadhetīti.</p>

<p rend="centre">Samuddavāṇijajātakaṃ tatiyaṃ.</p>

<p rend="hangnum"></p>

<p rend="bodytext"> 467. Kāmajātakaṃ (4)</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Kāmaṃ <pb ed="M" n="1.0246" /> kāmayamānassa, tassa ce taṃ samijjhati;</p>

<p rend="gathalast">Addhā pītimano hoti, laddhā macco yadicchati.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Kāmaṃ kāmayamānassa, tassa ce taṃ samijjhati;</p>

<p rend="gathalast">Tato naṃ aparaṃ kāme, dhamme taṇhaṃva vindati.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Gavaṃva siṅgino siṅgaṃ, vaḍḍhamānassa vaḍḍhati;</p>

<p rend="gatha2">Evaṃ mandassa posassa, bālassa avijānato;</p>

<p rend="gathalast">Bhiyyo taṇhā pipāsā ca, vaḍḍhamānassa vaḍḍhati.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Pathabyā sāliyavakaṃ, gavassaṃ <note>gavāsaṃ (sī. syā. pī.)</note> dāsaporisaṃ;</p>

<p rend="gathalast">Datvā ca <note>datvāpi (sī. syā.), datvā vā (pī.)</note> nālamekassa, iti vidvā <note>viddhā (syā.)</note> samaṃ care.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Rājā <pb ed="T" n="1.0329" /> pasayha pathaviṃ vijitvā, sasāgarantaṃ mahimāvasanto;</p>

<p rend="gathalast">Oraṃ samuddassa atittarūpo <note>atittirūpo (ka.)</note>, pāraṃ samuddassapi patthayetha.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Yāva anussaraṃ kāme, manasā titti nājjhagā;</p>

<p rend="gathalast">Tato nivattā paṭikamma disvā, te ve sutittā ye <note>tittā (sī. syā. pī.)</note> paññāya tittā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Paññāya tittinaṃ <note>tittīnaṃ (sī. syā.)</note> seṭṭhaṃ, na so kāmehi tappati;</p>

<p rend="gathalast">Paññāya tittaṃ purisaṃ, taṇhā na kurute vasaṃ.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Apacinetheva kāmānaṃ <note>kāmāni (sī. syā. pī.)</note>, appicchassa alolupo;</p>

<p rend="gathalast">Samuddamatto puriso, na so kāmehi tappati.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Rathakārova cammassa, parikantaṃ upāhanaṃ;</p>

<p rend="gatha2">Yaṃ yaṃ cajati <note>jahati (syā. ka.)</note> kāmānaṃ, taṃ taṃ sampajjate sukhaṃ;</p>

<p rend="gathalast">Sabbaṃ ce sukhamiccheyya, sabbe kāme pariccaje.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Aṭṭha <pb ed="M" n="1.0247" /> te bhāsitā gāthā, sabbā honti sahassiyo <note>sahassiyā (?) upari sutasomajātake tathā dissati</note>;</p>

<p rend="gathalast">Paṭigaṇha mahābrahme, sādhetaṃ tava bhāsitaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Na me attho sahassehi, satehi nahutehi vā;</p>

<p rend="gathalast">Pacchimaṃ bhāsato gāthaṃ, kāme me na rato mano.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Bhadrako <pb ed="V" n="1.0192" /><note>saddo (sī.)</note> vatāyaṃ māṇavako, sabbalokavidū muni;</p>

<p rend="gathalast">Yo <pb ed="T" n="1.0330" /> imaṃ taṇhaṃ <note>yo taṇhaṃ (sī. syā.)</note> dukkhajananiṃ, parijānāti paṇḍitoti.</p>

<p rend="centre">Kāmajātakaṃ catutthaṃ.</p>

<p rend="hangnum"></p>

<p rend="bodytext"> 468. Janasandhajātakaṃ (5)</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Dasa khalu imāni <note>khalumāni (syā.)</note> ṭhānāni, yāni pubbe akaritvā;</p>

<p rend="gathalast">Sa pacchā manutappati, iccevāha <note>iccāha rājā (sī. syā. pī.)</note> janasandho.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Aladdhā vittaṃ tappati, pubbe asamudānitaṃ;</p>

<p rend="gathalast">Na pubbe dhanamesissaṃ, iti pacchānutappati.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Sakyarūpaṃ pure santaṃ, mayā sippaṃ na sikkhitaṃ;</p>

<p rend="gathalast">Kicchā vutti asippassa, iti pacchānutappati.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Kūṭavedī pure āsiṃ, pisuṇo piṭṭhimaṃsiko;</p>

<p rend="gathalast">Caṇḍo ca pharuso cāpi <note>cāsiṃ (sī. syā. pī.)</note>, iti pacchānutappati.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Pāṇātipātī pure āsiṃ, luddo cāpi <note>cāsiṃ (sī. pī.)</note> anāriyo;</p>

<p rend="gathalast">Bhūtānaṃ nāpacāyissaṃ, iti pacchānutappati.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Bahūsu vata santīsu, anāpādāsu itthisu;</p>

<p rend="gathalast">Paradāraṃ asevissaṃ, iti pacchānutappati.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Bahumhi vata santamhi, annapāne upaṭṭhite;</p>

<p rend="gathalast">Na pubbe adadaṃ <note>adadiṃ (sī.)</note> dānaṃ, iti pacchānutappati.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Mātaraṃ pitarañcāpi, jiṇṇakaṃ gatayobbanaṃ <note>jiṇṇake gatayobbane (sī. syā. pī.)</note>;</p>

<p rend="gathalast">Pahu <pb ed="T" n="1.0331" /> santo na posissaṃ, iti pacchānutappati.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Ācariyamanusatthāraṃ <pb ed="M" n="1.0248" />, sabbakāmarasāharaṃ;</p>

<p rend="gathalast">Pitaraṃ atimaññissaṃ, iti pacchānutappati.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Samaṇe brāhmaṇe cāpi, sīlavante bahussute;</p>

<p rend="gathalast">Na pubbe payirupāsissaṃ, iti pacchānutappati.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Sādhu hoti tapo ciṇṇo, santo ca payirupāsito;</p>

<p rend="gathalast">Na ca pubbe tapo ciṇṇo, iti pacchānutappati.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Yo ca etāni ṭhānāni, yoniso paṭipajjati;</p>

<p rend="gathalast">Karaṃ purisakiccāni, sa pacchā nānutappatīti.</p>

<p rend="centre">Janasandhajātakaṃ pañcamaṃ.</p>

<p rend="hangnum"></p>

<p rend="bodytext"> 469. Mahākaṇhajātakaṃ (6)</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Kaṇho <pb ed="V" n="1.0193" /> kaṇho ca ghoro ca, sukkadāṭho pabhāsavā <note>patāpavā (sī. syā. pī.)</note>;</p>

<p rend="gathalast">Baddho pañcahi rajjūhi, kiṃ ravi <note>dhīra (sī. pī.), vīra (syā.)</note> sunakho tava.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Nāyaṃ migānamatthāya, usīnaka <note>usīnara (sī. pī.), usīnnara (syā.)</note> bhavissati;</p>

<p rend="gathalast">Manussānaṃ anayo hutvā, tadā kaṇho pamokkhati.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Pattahatthā samaṇakā, muṇḍā saṅghāṭipārutā;</p>

<p rend="gathalast">Naṅgalehi kasissanti, tadā kaṇho pamokkhati.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Tapassiniyo <note>tapanīyā (ka.) dutiyantapadāni hetāni</note> pabbajitā, muṇḍā saṅghāṭipārutā;</p>

<p rend="gathalast">Yadā loke gamissanti, tadā kaṇho pamokkhati.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Dīghottaroṭṭhā <pb ed="T" n="1.0332" /> jaṭilā, paṅkadantā rajassirā;</p>

<p rend="gathalast">Iṇaṃ codāya <note>vodāya (sī. pī.), codaya (syā.)</note> gacchanti, tadā kaṇho pamokkhati.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Adhicca vede <note>vedaṃ (ka.)</note> sāvittiṃ, yaññatantañca <note>tantrañca (sī. syā. pī.)</note> brāhmaṇā;</p>

<p rend="gathalast">Bhatikāya yajissanti, tadā kaṇho pamokkhati.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> Mātaraṃ pitarañcāpi, jiṇṇakaṃ gatayobbanaṃ;</p>

<p rend="gathalast">Pahū santo <note>santā (sī.)</note> na bharanti, tadā kaṇho pamokkhati.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> Mātaraṃ <pb ed="M" n="1.0249" /> pitarañcāpi, jiṇṇakaṃ gatayobbanaṃ;</p>

<p rend="gathalast">Bālā tumheti vakkhanti, tadā kaṇho pamokkhati.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> Ācariyabhariyaṃ sakhiṃ <note>ācariyabhariyaṃ sakhābhariyaṃ (sī. pī.)</note>, mātulāniṃ pitucchakiṃ <note>pitucchayaṃ (sī.), pitucchasaṃ (pī.)</note>;</p>

<p rend="gathalast">Yadā loke gamissanti, tadā kaṇho pamokkhati.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> Asicammaṃ gahetvāna, khaggaṃ paggayha brāhmaṇā;</p>

<p rend="gathalast">Panthaghātaṃ karissanti, tadā kaṇho pamokkhati.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> Sukkacchavī vedhaverā, thūlabāhū apātubhā;</p>

<p rend="gathalast">Mittabhedaṃ karissanti, tadā kaṇho pamokkhati.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> Māyāvino nekatikā, asappurisacintakā;</p>

<p rend="gathalast">Yadā loke bhavissanti, tadā kaṇho pamokkhatīti.</p>

<p rend="centre">Mahākaṇhajātakaṃ chaṭṭhaṃ.</p>

<p rend="hangnum"></p>

<p rend="bodytext"> 470. Kosiyajātakaṃ (7)</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> Neva <pb ed="V" n="1.0194" /> kiṇāmi napi vikkiṇāmi, na <pb ed="T" n="1.0333" /> cāpi me sannicayo ca atthi <note>idhatthi (syā.)</note>;</p>

<p rend="gathalast">Sukiccharūpaṃ vatidaṃ parittaṃ, patthodano nālamayaṃ duvinnaṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> Appamhā appakaṃ dajjā, anumajjhato majjhakaṃ;</p>

<p rend="gathalast">Bahumhā bahukaṃ dajjā, adānaṃ nupapajjati <note>na upapajjati (sī. pī.), nūpapajjati (syā.)</note>.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> Taṃ taṃ vadāmi kosiya, dehi dānāni bhuñja ca.</p>

<p rend="gathalast">Ariyamaggaṃ samārūha <note>ariyaṃ maggaṃ samāruha (sī. pī.)</note>, nekāsī labhate sukhaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> Moghañcassa hutaṃ hoti, moghañcāpi samīhitaṃ;</p>

<p rend="gathalast">Atithismiṃ yo nisinnasmiṃ, eko bhuñjati bhojanaṃ.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> Taṃ taṃ vadāmi kosiya, dehi dānāni bhuñja ca;</p>

<p rend="gathalast">Ariyamaggaṃ samārūha, nekāsī labhate sukhaṃ.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> Saccañcassa <pb ed="M" n="1.0250" /> hutaṃ hoti, saccañcāpi samīhitaṃ;</p>

<p rend="gathalast">Atithismiṃ yo nisinnasmiṃ, neko bhuñjati bhojanaṃ.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Taṃ taṃ vadāmi kosiya, dehi dānāni bhuñja ca;</p>

<p rend="gathalast">Ariyamaggaṃ samārūha, nekāsī labhate sukhaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Sarañca juhati poso, bahukāya gayāya ca;</p>

<p rend="gathalast">Doṇe timbarutitthasmiṃ, sīghasote mahāvahe.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Atra cassa hutaṃ hoti, atra cassa samīhitaṃ;</p>

<p rend="gathalast">Atithismiṃ yo nisinnasmiṃ, neko bhuñjati bhojanaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Taṃ taṃ vadāmi kosiya, dehi dānāni bhuñja ca;</p>

<p rend="gathalast">Ariyamaggaṃ <pb ed="T" n="1.0334" /> samārūha, nekāsī labhate sukhaṃ.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> Baḷisañhi so nigilati <note>niggilati (sī. pī.)</note>, dīghasuttaṃ sabandhanaṃ;</p>

<p rend="gathalast">Atithismiṃ yo nisinnasmiṃ, eko bhuñjati bhojanaṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Taṃ taṃ vadāmi kosiya, dehi dānāni bhuñja ca;</p>

<p rend="gathalast">Ariyamaggaṃ samārūha, nekāsī labhate sukhaṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Uḷāravaṇṇā vata brāhmaṇā ime, ayañca vo sunakho kissa hetu;</p>

<p rend="gathalast">Uccāvacaṃ vaṇṇanibhaṃ vikubbati, akkhātha no brāhmaṇā ke nu tumhe.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Cando ca suriyo ca <note>sūriyo ca (ka.)</note> ubho idhāgatā, ayaṃ pana mātali devasārathi;</p>

<p rend="gathalast">Sakkohamasmi tidasānamindo, eso ca kho pañcasikhoti vuccati.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Pāṇissarā <pb ed="V" n="1.0195" /> mudiṅgā ca <note>mutiṅgā ca (sī. syā. pī.</note>, murajālambarāni ca;</p>

<p rend="gathalast">Suttamenaṃ pabodhenti, paṭibuddho ca nandati.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Ye kecime maccharino kadariyā, paribhāsakā samaṇabrāhmaṇānaṃ;</p>

<p rend="gathalast">Idheva nikkhippa sarīradehaṃ, kāyassa bhedā nirayaṃ vajanti.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Ye <pb ed="M" n="1.0251" /> kecime suggatimāsamānā <note>suggatimāsasānā (sī. pī.), suggatāsisamānā (ka.)</note>, dhamme <pb ed="T" n="1.0335" /> ṭhitā saṃyame saṃvibhāge;</p>

<p rend="gathalast">Idheva nikkhippa sarīradehaṃ, kāyassa bhedā sugatiṃ vajanti.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Tvaṃ nosi ñāti purimāsu jātisu, so maccharī rosako <note>kosiyo (syā. ka.)</note> pāpadhammo;</p>

<p rend="gathalast">Taveva atthāya idhāgatamhā, mā pāpadhammo nirayaṃ gamittha <note>appattha (ka. sī. syā. pī.)</note>.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Addhā hi maṃ vo hitakāmā, yaṃ maṃ samanusāsatha;</p>

<p rend="gathalast">Sohaṃ tathā karissāmi, sabbaṃ vuttaṃ hitesibhi.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Esāhamajjeva upāramāmi, na cāpihaṃ <note>na cāpahaṃ (sī. pī.)</note> kiñci kareyya pāpaṃ;</p>

<p rend="gathalast">Na cāpi me kiñci adeyyamatthi, na cāpidatvā udakaṃ pivāmi <note>udakampahaṃ pibe (sī.)</note>.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Evañca me dadato sabbakālaṃ <note>kāle (ka.)</note>, bhogā ime vāsava khīyissanti;</p>

<p rend="gathalast">Tato ahaṃ pabbajissāmi sakka, hitvāna kāmāni yathodhikānīti.</p>

<p rend="centre">Kosiyajātakaṃ sattamaṃ.</p>

<p rend="hangnum"></p>

<p rend="bodytext"> 471. Meṇḍakapañhajātakaṃ (8)</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> Yesaṃ <pb ed="T" n="1.0336" /> na kadāci bhūtapubbaṃ, sakhyaṃ <note>sakkhiṃ (sī. pī.), sakhi (syā.)</note> sattapadampimasmi loke;</p>

<p rend="gathalast">Jātā amittā duve sahāyā, paṭisandhāya caranti kissa hetu.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> Yadi <pb ed="M" n="1.0252" /> me ajja pātarāsakāle, pañhaṃ na sakkuṇeyyātha vattumetaṃ;</p>

<p rend="gathalast">Raṭṭhā pabbājayissāmi vo sabbe, na hi mattho duppaññajātikehi.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> Mahājanasamāgamamhi ghore, janakolāhalasaṅgamamhi jāte;</p>

<p rend="gathalast">Vikkhittamanā anekacittā, pañhaṃ na sakkuṇoma vattumetaṃ.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> Ekaggacittāva ekamekā, rahasi gatā atthaṃ nicintayitvā <note>atthāni cintayitvā (syā. ka.)</note>;</p>

<p rend="gathalast">Paviveke sammasitvāna dhīrā, atha vakkhanti janinda etamatthaṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> Uggaputta-rājaputtiyānaṃ, urabbhassa maṃsaṃ piyaṃ manāpaṃ;</p>

<p rend="gathalast">Na sunakhassa te adenti maṃsaṃ, atha meṇḍassa suṇena sakhyamassa.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> Cammaṃ vihananti eḷakassa, assapiṭṭhattharassukhassa <note>assapiṭṭhattharaṇasukhassa (sī.)</note> hetu;</p>

<p rend="gathalast">Na ca te sunakhassa attharanti, atha <pb ed="T" n="1.0337" /> meṇḍassa suṇena sakhyamassa.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> Āvellitasiṅgiko <pb ed="V" n="1.0196" /> hi meṇḍo, na ca sunakhassa visāṇakāni atthi;</p>

<p rend="gathalast">Tiṇabhakkho maṃsabhojano ca, atha meṇḍassa suṇena sakhyamassa.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> Tiṇamāsi palāsamāsi meṇḍo, na ca sunakho tiṇamāsi no palāsaṃ;</p>

<p rend="gathalast">Gaṇheyya suṇo sasaṃ biḷāraṃ, atha meṇḍassa suṇena sakhyamassa.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> Aṭṭhaḍḍhapado <pb ed="M" n="1.0253" /> catuppadassa, meṇḍo aṭṭhanakho adissamāno;</p>

<p rend="gathalast">Chādiyamāharatī ayaṃ imassa, maṃsaṃ āharatī ayaṃ amussa.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> Pāsādavaragato videhaseṭṭho, vitihāraṃ aññamaññabhojanānaṃ;</p>

<p rend="gathalast">Addakkhi <note>addasa (syā. ka.)</note> kira sakkhikaṃ janindo, bubhukkassa <pb ed="T" n="1.0338" /> puṇṇaṃ mukhassa <note>bhobhukkhassa ca puṇṇamukhassa (sī.)</note> cetaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> Lābhā vata me anapparūpā, yassa medisā paṇḍitā kulamhi;</p>

<p rend="gathalast">Pañhassa gambhīragataṃ nipuṇamatthaṃ, paṭivijjhanti subhāsitena dhīrā.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> Assatarirathañca ekamekaṃ, phītaṃ gāmavarañca ekamekaṃ;</p>

<p rend="gathalast">Sabbesaṃ vo dammi paṇḍitānaṃ, paramappatītamano subhāsitenāti.</p>

<p rend="centre">Meṇḍakapañhajātakaṃ aṭṭhamaṃ.</p>

<p rend="hangnum"></p>

<p rend="bodytext"> 472. Mahāpadumajātakaṃ (9)</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> Nādaṭṭhā <note>nādiṭṭhā (ka. sī. syā. ka.)</note> parato dosaṃ, aṇuṃ thūlāni sabbaso;</p>

<p rend="gathalast">Issaro paṇaye daṇḍaṃ, sāmaṃ appaṭivekkhiya.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> Yo ca appaṭivekkhitvā, daṇḍaṃ kubbati khattiyo;</p>

<p rend="gathalast">Sakaṇṭakaṃ so gilati, jaccandhova samakkhikaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> Adaṇḍiyaṃ daṇḍayati <note>daṇḍiyati (syā. pī.)</note>, daṇḍiyañca adaṇḍiyaṃ <note>adaṇḍiya (niyya), na daṇḍaye (?)</note>;</p>

<p rend="gathalast">Andhova visamaṃ maggaṃ, na jānāti samāsamaṃ.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> Yo ca etāni ṭhānāni, aṇuṃ thūlāni sabbaso;</p>

<p rend="gathalast">Sudiṭṭhamanusāseyya, sa ve voharitu <note>vohātu (pī.)</note> marahati.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> Nekantamudunā <pb ed="T" n="1.0339" /><pb ed="M" n="1.0254" /> sakkā, ekantatikhiṇena vā;</p>

<p rend="gathalast">Attaṃ mahante <note>mahatte (syā. ka.)</note> ṭhapetuṃ <note>ṭhāpetuṃ (sī. syā. pī.)</note>, tasmā ubhayamācare.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> Paribhūto mudu hoti, atitikkho ca veravā;</p>

<p rend="gathalast">Etañca ubhayaṃ ñatvā, anumajjhaṃ samācare.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> Bahumpi ratto bhāseyya, duṭṭhopi bahu bhāsati;</p>

<p rend="gathalast">Na itthikāraṇā rāja, puttaṃ ghātetumarahasi.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> Sabbova <pb ed="V" n="1.0197" /><note>sabbo ca (ka. sī. pī.)</note> loko ekato <note>ekanto (sī. pī.)</note>, itthī ca ayamekikā;</p>

<p rend="gathalast">Tenāhaṃ paṭipajjissaṃ, gacchatha pakkhipatheva <note>pakkhipetha (syā. aṭṭha.)</note> taṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> Anekatāle narake, gambhīre ca suduttare <note>gambhīre suduruttare (pī. ka.)</note>;</p>

<p rend="gathalast">Pātito giriduggasmiṃ, kena tvaṃ tattha nāmari.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> Nāgo jātaphaṇo tattha, thāmavā girisānujo;</p>

<p rend="gathalast">Paccaggahi maṃ bhogehi, tenāhaṃ tattha nāmariṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> Ehi taṃ paṭinessāmi, rājaputta sakaṃ gharaṃ;</p>

<p rend="gathalast">Rajjaṃ kārehi <note>kāresi (sī.)</note> bhaddante, kiṃ araññe karissasi.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> Yathā gilitvā baḷisaṃ, uddhareyya salohitaṃ;</p>

<p rend="gathalast">Uddharitvā sukhī assa, evaṃ <note>sukhaṃ (pī. ka.)</note> passāmi attanaṃ <note>attani (pī. ka.), attanā (syā.), evaṃ ahampi puna sotthibhāvappattaṃ gilitabaḷisaṃ purisamiva attānaṃ passāmīti (aṭṭha. saṃvaṇṇanā)</note>.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> Kiṃ nu tvaṃ baḷisaṃ brūsi, kiṃ tvaṃ brūsi salohitaṃ;</p>

<p rend="gathalast">Kiṃ nu tvaṃ ubbhataṃ brūsi, taṃ me akkhāhi pucchito.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> Kāmāhaṃ baḷisaṃ brūmi, hatthiassaṃ salohitaṃ;</p>

<p rend="gathalast">Cattāhaṃ ubbhataṃ brūmi, evaṃ jānāhi khattiya.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> Ciñcāmāṇavikā <pb ed="T" n="1.0340" /> mātā, devadatto ca me pitā;</p>

<p rend="gatha2">Ānando paṇḍito nāgo, sāriputto ca devatā;</p>

<p rend="gathalast">Rājaputto ahaṃ āsiṃ <note>ahaṃ tadā rājaputto (sī. syā. pī.)</note>, evaṃ dhāretha jātakanti.</p>

<p rend="centre">Mahāpadumajātakaṃ navamaṃ.</p>

<p rend="hangnum"></p>

<p rend="bodytext"> 473. Mittāmittajātakaṃ (10)</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> Kāni <pb ed="M" n="1.0255" /> kammāni kubbānaṃ, kathaṃ viññū parakkame;</p>

<p rend="gathalast">Amittaṃ jāneyya medhāvī, disvā sutvā ca paṇḍito.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> Na naṃ umhayate disvā, na ca naṃ paṭinandati;</p>

<p rend="gathalast">Cakkhūni cassa <note>cakkhūnissa (syā. ka.)</note> na dadāti, paṭilomañca vattati.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> Amitte tassa bhajati, mitte tassa na sevati;</p>

<p rend="gathalast">Vaṇṇakāme nivāreti, akkosante pasaṃsati.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> Guyhañca tassa nakkhāti, tassa guyhaṃ na gūhati;</p>

<p rend="gathalast">Kammaṃ tassa na vaṇṇeti, paññassa nappasaṃsati.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> Abhave <pb ed="V" n="1.0198" /> nandati tassa, bhave tassa na nandati;</p>

<p rend="gatha2">Accheraṃ <note>acchariyaṃ (sī. syā. pī.)</note> bhojanaṃ laddhā, tassa nuppajjate sati;</p>

<p rend="gathalast">Tato naṃ nānukampati, aho sopi <note>ahāsopi (ka. sī. syā. ka.)</note> labheyyito.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> Iccete soḷasākārā, amittasmiṃ patiṭṭhitā;</p>

<p rend="gathalast">Yehi amittaṃ jāneyya, disvā sutvā ca paṇḍito.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> Kāni kammāni kubbānaṃ, kathaṃ viññū parakkame;</p>

<p rend="gathalast">Mittaṃ <pb ed="T" n="1.0341" /> jāneyya medhāvī, disvā sutvā ca paṇḍito.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> Pavutthaṃ tassa sarati, āgataṃ abhinandati;</p>

<p rend="gathalast">Tato kelāyito hoti, vācāya paṭinandati.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> Mitte tasseva bhajati, amitte tassa na sevati;</p>

<p rend="gathalast">Akkosante nivāreti, vaṇṇakāme pasaṃsati.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> Guyhañca tassa akkhāti, tassa guyhañca gūhati;</p>

<p rend="gathalast">Kammañca tassa vaṇṇeti, paññaṃ tassa <note>paññamassa (syā. ka.)</note> pasaṃsati.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> Bhave ca nandati tassa <note>bhave nandati tassa ca (ka.)</note>, abhave tassa na nandati;</p>

<p rend="gatha2">Accheraṃ <note>acchariyaṃ (sī. syā. pī.)</note> bhojanaṃ laddhā, tassa uppajjate sati;</p>

<p rend="gathalast">Tato naṃ anukampati, aho sopi <note>pahāsopi (ka. sī. syā. ka.)</note> labheyyito.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> Iccete <pb ed="M" n="1.0256" /> soḷasākārā, mittasmiṃ suppatiṭṭhitā;</p>

<p rend="gathalast">Yehi mittañca jāneyya <note>mittaṃ sujāneyya (pī. ka.)</note>, disvā sutvā ca paṇḍitoti.</p>

<p rend="centre">Mittāmittajātakaṃ dasamaṃ.</p>

<p rend="centre">Dvādasakanipātaṃ niṭṭhitaṃ.</p>

<p rend="bodytext">Tassuddānaṃ –</p>

<p rend="gatha1">Lahucitta sasāla kasanti puna, atha kāma dasakhaluṭṭhānavaro;</p>

<p rend="gathalast">Atha kaṇha sukosiya meṇḍavaro, padumo puna mittavarena dasāti.</p>
</body>
<back></back>
</text>
</TEI.2>