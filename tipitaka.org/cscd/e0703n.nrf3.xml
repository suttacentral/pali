<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">Catuttha pariccheda</p>

<p rend="subhead">Dutiya saṃgīti</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Ajātasattu putto taṃ, ghātetvā’dāyi bhaddako;</p>

<p rend="gathalast">Rajjaṃ soḷasavassāni, kāresi mittadūbhiko.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Udayabhadda putto taṃ, ghātetvā anuruddhako;</p>

<p rend="gathalast">Anuruddhassa putto taṃ, ghātetvā muṇḍanāmako.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Mittadduno dummatino, te’pi rajjamakārayuṃ;</p>

<p rend="gathalast">Tesaṃ ubhinnaṃ rajjesu, aṭṭhavassāna’tikkamuṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Muṇḍassa putto pitaraṃ, ghātetvā nāgadāsako;</p>

<p rend="gathalast">Catuvīsativassāni, rajjaṃ kāresi pāpako.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Pitughātakavaṃso’ya, mītikuddhā’tha nāgarā;</p>

<p rend="gathalast">Nāgadāsaka rājānaṃ, apanetvā samāgatā.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Susunāgoti paññātaṃ, amaccaṃ sādhusammataṃ;</p>

<p rend="gathalast">Rajje samabhisiñjiṃsu, sabbesaṃ hitamānasā.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> So <pb ed="M" n="0.0015" /> aṭṭhārasavassāni, rājā rajjamakārayi;</p>

<p rend="gathalast">Kāḷāso ko tassa putto, aṭṭhavīsati kārayi.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Atīte dasame vasse, kāḷāsokassa rājino;</p>

<p rend="gathalast">Sambuddhaparinibbānā, evaṃ vassasataṃ ahu.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Tadā vesāliyā bhikkhū, anekā vajjiputtakā;</p>

<p rend="gathalast">Siṅgīloṇaṃ dvaṅgulañca, tathā gāmantarammi ca.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Āvāsā’numatā’ciṇṇaṃ, amathitaṃ jalogi ca;</p>

<p rend="gathalast">Nisīdanaṃ adasakaṃ, jātarūpādikaṃ iti.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Dasavatthūni dīpesuṃ, kappantīti alajjīno;</p>

<p rend="gathalast">Taṃ sutvāna yasatthero, evaṃ vajjīsu cārikaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> Chaḷabhiñño balappatto, yaso kākaṇḍakatrajo;</p>

<p rend="gathalast">Taṃ sametuṃ saussāho, tatthāgami’mahāvanaṃ.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> Ṭhapetvā’posathagge te, kaṃsapātiṃ sahodhakaṃ;</p>

<p rend="gathalast">Kahāpaṇādiṃ saṅghassa, detha’nā’hu upāsake.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> Na kappate taṃ mā detha, iti thero savārayi;</p>

<p rend="gathalast">Paṭisāraṇīyaṃ kammaṃ, yasattherassa te karuṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> Yācitvā anudūtaṃ so, saha tena puraṃ gato;</p>

<p rend="gathalast">Attano dhammavādittaṃ, saññāpetvā’ga sāgare.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> Anudūtavaco sutvā, tamukkhipitumāgatā;</p>

<p rend="gathalast">Parikkhipiya aṭṭhaṃsu, saraṃ therassa bhikkhavo.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Thero uggamma nabhasā, gantvā kosambiyaṃ tato;</p>

<p rend="gathalast">Pāveyyakā vantikānaṃ, bhikkhūnaṃ santikaṃ lahuṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Vesesi dūtetu sayaṃ, gantvā’ho gaṅgapabbataṃ;</p>

<p rend="gathalast">Āha sambhūtattherassa, taṃ sabbaṃ sāṇavāsino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> Pāveyyakā saṭṭhitherā, asitā’vantikāpi ca;</p>

<p rend="gathalast">Mahākhīṇāsavā sabbe, ahogaṅgamhi otaruṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> Bhikkhavo sannipatitā, sabbe tattha tato tato;</p>

<p rend="gathalast">Āsuṃ navutisahassāni, mantetvā akhilā’pi te.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> Soreyya <pb ed="M" n="0.0016" /> revatattheraṃ, bahussuta manāsavaṃ;</p>

<p rend="gathalast">Taṃ kālapamukhaṃ ñatvā, passituṃ nikkhamiṃsu taṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Thero tammantanaṃ sutvā, vesāliṃ gantumeva so;</p>

<p rend="gathalast">Icchanto phāsugamanaṃ, tato nikkhami taṅkhaṇaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Pāto pātova nikkhanta-ṭṭhānaṃ tena mahattanā;</p>

<p rend="gathalast">Sāyaṃ sāyamupentānaṃ, sahajotiyamaddasuṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tattha sambhūtattherena, yasatthero niyojito;</p>

<p rend="gathalast">Saddhammasavanante taṃ, revatathera muttamaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Upecca dasavatthūni, pucchi thero paṭikkhipi;</p>

<p rend="gathalast">Sutvā’dhikaraṇaṃ tañca, nisedhemāti abravi.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Pāpāpi pakkhaṃ pekkhantā, revatatthera muttamaṃ;</p>

<p rend="gathalast">Sāmaṇakaṃ parikkhāraṃ, paṭiyādiya te bahuṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Sīghaṃ nāvāya gantvāna, sahajātisamīpagā;</p>

<p rend="gathalast">Karonti bhattavissaggaṃ, bhattakāle upaṭṭhite.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Sahajātiṃ āvasanto, sāḷathero vicintiyā;</p>

<p rend="gathalast">Pāveyyakā dhammavādī, iti passi anāsavo.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Upecca taṃ mahābrahmā, dhamme niṭṭhāti abravi;</p>

<p rend="gathalast">Niccaṃ dhamme ṭhitattaṃ so, attano tassa abravi.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Te parikkhāramādāya, revatattheramaddasuṃ;</p>

<p rend="gathalast">Thero na gaṇhi tappakkha-gāhī sissaṃ paṇāmayī.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Vesāliṃ te tato gantvā, tato pupphapuraṃ gatā;</p>

<p rend="gathalast">Vadiṃsu kāḷāsokassa, narindassa alajjīno.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Satthussa no gandhakuṭiṃ, gopayanto mayaṃ tahiṃ;</p>

<p rend="gathalast">Mahāvanavihārasmiṃ, vasāma vajjībhūmiyaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> Gaṇhissāma vihāra’nti, gāmavāsikasikkhavo;</p>

<p rend="gathalast">Āgacchanti mahārāja, maṭisedhaya te iti.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Rājānaṃ duggahitaṃ te, katvā vesālimāgamuṃ;</p>

<p rend="gathalast">Revatatthera mūlamhi, sahajātiyamettha tu.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Bhikkhū <pb ed="M" n="0.0017" /> satasahassāni, ekādasa samāgatā;</p>

<p rend="gathalast">Navutiñca sahassāni, ahu taṃ vatthu santiyā.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Mūlaṭṭhehi vinā vatthu-samanaṃ neva rocayi;</p>

<p rend="gathalast">Thero sabbepi bhikkhū te, vesālimāgamuṃ tato.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Duggahitova so rājā, tatthāmacce apesayi;</p>

<p rend="gathalast">Mūḷā devānubhāvena, aññattha agamiṃsu te.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Pesetvā te mahīpālo, taṃ rattiṃ supinenaso;</p>

<p rend="gathalast">Apassi sakamattānaṃ, pakkhittaṃ lohakumbhiyaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> Atibhīto ahu rājā, tamassā setu māgamā;</p>

<p rend="gathalast">Bhaginī nandatherī tu, ākāsena anāsavā.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> Bhāriyaṃ te kataṃ kammaṃ, dhammike’yye khamāpaya;</p>

<p rend="gathalast">Pakkho tesaṃ bhavitvā tvaṃ, kuru sāsanapaggahaṃ.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> Evaṃ kate sotthi tuyhaṃ, hessatīti apakkami;</p>

<p rend="gathalast">Pasāteyeva vesāliṃ, gantuṃ nikkhami bhūpati.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> Gantvā mahāvanaṃ bhikkhū-saṅghaṃ so sannipātiya;</p>

<p rend="gathalast">Sutvā ubhinnaṃ vādañca, dhammapakkhañca rociya.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> Khamāpetvā dhammike te, bhikkhū sabbe mahīpati;</p>

<p rend="gathalast">Attano dhammapakkhattaṃ, vatvā tumhe yathāruci.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> Sampaggahaṃ sāsanassa, karothāti ca bhāsiya;</p>

<p rend="gathalast">Datvā ca tesaṃ ārakkhaṃ, agamāsi sakaṃ puraṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> Nicchetuṃ tāni vatthūni, saṅgho sannipatī tadā;</p>

<p rend="gathalast">Anaggāni tattha bhassāni, saṅghamajjhe ajāyisuṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> Tato so revatatthero, sāvetvā saṅghamajjhago;</p>

<p rend="gathalast">Ubbhāhikāya taṃ vatthuṃ, sametuṃ nicchayaṃ akā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> Pācinakeca caturo, caturo pāveyyakepi ca;</p>

<p rend="gathalast">Ubbhāhikāya sammanni, bhikkhū taṃ vatthu santiyā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> Sabbakāmī ca sāḷho ca, khujjasobhitanāmako;</p>

<p rend="gathalast">Vāsabhagāmiko cāti, thero pācinakā ime.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> Revato <pb ed="M" n="0.0018" /> sāṇasambhūto,</p>

<p rend="gatha2">Yaso kākoṇḍakatrajo;</p>

<p rend="gatha3">Sumano cāti cattāro,</p>

<p rend="gathalast">Therā pāveyyakā ime.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> Sametuṃ tāni vatthūni, appasaddaṃ anākulaṃ;</p>

<p rend="gathalast">Agamuṃ vālukārāmaṃ, aṭṭhattherā anāsavā.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> Daharenā’ji te nettha, paññatte āsane subhe;</p>

<p rend="gathalast">Nisīdiṃsu mahātherā, mahāmuni mataññuno.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> Tesu vatthūsu ekekaṃ, kamato revato mahā;</p>

<p rend="gathalast">Thero theraṃ sabbakāmiṃ, pucchi pucchāsu kovido.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> Sabbakāmī mahāthero, tena puṭṭho’tha byākari;</p>

<p rend="gathalast">Sabbāni tāni vatthūni, na kappantīti suttato.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> Nihanitvā’dhikaraṇaṃ, taṃ te tattha yathākkamaṃ;</p>

<p rend="gathalast">Tatheva saṅghamajjhepi, pucchāvissajjanaṃ karuṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> Niggahaṃ pāpabhikkhūnaṃ, dasavatthukadīpanaṃ;</p>

<p rend="gathalast">Tesaṃ dasasahassānaṃ, mahāthero akaṃsu te.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> Sabbakāmī puthaviyā, saṅghatthero tadā ahu;</p>

<p rend="gathalast">So vīsaṃ vassasatiko, tadā’si upasampadā.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> Sabbakāmī ca sāḷho ca,</p>

<p rend="gatha2">Revato khujjasobhito;</p>

<p rend="gatha3">Yaso kākoṇḍakasuto,</p>

<p rend="gathalast">Sambhūto sāṇavāsiko.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> Therā ānandattherassa, ete saddhivihārino;</p>

<p rend="gathalast">Vāsabhagāmiko ceva, sumano ca duve pana.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> Therā’nuruddhattherassa, ete saddhivihārino;</p>

<p rend="gathalast">Aṭṭha therā’pi dhaññā te, diṭṭhapubbā tathāgataṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> Bhikkhū satasahassāni, dvādasāsuṃ samāgatā;</p>

<p rend="gathalast">Sabbesaṃ revatatthero, bhikkhūnaṃpamukhotadā.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> Tato <pb ed="M" n="0.0019" /> so revatatthero, saddhammaṭṭhitiyā ciraṃ;</p>

<p rend="gathalast">Kāretuṃ dhammasaṃgītiṃ, sabbabhikkhusamūhato.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> Pabhinnatthādiñāṇānaṃ, piṭakattayadhārinaṃ;</p>

<p rend="gathalast">Satāni sattabhikkhūnaṃ, arahantānamuccini.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> Te sabbe vālukārāme, kāḷāsokena rakkhitā;</p>

<p rend="gathalast">Revatattherapāmokkhā, akaruṃ dhammasaṅgahaṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> Pubbe kataṃ tathā eva, dhammaṃ pacchā ca bhāsitaṃ;</p>

<p rend="gathalast">Ādāya niṭṭhapesuṃ taṃ, etaṃ māsehi aṭṭhahi.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> Evaṃ dutiyasaṃgītiṃ, katvā tepi mahāyasā;</p>

<p rend="gathalast">Therā dosakkhayaṃ pattā, pattākālena nibbutiṃ.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> Iti paramamatīnaṃ pattipattabbakānaṃ,</p>

<p rend="gatha2">Tibhavahitakarānaṃ lokanātherasānaṃ;</p>

<p rend="gatha3">Sumariyamaraṇaṃ taṃ saṅkhatā sārakattaṃ,</p>

<p rend="gathalast">Parigaṇiyamasesaṃ appamatto bhaveyyāti.</p>

<p rend="centre">Sujanappasādasaṃvegatthāya kate</p>

<p rend="centre">Mahāvaṃse dutiyasaṃgīti nāma</p>

<p rend="centre">Catuttho paricchedo.</p>
</body>
<back></back>
</text>
</TEI.2>