<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">3. Subhūtivaggo</p>

<p rend="subhead">1. Subhūtittheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="M" n="1.0074" /><pb ed="V" n="1.0064" /><pb ed="P" n="1.0067" />, nisabho nāma pabbato;</p>

<p rend="gathalast">Assamo sukato mayhaṃ, paṇṇasālā sumāpitā.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Kosiyo nāma nāmena, jaṭilo uggatāpano;</p>

<p rend="gathalast">Ekākiyo <note>ekākiko (ka.)</note> adutiyo, vasāmi nisabhe tadā.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Phalaṃ mūlañca paṇṇañca, na bhuñjāmi ahaṃ tadā;</p>

<p rend="gathalast">Pavattaṃva supātāhaṃ <note>pavattapaṇḍupattāni (sī.)</note>, upajīvāmi tāvade.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Nāhaṃ <pb ed="T" n="1.0095" /> kopemi ājīvaṃ, cajamānopi jīvitaṃ;</p>

<p rend="gathalast">Ārādhemi sakaṃ cittaṃ, vivajjemi anesanaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Rāgūpasaṃhitaṃ cittaṃ, yadā uppajjate mama;</p>

<p rend="gathalast">Sayaṃva paccavekkhāmi, ekaggo taṃ damemahaṃ.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘‘Rajjase rajjanīye ca, dussanīye ca dussase;</p>

<p rend="gathalast">Muyhase mohanīye ca, nikkhamassu vanā tuvaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘‘Visuddhānaṃ ayaṃ vāso, nimmalānaṃ tapassinaṃ;</p>

<p rend="gathalast">Mā kho visuddhaṃ dūsesi, nikkhamassu vanā tuvaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘‘Agāriko bhavitvāna, yadā puttaṃ <note>sadāyuttaṃ (sī.), yadāyuttaṃ (syā.)</note>, labhissasi;</p>

<p rend="gathalast">Ubhopi mā virādhesi, nikkhamassu vanā tuvaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘‘Chavālātaṃ yathā kaṭṭhaṃ, na kvaci kiccakārakaṃ;</p>

<p rend="gathalast">Neva gāme araññe vā, na hi taṃ kaṭṭhasammataṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘‘Chavālātūpamo tvaṃsi, na gihī nāpi saññato;</p>

<p rend="gathalast">Ubhato muttako ajja, nikkhamassu vanā tuvaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘‘Siyā nu kho tava etaṃ, ko pajānāti te idaṃ;</p>

<p rend="gathalast">Saddhādhuraṃ vahisi <note>saddhādhuraṃ jahasi (sī.), sīghaṃ dhuraṃ vahisi (syā.)</note> me, kosajjabahulāya ca.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘‘Jigucchissanti <pb ed="M" n="1.0075" /><pb ed="V" n="1.0065" /> taṃ viññū, asuciṃ nāgariko yathā;</p>

<p rend="gathalast">Ākaḍḍhitvāna isayo, codayissanti taṃ sadā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘‘Taṃ viññū pavadissanti, samatikkantasāsanaṃ;</p>

<p rend="gathalast">Saṃvāsaṃ alabhanto hi, kathaṃ jīvihisi <note>jīvissasi (sī.)</note> tuvaṃ.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘‘Tidhāpabhinnaṃ <pb ed="T" n="1.0096" /><pb ed="P" n="1.0068" /> mātaṅgaṃ, kuñjaraṃ saṭṭhihāyanaṃ;</p>

<p rend="gathalast">Balī nāgo upagantvā, yūthā nīharate gajaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘‘Yūthā vinissaṭo santo, sukhaṃ sātaṃ na vindati;</p>

<p rend="gathalast">Dukkhito vimano hoti, pajjhāyanto pavedhati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘‘Tatheva jaṭilā tampi, nīharissanti dummatiṃ;</p>

<p rend="gathalast">Tehi tvaṃ nissaṭo santo, sukhaṃ sātaṃ na lacchasi.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘‘Divā vā yadi vā rattiṃ, sokasallasamappito;</p>

<p rend="gathalast">Ḍayhasi pariḷāhena, gajo yūthāva nissaṭo.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘‘Jātarūpaṃ yathā kūṭaṃ, neva jhāyati <note>yāyati (syā.)</note> katthaci;</p>

<p rend="gathalast">Tathā sīlavihīno tvaṃ, na jhāyissasi <note>yārissati (syā.)</note> katthaci.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘‘Agāraṃ vasamānopi, kathaṃ jīvihisi tuvaṃ;</p>

<p rend="gathalast">Mattikaṃ pettikañcāpi, natthi te nihitaṃ dhanaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘‘Sayaṃ kammaṃ karitvāna, gatte sedaṃ pamocayaṃ;</p>

<p rend="gathalast">Evaṃ jīvihisi gehe, sādhu te taṃ na ruccati.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘‘Evāhaṃ tattha vāremi, saṃkilesagataṃ manaṃ;</p>

<p rend="gathalast">Nānādhammakathaṃ katvā, pāpā cittaṃ nivārayiṃ’.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Evaṃ me viharantassa, appamādavihārino;</p>

<p rend="gathalast">Tiṃsavassasahassāni, vipine me atikkamuṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Appamādarataṃ disvā, uttamatthaṃ gavesakaṃ;</p>

<p rend="gathalast">Padumuttarasambuddho, āgacchi mama santikaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Timbarūsakavaṇṇābho <pb ed="T" n="1.0097" />, appameyyo anūpamo;</p>

<p rend="gathalast">Rūpenāsadiso buddho, ākāse caṅkamī tadā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Suphullo <pb ed="M" n="1.0076" /> sālarājāva, vijjūvabbhaghanantare;</p>

<p rend="gathalast">Ñāṇenāsadiso buddho, ākāse caṅkamī tadā.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Sīharājā <pb ed="V" n="1.0066" /> vasambhīto <note>chambhito (ka.)</note>,</p>

<p rend="bodytext">Gajarājāva dappito <note>dammito (ka.)</note>.</p>

<p rend="gathalast">Lāsito <note>abhīto (syā.)</note> byaggharājāva, ākāse caṅkamī tadā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Siṅgīnikkhasavaṇṇābho, khadiraṅgārasannibho;</p>

<p rend="gathalast">Maṇi yathā jotiraso, ākāse caṅkamī tadā.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Visuddhakelāsanibho <pb ed="P" n="1.0069" />, puṇṇamāyeva candimā;</p>

<p rend="gathalast">Majjhanhikeva <note>majjhantikeva (sabbattha)</note> sūriyo, ākāse caṅkamī tadā.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Disvā nabhe caṅkamantaṃ, evaṃ cintesahaṃ tadā;</p>

<p rend="gathalast">‘Devo nu kho ayaṃ satto, udāhu manujo ayaṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘‘Na me suto vā diṭṭho vā, mahiyā ediso naro;</p>

<p rend="gathalast">Api mantapadaṃ atthi, ayaṃ satthā bhavissati’.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Evāhaṃ cintayitvāna, sakaṃ cittaṃ pasādayiṃ;</p>

<p rend="gathalast">Nānāpupphañca gandhañca, sannipātesahaṃ <note>sannipātetvāhaṃ (sī.)</note> tadā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Pupphāsanaṃ paññapetvā, sādhucittaṃ manoramaṃ;</p>

<p rend="gathalast">Narasārathinaṃ aggaṃ, idaṃ vacanamabraviṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘‘Idaṃ me āsanaṃ vīra, paññattaṃ tavanucchavaṃ;</p>

<p rend="gathalast">Hāsayanto mamaṃ cittaṃ, nisīda kusumāsane’.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Nisīdi <pb ed="T" n="1.0098" /> tattha bhagavā, asambhītova <note>achambhitova (ka.)</note> kesarī;</p>

<p rend="gathalast">Sattarattindivaṃ buddho, pavare kusumāsane.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Namassamāno aṭṭhāsiṃ, sattarattindivaṃ ahaṃ;</p>

<p rend="gatha2">Vuṭṭhahitvā samādhimhā, satthā loke anuttaro;</p>

<p rend="gathalast">Mama kammaṃ pakittento, idaṃ vacanamabravi.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘‘Bhāvehi buddhānussatiṃ, bhāvanānamanuttaraṃ;</p>

<p rend="gathalast">Imaṃ satiṃ bhāvayitvā, pūrayissasi mānasaṃ.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissasi;</p>

<p rend="gatha2">Asītikkhattuṃ devindo, devarajjaṃ karissasi;</p>

<p rend="gathalast">Sahassakkhattuṃ cakkavattī, rājā raṭṭhe bhavissasi.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘‘Padesarajjaṃ <pb ed="M" n="1.0077" /> vipulaṃ, gaṇanāto asaṅkhiyaṃ;</p>

<p rend="gathalast">Anubhossasi taṃ sabbaṃ, buddhānussatiyā phalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘‘Bhavābhave <pb ed="V" n="1.0067" /> saṃsaranto, mahābhogaṃ labhissasi;</p>

<p rend="gathalast">Bhoge te ūnatā natthi, buddhānussatiyā phalaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘‘Asītikoṭiṃ chaḍḍetvā, dāse kammakare bahū;</p>

<p rend="gathalast">Gotamassa bhagavato, sāsane pabbajissasi.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘‘Ārādhayitvā sambuddhaṃ, gotamaṃ sakyapuṅgavaṃ;</p>

<p rend="gathalast">Subhūti nāma nāmena, hessati satthu sāvako.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘‘Bhikkhusaṅghe <pb ed="T" n="1.0099" /><pb ed="P" n="1.0070" /> nisīditvā, dakkhiṇeyyaguṇamhi taṃ;</p>

<p rend="gathalast">Tathāraṇavihāre ca, dvīsu agge ṭhapessati’.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Idaṃ vatvāna sambuddho, jalajuttamanāmako;</p>

<p rend="gathalast">Nabhaṃ abbhuggamī vīro, haṃsarājāva ambare.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Sāsito lokanāthena, namassitvā tathāgataṃ;</p>

<p rend="gathalast">Sadā bhāvemi mudito, buddhānussatimuttamaṃ.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Tena kammena sukatena, cetanāpaṇidhīhi ca;</p>

<p rend="gathalast">Jahitvā mānusaṃ dehaṃ, tāvatiṃsaṃ agacchahaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Asītikkhattuṃ devindo, devarajjamakārayiṃ;</p>

<p rend="gathalast">Sahassakkhattuṃ rājā ca, cakkavattī ahosahaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Padesarajjaṃ vipulaṃ, gaṇanāto asaṅkhiyaṃ;</p>

<p rend="gathalast">Anubhomi susampattiṃ, buddhānussatiyā phalaṃ.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Bhavābhave saṃsaranto, mahābhogaṃ labhāmahaṃ;</p>

<p rend="gathalast">Bhoge me ūnatā natthi, buddhānussatiyā phalaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, buddhānussatiyā phalaṃ.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="1.0078" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā subhūti thero imā gāthāyo abhāsitthāti.</p>

<p rend="centre">Subhūtittherassāpadānaṃ paṭhamaṃ.</p>

<p rend="subhead">2. Upavānattheraapadānaṃ</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="1.0100" /><pb ed="V" n="1.0068" /> nāma jino, sabbadhammāna pāragū;</p>

<p rend="gathalast">Jalitvā aggikkhandhova, sambuddho parinibbuto.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Mahājanā samāgamma, pūjayitvā tathāgataṃ;</p>

<p rend="gathalast">Citaṃ katvāna sukataṃ, sarīraṃ abhiropayuṃ.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Sarīrakiccaṃ katvāna, dhātuṃ tattha samānayuṃ;</p>

<p rend="gathalast">Sadevamānusā sabbe, buddhathūpaṃ akaṃsu te.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Paṭhamā <pb ed="P" n="1.0071" /> kañcanamayā, dutiyāsi maṇīmayā;</p>

<p rend="gathalast">Tatiyā rūpiyamayā, catutthī phalikāmayā.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Tathā <note>tattha (syā. ka.)</note> pañcamiyā bhūmi <note>nemi (sī.)</note>, lohitaṅgamayā ahu;</p>

<p rend="gathalast">Chaṭṭhā masāragallassa, sabbaratanamayūpari.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Jaṅghā maṇimayā āsi, vedikā ratanamayā;</p>

<p rend="gathalast">Sabbasoṇṇamayo thūpo, uddhaṃ yojanamuggato.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Devā tattha samāgantvā, ekato mantayuṃ tadā;</p>

<p rend="gathalast">Mayampi thūpaṃ kassāma, lokanāthassa tādino.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Dhātu āveṇikā natthi, sarīraṃ ekapiṇḍitaṃ;</p>

<p rend="gathalast">Imamhi buddhathūpamhi, kassāma kañcukaṃ mayaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Devā sattahi ratnehi <note>sattaratanehi (sī.)</note>, aññaṃ vaḍḍhesu yojanaṃ;</p>

<p rend="gathalast">Thūpo dviyojanubbedho, timiraṃ byapahanti so.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Nāgā <pb ed="T" n="1.0101" /> tattha samāgantvā, ekato mantayuṃ tadā;</p>

<p rend="gathalast">Manussā ceva devā ca, buddhathūpaṃ akaṃsu te.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Mā <pb ed="M" n="1.0079" /> no pamattā assumha <note>assumhā (sī. syā.), āsimhā (?)</note>, appamattā sadevakā;</p>

<p rend="gathalast">Mayampi thūpaṃ kassāma, lokanāthassa tādino.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Indanīlaṃ mahānīlaṃ, atho jotirasaṃ maṇiṃ;</p>

<p rend="gathalast">Ekato sannipātetvā, buddhathūpaṃ achādayuṃ.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Sabbaṃ maṇimayaṃ āsi, tāvatā buddhacetiyaṃ;</p>

<p rend="gathalast">Tiyojanasamubbiddhaṃ <note>tīṇi yojanamubbiddhaṃ (sī. ka.)</note>, ālokakaraṇaṃ tadā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Garuḷā <pb ed="V" n="1.0069" /> ca samāgantvā, ekato mantayuṃ tadā;</p>

<p rend="gathalast">Manussā devā nāgā ca, buddhathūpaṃ akaṃsu te.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘‘Mā no pamattā assumha, appamattā sadevakā;</p>

<p rend="gathalast">Mayampi thūpaṃ kassāma, lokanāthassa tādino’.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Sabbaṃ maṇimayaṃ thūpaṃ, akaruṃ te ca kañcukaṃ <note>sabbamaṇimayaṃ thūpe, akaruttarakañcukaṃ (sī.)</note>;</p>

<p rend="gathalast">Yojanaṃ tepi vaḍḍhesuṃ, āyataṃ buddhacetiyaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Catuyojanamubbiddho, buddhathūpo virocati;</p>

<p rend="gathalast">Obhāseti disā sabbā, sataraṃsīva uggato.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Kumbhaṇḍā ca samāgantvā, ekato mantayuṃ tadā;</p>

<p rend="gatha2">Manussā ceva devā ca, nāgā ca garuḷā tathā.</p>

<p rend="gathalast">Paccekaṃ buddhaseṭṭhassa, akaṃsu thūpamuttamaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘‘Mā no pamattā assumha, appamattā sadevakā;</p>

<p rend="gatha2">Mayampi thūpaṃ kassāma, lokanāthassa tādino;</p>

<p rend="gathalast">Ratanehi chādessāma, āyataṃ buddhacetiyaṃ’.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Yojanaṃ tepi vaḍḍhesuṃ, āyataṃ buddhacetiyaṃ;</p>

<p rend="gathalast">Pañcayojanamubbiddho, thūpo obhāsate tadā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Yakkhā <pb ed="P" n="1.0072" /> tattha samāgantvā, ekato mantayuṃ tadā;</p>

<p rend="gathalast">Manussā devā nāgā ca, garuḷā kumbhaaṇḍakā.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Paccekaṃ buddhaseṭṭhassa, akaṃsu thūpamuttamaṃ;</p>

<p rend="gathalast">‘Mā no pamattā assumha, appamattā sadevakā.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘‘Mayampi <pb ed="T" n="1.0102" /><pb ed="M" n="1.0080" /> thūpaṃ kassāma, lokanāthassa tādino;</p>

<p rend="gathalast">Phalikāhi chādessāma, āyataṃ buddhacetiyaṃ’.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Yojanaṃ tepi vaḍḍhesuṃ, āyataṃ buddhacetiyaṃ;</p>

<p rend="gathalast">Cha yojanāni ubbiddho, thūpo obhāsate tadā.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Gandhabbā ca samāgantvā, ekato mantayuṃ tadā;</p>

<p rend="gathalast">‘Manujā devatā nāgā, garuḷā kumbhayakkhakā.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘‘Sabbekaṃsu buddhathūpaṃ, mayamettha akārakā;</p>

<p rend="gathalast">Mayampi thūpaṃ kassāma, lokanāthassa tādino’.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Vediyo <pb ed="V" n="1.0070" /> satta katvāna, chattamāropayiṃsu te;</p>

<p rend="gathalast">Sabbasoṇṇamayaṃ thūpaṃ, gandhabbā kārayuṃ tadā.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Sattayojanamubbiddho, thūpo obhāsate tadā;</p>

<p rend="gathalast">Rattindivā na ñāyanti, āloko hoti <note>ālokā honti (syā. ka.)</note> sabbadā.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Abhibhonti <pb ed="T" n="1.0103" /> na tassābhā, candasūrā satārakā;</p>

<p rend="gathalast">Samantā yojanasate, padīpopi na pajjali.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Tena kālena ye keci, thūpaṃ pūjenti mānusā;</p>

<p rend="gathalast">Na te thūpamāruhanti, ambare ukkhipanti te.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Devehi ṭhapito yakkho, abhisammatanāmako;</p>

<p rend="gathalast">Dhajaṃ vā pupphadāmaṃ vā, abhiropeti uttari.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Na te passanti taṃ yakkhaṃ, dāmaṃ passanti gacchato;</p>

<p rend="gathalast">Evaṃ passitvā gacchantā, sabbe gacchanti suggatiṃ.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Viruddhā <note>visaddhā (sī.)</note> ye pāvacane, pasannā ye ca sāsane;</p>

<p rend="gathalast">Pāṭiheraṃ daṭṭhukāmā, thūpaṃ pūjenti mānusā.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Nagare haṃsavatiyā, ahosiṃ bhatako <note>varako (syā. ka.)</note> tadā;</p>

<p rend="gathalast">Āmoditaṃ janaṃ disvā, evaṃ cintesahaṃ tadā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘‘Uḷāro bhagavā heso, yassa dhātudharedisaṃ;</p>

<p rend="gathalast">Imā ca janatā tuṭṭhā, kāraṃ kubbaṃ na tappare <note>kubbantanappakaṃ (sī.)</note>.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘‘Ahampi <pb ed="M" n="1.0081" /> kāraṃ kassāmi, lokanāthassa tādino;</p>

<p rend="gathalast">Tassa dhammesu dāyādo, bhavissāmi anāgate’.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Sudhotaṃ <pb ed="P" n="1.0073" /> rajakenāhaṃ, uttareyyapaṭaṃ mama;</p>

<p rend="gathalast">Veḷagge ālagetvāna, dhajaṃ ukkhipimambare.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Abhisammatako gayha, ambarehāsi me dhajaṃ;</p>

<p rend="gathalast">Vāteritaṃ dhajaṃ disvā, bhiyyo hāsaṃ janesahaṃ.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Tattha <pb ed="T" n="1.0104" /> cittaṃ pasādetvā, samaṇaṃ upasaṅkamiṃ;</p>

<p rend="gathalast">Taṃ bhikkhuṃ abhivādetvā, vipākaṃ pucchahaṃ dhaje.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘So me kathesi ānanda, pītisañjananaṃ mama;</p>

<p rend="gathalast">‘Tassa dhajassa vipākaṃ, anubhossasi sabbadā.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘‘Hatthī <pb ed="V" n="1.0071" /> assā rathā pattī, senā ca caturaṅginī;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘‘Saṭṭhitūriyasahassāni, bheriyo samalaṅkatā;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘‘Chaḷāsītisahassāni, nāriyo samalaṅkatā;</p>

<p rend="gathalast">Vicittavatthābharaṇā, āmuttamaṇikuṇḍalā.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘‘Aḷārapamhā hasulā, susaññā tanumajjhimā;</p>

<p rend="gathalast">Parivāressanti taṃ niccaṃ, dhajadānassidaṃ phalaṃ.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘‘Tiṃsakappasahassāni, devaloke ramissasi;</p>

<p rend="gathalast">Asītikkhattuṃ devindo, devarajjaṃ karissasi.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘‘Sahassakkhattuṃ rājā ca, cakkavattī bhavissasi;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘‘Kappasatasahassamhi, okkākakulasambhavo;</p>

<p rend="gathalast">Gotamo nāma gottena, satthā loke bhavissati.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘‘Devalokā cavitvāna, sukkamūlena codito;</p>

<p rend="gathalast">Puññakammena saṃyutto, brahmabandhu bhavissasi.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘‘Asītikoṭiṃ <pb ed="T" n="1.0105" /> chaḍḍetvā, dāse kammakare bahū;</p>

<p rend="gathalast">Gotamassa bhagavato, sāsane pabbajissasi.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘‘Ārādhayitvā <pb ed="M" n="1.0082" /> sambuddhaṃ, gotamaṃ sakyapuṅgavaṃ;</p>

<p rend="gathalast">Upavānoti nāmena, hessasi satthu sāvako’.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Satasahasse kataṃ kammaṃ, phalaṃ dassesi me idha;</p>

<p rend="gathalast">Sumutto saravegova kilese jhāpayī mama.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Cakkavattissa santassa, catudīpissarassa me;</p>

<p rend="gathalast">Tiyojanāni samantā, ussīsanti dhajā sadā.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Satasahassito <pb ed="P" n="1.0074" /> kappe, yaṃ kammamakariṃ tadā;</p>

<p rend="gathalast">Duggatiṃ nābhijānāmi, dhajadānassidaṃ phalaṃ.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="V" n="1.0072" /> sudaṃ āyasmā upavāno thero imā gāthāyo abhāsitthāti.</p>

<p rend="centre">Upavānattherassāpadānaṃ dutiyaṃ.</p>

<p rend="subhead">3. Tisaraṇagamaniyattheraapadānaṃ</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> ‘‘Nagare candavatiyā <note>bandhumatiyā (aṭṭha.)</note>, mātuupaṭṭhāko <note>mātupaṭṭhāyako (sī.), mātupaṭṭhānako (syā.)</note> ahuṃ;</p>

<p rend="gathalast">Andhā mātā pitā mayhaṃ, te posemi ahaṃ tadā.</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> ‘‘Rahogato <pb ed="T" n="1.0106" /> nisīditvā, evaṃ cintesahaṃ tadā;</p>

<p rend="gathalast">Posento mātāpitaro, pabbajjaṃ na labhāmahaṃ.</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> ‘‘Mahandhakārapihitā <note>tamandhakārapihitā (syā.)</note>, tividhaggīhi ḍayhare;</p>

<p rend="gathalast">Etādise bhave <note>bhaye (sī.)</note> jāte, natthi koci vināyako.</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> ‘‘Buddho loke samuppanno, dippati <note>dibbati (ka.)</note><note>jinasāsanaṃ (sī.)</note> dāni sāsanaṃ;</p>

<p rend="gathalast">Sakkā uddharituṃ attā, puññakāmena jantunā.</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ‘‘Uggayha tīṇi saraṇe, paripuṇṇāni gopayiṃ;</p>

<p rend="gathalast">Tena kammena sukatena, paṭimokkhāmi duggatiṃ.</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> ‘‘Nisabho <pb ed="M" n="1.0083" /> nāma samaṇo, buddhassa aggasāvako;</p>

<p rend="gathalast">Tamahaṃ upagantvāna, saraṇagamanaṃ gahiṃ.</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> ‘‘Vassasatasahassāni, āyu vijjati tāvade;</p>

<p rend="gathalast">Tāvatā saraṇagamanaṃ, paripuṇṇaṃ agopayiṃ.</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> ‘‘Carime vattamānamhi, saraṇaṃ taṃ anussariṃ;</p>

<p rend="gathalast">Tena kammena sukatena, tāvatiṃsaṃ agacchahaṃ.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> ‘‘Devalokagato santo, puññakammasamāhito;</p>

<p rend="gathalast">Yaṃ desaṃ <note>yaṃ yaṃ desaṃ (syā.)</note> upapajjāmi <note>upagacchāmi (sī.)</note>, aṭṭha hetū labhāmahaṃ.</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> ‘‘Disāsu <pb ed="P" n="1.0075" /> pūjito homi, tikkhapañño bhavāmahaṃ;</p>

<p rend="gathalast">Sabbe devānuvattanti, amitabhogaṃ labhāmahaṃ.</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇo sabbattha, paṭikanto bhavāmahaṃ;</p>

<p rend="gathalast">Mittānaṃ acalo homi, yaso abbhuggato mamaṃ.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘Asītikkhattu <pb ed="T" n="1.0107" /> devindo, devarajjamakārayiṃ;</p>

<p rend="gathalast">Dibbasukhaṃ anubhaviṃ, accharāhi purakkhato.</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> ‘‘Pañcasattatikkhattuñca <pb ed="V" n="1.0073" />, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> ‘‘Pacchime bhave sampatte, puññakammasamāhito;</p>

<p rend="gathalast">Pure sāvatthiyaṃ jāto, mahāsāle suaḍḍhake.</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ‘‘Nagarā nikkhamitvāna, dārakehi purakkhato;</p>

<p rend="gathalast">Hasakhiḍḍasamaṅgīhaṃ <note>sāhaṃ khiḍḍasamaṅgī (syā.)</note>, saṅghārāmaṃ upāgamiṃ.</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> ‘‘Tatthaddasāsiṃ <note>tatthaddasāhaṃ (ka.)</note> samaṇaṃ, vippamuttaṃ nirūpadhiṃ;</p>

<p rend="gathalast">So me dhammamadesesi, saraṇañca adāsi me.</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> ‘‘Sohaṃ sutvāna saraṇaṃ, saraṇaṃ me anussariṃ;</p>

<p rend="gathalast">Ekāsane nisīditvā, arahattamapāpuṇiṃ.</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> ‘‘Jātiyā sattame vasse, arahattamapāpuṇiṃ;</p>

<p rend="gathalast">Upasampādayi buddho, guṇamaññāya cakkhumā.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> ‘‘Aparimeyye <pb ed="M" n="1.0084" /> ito kappe, saraṇāni agacchahaṃ;</p>

<p rend="gathalast">Tato me sukataṃ kammaṃ, phalaṃ dassesi me idha.</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ‘‘Sugopitaṃ me saraṇaṃ, mānasaṃ suppaṇīhitaṃ;</p>

<p rend="gathalast">Anubhotvā yasaṃ sabbaṃ, pattomhi acalaṃ padaṃ.</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ‘‘Yesaṃ sotāvadhānatthi, suṇotha mama bhāsato;</p>

<p rend="gathalast">Ahaṃ <note>atthaṃ (syā.)</note> vo kathayissāmi, sāmaṃ diṭṭhaṃ padaṃ mama.</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> ‘‘‘Buddho <pb ed="T" n="1.0108" /> loke samuppanno, vattate jinasāsanaṃ;</p>

<p rend="gathalast">Amatā vāditā bherī, sokasallavinodanā.</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> ‘‘‘Yathāsakena thāmena, puññakkhette anuttare;</p>

<p rend="gathalast">Adhikāraṃ kareyyātha, passayissatha nibbutiṃ.</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> ‘‘‘Paggayha tīṇi saraṇe, pañcasīlāni gopiya;</p>

<p rend="gathalast">Buddhe cittaṃ pasādetvā, dukkhassantaṃ karissatha.</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> ‘‘‘Sammā dhammaṃ bhāvetvāna <note>mamopamaṃ karitvāna (sī. syā.)</note>, sīlāni <pb ed="P" n="1.0076" /> parigopiya;</p>

<p rend="gathalast">Aciraṃ arahattaṃ vo, sabbepi pāpuṇissatha.</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ‘‘‘Tevijjo iddhipattomhi, cetopariyakovido;</p>

<p rend="gathalast">Sāvako te mahāvīra, saraṇo <note>caraṇe (sī. syā.)</note> vandati satthuno’.</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> ‘‘Aparimeyye <pb ed="V" n="1.0074" /> ito kappe, saraṇaṃ buddhassa gacchahaṃ;</p>

<p rend="gathalast">Duggatiṃ nābhijānāmi, saraṇaṃ gamane phalaṃ.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā tisaraṇagamaniyo thero imā gāthāyo abhāsitthāti.</p>

<p rend="centre">Tisaraṇagamaniyattherassāpadānaṃ tatiyaṃ.</p>

<p rend="subhead">4. Pañcasīlasamādāniyattheraapadānaṃ</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> ‘‘Nagare candavatiyā, bhatako āsahaṃ tadā;</p>

<p rend="gathalast">Parakammāyane yutto, pabbajjaṃ na labhāmahaṃ.</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> ‘‘Mahandhakārapihitā <pb ed="T" n="1.0109" /><pb ed="M" n="1.0085" />, tividhaggīhi ḍayhare;</p>

<p rend="gathalast">Kena nu kho upāyena, visaṃyutto bhave ahaṃ.</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> ‘‘Deyyadhammo ca me natthi, varāko bhatako ahaṃ;</p>

<p rend="gathalast">Yaṃnūnāhaṃ pañcasīlaṃ, rakkheyyaṃ paripūrayaṃ.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ‘‘Anomadassissa munino, nisabho nāma sāvako;</p>

<p rend="gathalast">Tamahaṃ upasaṅkamma, pañcasikkhāpadaggahiṃ.</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> ‘‘Vassasatasahassāni, āyu vijjati tāvade;</p>

<p rend="gathalast">Tāvatā pañcasīlāni, paripuṇṇāni gopayiṃ.</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> ‘‘Maccukāle ca sampatte, devā assāsayanti maṃ;</p>

<p rend="gathalast">‘Ratho sahassayutto te, mārisāyaṃ <note>mārisassa (ka.)</note> upaṭṭhito’.</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> ‘‘Vattante carime citte, mama sīlaṃ anussariṃ;</p>

<p rend="gathalast">Tena kammena sukatena, tāvatiṃsaṃ agacchahaṃ.</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> ‘‘Tiṃsakkhattuñca <pb ed="P" n="1.0077" /> devindo, devarajjamakārayiṃ;</p>

<p rend="gathalast">Dibbasukhaṃ <note>dibbaṃ sukhaṃ (sī.)</note> anubhaviṃ, accharāhi purakkhato.</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> ‘‘Pañcasattatikkhattuñca, cakkavattī ahosahaṃ;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ‘‘Devalokā cavitvāna, sukkamūlena codito;</p>

<p rend="gathalast">Pure vesāliyaṃ jāto, mahāsāle suaḍḍhake.</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> ‘‘Vassūpanāyike <pb ed="V" n="1.0075" /> kāle, dippante <note>dibbanti (ka.)</note> jinasāsane;</p>

<p rend="gathalast">Mātā ca me pitā ceva, pañcasikkhāpadaggahuṃ.</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> ‘‘Saha <pb ed="T" n="1.0110" /> sutvānahaṃ sīlaṃ, mama sīlaṃ anussariṃ;</p>

<p rend="gathalast">Ekāsane nisīditvā, arahattamapāpuṇiṃ.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> ‘‘Jātiyā pañcavassena, arahattamapāpuṇiṃ;</p>

<p rend="gathalast">Upasampādayi buddho, guṇamaññāya cakkhumā.</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ‘‘Paripuṇṇāni gopetvā, pañcasikkhāpadānahaṃ;</p>

<p rend="gathalast">Aparimeyye ito kappe, vinipātaṃ na gacchahaṃ.</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> ‘‘Svāhaṃ <pb ed="M" n="1.0086" /> yasamanubhaviṃ, tesaṃ sīlāna vāhasā;</p>

<p rend="gathalast">Kappakoṭimpi kittento, kittaye ekadesakaṃ.</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> ‘‘Pañcasīlāni gopetvā, tayo hetū labhāmahaṃ;</p>

<p rend="gathalast">Dīghāyuko mahābhogo, tikkhapañño bhavāmahaṃ.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ‘‘Saṃkittento ca <note>pakittentova (sī.), pakittente ca (syā.)</note> sabbesaṃ, abhimattañca porisaṃ;</p>

<p rend="gathalast">Bhavābhave saṃsaritvā, ete ṭhāne labhāmahaṃ.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> ‘‘Aparimeyyasīlesu, vattantā jinasāvakā;</p>

<p rend="gathalast">Bhavesu yadi rajjeyyuṃ, vipāko kīdiso bhave.</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ‘‘Suciṇṇaṃ me pañcasīlaṃ, bhatakena tapassinā <note>vipassinā (sī.)</note>;</p>

<p rend="gathalast">Tena sīlenahaṃ ajja, mocayiṃ sabbabandhanā.</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> ‘‘Aparimeyye ito kappe, pañcasīlāni gopayiṃ;</p>

<p rend="gathalast">Duggatiṃ nābhijānāmi, pañcasīlānidaṃ phalaṃ.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0111" /> sudaṃ āyasmā pañcasīlasamādāniyo thero imā gāthāyo abhāsitthāti.</p>

<p rend="centre">Pañcasīlasamādāniyattherassāpadānaṃ catutthaṃ.</p>

<p rend="subhead">5. Annasaṃsāvakattheraapadānaṃ</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="P" n="1.0078" /> sambuddhaṃ, gacchantaṃ antarāpaṇe;</p>

<p rend="gathalast">Kañcanagghiyasaṃkāsaṃ, bāttiṃsavaralakkhaṇaṃ.</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> ‘‘Siddhatthaṃ <pb ed="V" n="1.0076" /> lokapajjotaṃ, appameyyaṃ anopamaṃ;</p>

<p rend="gathalast">Alatthaṃ paramaṃ pītiṃ, disvā dantaṃ jutindharaṃ.</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> ‘‘Sambuddhaṃ abhināmetvā, bhojayiṃ taṃ mahāmuniṃ;</p>

<p rend="gathalast">Mahākāruṇiko loke <note>nātho (sī.)</note>, anumodi mamaṃ tadā.</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> ‘‘Tasmiṃ <pb ed="M" n="1.0087" /> mahākāruṇike, paramassāsakārake;</p>

<p rend="gathalast">Buddhe cittaṃ pasādetvā, kappaṃ saggamhi modahaṃ.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, bhikkhādānassidaṃ phalaṃ.</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā annasaṃsāvako thero imā gāthāyo abhāsitthāti.</p>

<p rend="centre">Annasaṃsāvakattherassāpadānaṃ pañcamaṃ.</p>

<p rend="subhead">6. Dhūpadāyakattheraapadānaṃ</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> ‘‘Siddhatthassa <pb ed="T" n="1.0112" /> bhagavato, lokajeṭṭhassa tādino;</p>

<p rend="gathalast">Kuṭidhūpaṃ mayā dinnaṃ, vippasannena cetasā.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Sabbesampi piyo homi, dhūpadānassidaṃ phalaṃ.</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ dhūpamadadiṃ tadā <note>yaṃ dhūpanamadāsahaṃ (ka.)</note>;</p>

<p rend="gathalast">Duggatiṃ nābhijānāmi, dhūpadānassidaṃ phalaṃ.</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā dhūpadāyako thero imā gāthāyo abhāsitthāti.</p>

<p rend="centre">Dhūpadāyakattherassāpadānaṃ chaṭṭhaṃ.</p>

<p rend="subhead">7. Pulinapūjakattheraapadānaṃ</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> ‘‘Vipassissa <pb ed="V" n="1.0077" /><pb ed="P" n="1.0079" /> bhagavato, bodhiyā pādaputtame;</p>

<p rend="gathalast">Purāṇapulinaṃ hitvā <note>chaḍḍetvā (sī. syā.)</note>, suddhapulinamākiriṃ.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="1.0088" /> kappe, yaṃ pulinamadāsahaṃ;</p>

<p rend="gathalast">Duggatiṃ nābhijānāmi, pulinadānassidaṃ phalaṃ.</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> ‘‘Tiṃsatime <pb ed="T" n="1.0113" /><note>tipaññāse (sī. syā.)</note> ito kappe, rājā āsiṃ janādhibhū;</p>

<p rend="gathalast">Mahāpulinanāmena, cakkavattī mahabbalo.</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pulinapūjako thero imā gāthāyo abhāsitthāti.</p>

<p rend="centre">Pulinapūjakattherassāpadānaṃ sattamaṃ.</p>

<p rend="subhead">8. Uttiyattheraapadānaṃ</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> ‘‘Candabhāgānadītīre, susumāro ahaṃ tadā;</p>

<p rend="gathalast">Sagocarappasutohaṃ <note>sabhojanapasutāhaṃ (syā. ka.)</note>, nadītitthaṃ agacchahaṃ.</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> ‘‘Siddhattho tamhi samaye, sayambhū aggapuggalo;</p>

<p rend="gathalast">Nadiṃ taritukāmo so, nadītitthaṃ upāgami.</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> ‘‘Upāgate ca <note>upāgatamhi (syā. ka.)</note> sambuddhe, ahampi tatthupāgamiṃ;</p>

<p rend="gathalast">Upagantvāna sambuddhaṃ, imaṃ vācaṃ udīrayiṃ.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> ‘‘‘Abhirūha mahāvīra, tāressāmi ahaṃ tuvaṃ;</p>

<p rend="gathalast">Pettikaṃ visayaṃ mayhaṃ, anukampa mahāmuni’.</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ‘‘Mama uggajjanaṃ sutvā, abhirūhi mahāmuni;</p>

<p rend="gathalast">Haṭṭho haṭṭhena cittena, tāresiṃ lokanāyakaṃ.</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> ‘‘Nadiyā <pb ed="T" n="1.0114" /> pārime tīre, siddhattho lokanāyako;</p>

<p rend="gathalast">Assāsesi mamaṃ tattha, amataṃ pāpuṇissasi.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> ‘‘Tamhā <pb ed="V" n="1.0078" /> kāyā cavitvāna, devalokaṃ āgacchahaṃ;</p>

<p rend="gathalast">Dibbasukhaṃ anubhaviṃ, accharāhi purakkhato.</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> ‘‘Sattakkhattuñca <pb ed="M" n="1.0089" /> devindo, devarajjamakāsahaṃ;</p>

<p rend="gathalast">Tīṇikkhattuṃ cakkavattī, mahiyā issaro ahuṃ.</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ‘‘Vivekamanuyuttohaṃ <pb ed="P" n="1.0080" />, nipako ca susaṃvuto;</p>

<p rend="gathalast">Dhāremi antimaṃ dehaṃ, sammāsambuddhasāsane.</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> ‘‘Catunnavutito kappe, tāresiṃ yaṃ narāsabhaṃ;</p>

<p rend="gathalast">Duggatiṃ nābhijānāmi, taraṇāya idaṃ phalaṃ.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā uttiyo <note>uttiriyo (sī.)</note> thero imā gāthāyo abhāsitthāti.</p>

<p rend="centre">Uttiyattherassāpadānaṃ aṭṭhamaṃ.</p>

<p rend="subhead">9. Ekañjalikattheraapadānaṃ</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ sambuddhaṃ, gacchantaṃ antarāpaṇe;</p>

<p rend="gathalast">Vipassiṃ satthavāhaggaṃ, naravaraṃ vināyakaṃ.</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> ‘‘Adantadamanaṃ <pb ed="T" n="1.0115" /> tādiṃ, mahāvādiṃ mahāmatiṃ;</p>

<p rend="gathalast">Disvā pasanno sumano, ekañjalimakāsahaṃ.</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> ‘‘Ekanavutito kappe, yamañjaliṃ kariṃ <note>yaṃ añjalimakariṃ (syā.), añjalimakariṃ (ka.)</note> tadā;</p>

<p rend="gathalast">Duggatiṃ nābhijānāmi, añjalissa idaṃ phalaṃ.</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ekañjaliko thero imā gāthāyo abhāsitthāti.</p>

<p rend="centre">Ekañjalikattherassāpadānaṃ navamaṃ.</p>

<p rend="subhead">10. Khomadāyakattheraapadānaṃ</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> ‘‘Nagare <pb ed="M" n="1.0090" /><pb ed="V" n="1.0079" /> bandhumatiyā, ahosiṃ vāṇijo tadā;</p>

<p rend="gathalast">Teneva dāraṃ posemi, ropemi bījasampadaṃ.</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> ‘‘Rathiyaṃ paṭipannassa, vipassissa mahesino;</p>

<p rend="gathalast">Ekaṃ khomaṃ mayā dinnaṃ, kusalatthāya satthuno.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> ‘‘Ekanavutito <pb ed="P" n="1.0081" /> kappe, yaṃ khomamadadiṃ tadā;</p>

<p rend="gathalast">Duggatiṃ nābhijānāmi, khomadānassidaṃ phalaṃ.</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> ‘‘Sattarase <note>sattavīse (sī. syā.)</note> ito kappe, eko sindhavasandhano;</p>

<p rend="gathalast">Sattaratanasampanno, catudīpamhi issaro.</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0116" /> catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā khomadāyako thero imā gāthāyo abhāsitthāti.</p>

<p rend="centre">Khomadāyakattherassāpadānaṃ dasamaṃ.</p>

<p rend="bodytext">Tassuddānaṃ –</p>

<p rend="gatha1">Susūti upavāno ca, saraṇo sīlagāhako;</p>

<p rend="gathalast">Annasaṃsāvako khomadāyī ca, daseva tatiye gaṇe;</p>

<p rend="gatha1">Añjalī khomadāyī ca, daseva tatiye gaṇe;</p>

<p rend="gathalast">Pañcālīsītisataṃ vuttā, gāthāyo sabbapiṇḍitā.</p>

<p rend="centre">Subhūtivaggo tatiyo.</p>

<p rend="centre">Catutthabhāṇavāraṃ.</p>
</body>
<back></back>
</text>
</TEI.2>