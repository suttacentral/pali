<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">13. Sereyyavaggo</p>

<p rend="subhead">1. Sereyyakattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Ajjhāyako <pb ed="M" n="1.0170" /><pb ed="V" n="1.0156" /><pb ed="P" n="1.0155" /> mantadharo, tiṇṇaṃ vedāna pāragū;</p>

<p rend="gathalast">Abbhokāse ṭhito santo, addasaṃ lokanāyakaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Sīhaṃ yathā vanacaraṃ, byaggharājaṃva nittasaṃ;</p>

<p rend="gathalast">Tidhāpabhinnamātaṅgaṃ, kuñjaraṃva mahesinaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Sereyyakaṃ gahetvāna, ākāse ukkhipiṃ <note>nikkhipiṃ (ka.)</note> ahaṃ;</p>

<p rend="gathalast">Buddhassa ānubhāvena, parivārenti sabbaso <note>sabbato (sī.)</note>.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Adhiṭṭhahi mahāvīro, sabbaññū lokanāyako;</p>

<p rend="gathalast">Samantā pupphacchadanā, okiriṃsu narāsabhaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Tato sā pupphakañcukā, antovaṇṭā bahimukhā;</p>

<p rend="gathalast">Sattāhaṃ chadanaṃ katvā, tato antaradhāyatha.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Tañca acchariyaṃ disvā, abbhutaṃ lomahaṃsanaṃ;</p>

<p rend="gathalast">Buddhe cittaṃ pasādesiṃ, sugate lokanāyake.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Tena cittappasādena, sukkamūlena codito;</p>

<p rend="gathalast">Kappānaṃ satasahassaṃ, duggatiṃ nupapajjahaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Pannarasasahassamhi <pb ed="T" n="1.0223" />, kappānaṃ pañcavīsati;</p>

<p rend="gathalast">Vītamalā <note>cittamālā (sī.), vilāmālā (syā.)</note> samānā ca, cakkavattī mahabbalā.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sereyyako thero imā gāthāyo abhāsitthāti.</p>

<p rend="centre">Sereyyakattherassāpadānaṃ paṭhamaṃ.</p>

<p rend="subhead">2. Pupphathūpiyattheraapadānaṃ</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="M" n="1.0171" /><pb ed="V" n="1.0157" />, kukkuro nāma <note>kukkuṭo nāma (sī.)</note> pabbato;</p>

<p rend="gathalast">Vemajjhe tassa vasati, brāhmaṇo mantapāragū.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Pañca sissasahassāni, parivārenti maṃ sadā;</p>

<p rend="gathalast">Pubbuṭṭhāyī ca te āsuṃ, mantesu ca visāradā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Buddho <pb ed="P" n="1.0156" /> loke samuppanno, taṃ vijānātha no bhavaṃ;</p>

<p rend="gathalast">Asītibyañjanānassa, bāttiṃsavaralakkhaṇā.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Byāmappabho jinavaro, ādiccova virocati;</p>

<p rend="gathalast">Sissānaṃ vacanaṃ sutvā, brāhmaṇo mantapāragū.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Assamā abhinikkhamma, disaṃ pucchati sissake <note>brāhmaṇo (syā.)</note>;</p>

<p rend="gathalast">Yamhi dese mahāvīro, vasati lokanāyako.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Tāhaṃ disaṃ namassissaṃ, jinaṃ appaṭipuggalaṃ;</p>

<p rend="gathalast">Udaggacitto sumano, pūjesiṃ taṃ tathāgataṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Etha <pb ed="T" n="1.0224" /> sissā gamissāma, dakkhissāma tathāgataṃ;</p>

<p rend="gathalast">Vanditvā satthuno pāde, sossāma jinasāsanaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Ekāhaṃ abhinikkhamma, byādhiṃ paṭilabhiṃ ahaṃ;</p>

<p rend="gathalast">Byādhinā pīḷito santo, sālaṃ vāsayituṃ gamiṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Sabbe sisse samānetvā, apucchiṃ te tathāgataṃ;</p>

<p rend="gathalast">Kīdisaṃ lokanāthassa, guṇaṃ paramabuddhino.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Te me puṭṭhā viyākaṃsu, yathā dassāvino tathā;</p>

<p rend="gathalast">Sakkaccaṃ buddhaseṭṭhaṃ taṃ, desesuṃ <note>dassesuṃ (sī. syā.)</note> mama sammukhā.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Tesāhaṃ vacanaṃ sutvā, sakaṃ cittaṃ pasādayiṃ;</p>

<p rend="gathalast">Pupphehi thūpaṃ katvāna, tattha kālaṅkato ahaṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Te me sarīraṃ jhāpetvā, agamuṃ buddhasantikaṃ;</p>

<p rend="gathalast">Añjaliṃ paggahetvāna, satthāramabhivādayuṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Pupphehi thūpaṃ katvāna, sugatassa mahesino;</p>

<p rend="gathalast">Kappānaṃ satasahassaṃ, duggatiṃ nupapajjahaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Cattālīsasahassamhi <pb ed="M" n="1.0172" /><pb ed="V" n="1.0158" />, kappe soḷasa khattiyā;</p>

<p rend="gathalast">Nāmenaggisamā nāma, cakkavattī mahabbalā.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Vīsakappasahassamhi, rājāno cakkavattino;</p>

<p rend="gathalast">Ghatāsanasanāmāva, aṭṭhattiṃsa mahīpatī.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0225" /> sudaṃ āyasmā pupphathūpiyo thero imā gāthāyo abhāsitthāti.</p>

<p rend="centre">Pupphathūpiyattherassāpadānaṃ dutiyaṃ.</p>

<p rend="subhead">3. Pāyasadāyakattheraapadānaṃ</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Suvaṇṇavaṇṇaṃ …pe… purakkhataṃ-evaṃ dutiyantavasena sī. syā. potthakesu dissati&gt; ‘‘suvaṇṇavaṇṇo <pb ed="P" n="1.0157" /> sambuddho, bāttiṃsavaralakkhaṇo;</p>

<p rend="gathalast">Pavanā <note>padhāno (ka.)</note> abhinikkhanto, bhikkhusaṅghapurakkhato <note>suvaṇṇavaṇṇaṃ …pe… purakkhataṃ-evaṃ dutiyantavasena sī. syā. potthakesu dissati</note>.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Mahaccā <note>sahatthā (syā. ka.)</note> kaṃsapātiyā, vaḍḍhetvā pāyasaṃ <note>pāyāsaṃ (syā. ka.)</note> ahaṃ;</p>

<p rend="gathalast">Āhutiṃ yiṭṭhukāmo so, upanesiṃ baliṃ ahaṃ.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Bhagavā tamhi samaye, lokajeṭṭho narāsabho;</p>

<p rend="gathalast">Caṅkamaṃ susamārūḷho, ambare anilāyane.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Tañca acchariyaṃ disvā, abbhutaṃ lomahaṃsanaṃ;</p>

<p rend="gathalast">Ṭhapayitvā kaṃsapātiṃ, vipassiṃ abhivādayiṃ.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Tuvaṃ devosi <note>buddhosi (syā.)</note> sabbaññū, sadeve sahamānuse;</p>

<p rend="gathalast">Anukampaṃ upādāya, paṭigaṇha mahāmuni.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Paṭiggahesi bhagavā, sabbaññū lokanāyako;</p>

<p rend="gathalast">Mama saṅkappamaññāya, satthā loke mahāmuni <note>anuttaro (syā.)</note>.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ dānamadadiṃ tadā;</p>

<p rend="gathalast">Duggatiṃ nābhijānāmi, pāyasassa <note>pāyāsassa (syā. ka.)</note> idaṃ phalaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Ekatālīsito <pb ed="M" n="1.0173" /> kappe, buddho nāmāsi khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0226" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā pāyasadāyako <note>pāyāsadāyako (syā. ka.)</note> thero imā gāthāyo abhāsitthāti.</p>

<p rend="centre">Pāyasadāyakattherassāpadānaṃ tatiyaṃ.</p>

<p rend="subhead">4. Gandhodakiyattheraapadānaṃ</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Nisajja <pb ed="V" n="1.0159" /> pāsādavare, vipassiṃ addasaṃ jinaṃ;</p>

<p rend="gathalast">Kakudhaṃ vilasantaṃva, sabbaññuṃ tamanāsakaṃ <note>sabbaññuttamanāyakaṃ (syā.), sabbaññutamanāsavaṃ (ka.)</note>.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Pāsādassāvidūre ca, gacchati lokanāyako;</p>

<p rend="gathalast">Pabhā niddhāvate tassa, yathā ca sataraṃsino.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Gandhodakañca <pb ed="P" n="1.0158" /> paggayha, buddhaseṭṭhaṃ samokiriṃ;</p>

<p rend="gathalast">Tena cittappasādena, tattha kālaṅkato ahaṃ.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ gandhodakamākiriṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Ekattiṃse ito kappe, sugandho nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ <pb ed="T" n="1.0227" /> sudaṃ āyasmā gandhodakiyo thero imā gāthāyo abhāsitthāti.</p>

<p rend="centre">Gandhodakiyattherassāpadānaṃ catutthaṃ.</p>

<p rend="subhead">5. Sammukhāthavikattheraapadānaṃ</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Jāyamāne vipassimhi, nimittaṃ byākariṃ ahaṃ;</p>

<p rend="gathalast">‘Nibbāpayiñca <note>nibbāpayaṃ ca (sī. syā.), nibbāpayanto (?)</note> janataṃ, buddho loke bhavissati.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘‘Yasmiñca <pb ed="M" n="1.0174" /> jāyamānasmiṃ, dasasahassi kampati;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘‘Yasmiñca jāyamānasmiṃ, āloko vipulo ahu;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘‘Yasmiñca jāyamānasmiṃ, saritāyo na sandayuṃ <note>sandisuṃ (sī. syā.)</note>;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘‘Yasmiñca jāyamānasmiṃ, avīcaggi na pajjali;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘‘Yasmiñca <pb ed="V" n="1.0160" /> jāyamānasmiṃ, pakkhisaṅgho na saṃcari;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘‘Yasmiñca jāyamānasmiṃ, vātakkhandho na vāyati;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘‘Yasmiñca <pb ed="T" n="1.0228" /> jāyamānasmiṃ, sabbaratanāni jotayuṃ <note>jotisuṃ (sī. syā.)</note>;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘‘Yasmiñca jāyamānasmiṃ, sattāsuṃ padavikkamā;</p>

<p rend="gathalast">So dāni bhagavā satthā, dhammaṃ deseti cakkhumā.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘‘Jātamatto <pb ed="P" n="1.0159" /> ca sambuddho, disā sabbā vilokayi;</p>

<p rend="gathalast">Vācāsabhimudīresi, esā buddhāna dhammatā’.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Saṃvejayitvā janataṃ, thavitvā lokanāyakaṃ;</p>

<p rend="gathalast">Sambuddhaṃ abhivādetvā, pakkāmiṃ pācināmukho.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ buddhamabhithomayiṃ;</p>

<p rend="gathalast">Duggatiṃ nābhijānāmi, thomanāya idaṃ phalaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Ito navutikappamhi, sammukhāthavikavhayo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Pathavīdundubhi nāma <note>duddasi nāma (ka.)</note>, ekūnanavutimhito;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Aṭṭhāsītimhito <pb ed="M" n="1.0175" /> kappe, obhāso nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Sattāsītimhito kappe, saritacchedanavhayo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Agginibbāpano nāma, kappānaṃ chaḷasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Gatipacchedano nāma, kappānaṃ pañcasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Rājā <pb ed="T" n="1.0229" /> vātasamo nāma, kappānaṃ cullasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Ratanapajjalo <pb ed="V" n="1.0161" /> nāma, kappānaṃ teasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Padavikkamano nāma, kappānaṃ dveasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Rājā vilokano nāma, kappānaṃ ekasītiyā;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Girasāroti nāmena, kappesītimhi khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā sammukhāthaviko thero imā gāthāyo abhāsitthāti.</p>

<p rend="centre">Sammukhāthavikattherassāpadānaṃ pañcamaṃ.</p>

<p rend="subhead">6. Kusumāsaniyattheraapadānaṃ</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Nagare <pb ed="T" n="1.0230" /><pb ed="P" n="1.0160" /> dhaññavatiyā, ahosiṃ brāhmaṇo tadā;</p>

<p rend="gathalast">Lakkhaṇe itihāse ca, sanighaṇḍusakeṭubhe.</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Padako <pb ed="M" n="1.0176" /> veyyākaraṇo, nimittakovido ahaṃ;</p>

<p rend="gathalast">Mante ca sisse vācesiṃ, tiṇṇaṃ vedāna pāragū.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Pañca uppalahatthāni, piṭṭhiyaṃ ṭhapitāni me;</p>

<p rend="gathalast">Āhutiṃ yiṭṭhukāmohaṃ, pitumātusamāgame.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Tadā vipassī bhagavā, bhikkhusaṅghapurakkhato;</p>

<p rend="gathalast">Obhāsento disā sabbā, āgacchati narāsabho.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Āsanaṃ paññapetvāna, nimantetvā mahāmuniṃ;</p>

<p rend="gathalast">Santharitvāna taṃ pupphaṃ, abhinesiṃ sakaṃ gharaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Yaṃ me atthi sake gehe, āmisaṃ paccupaṭṭhitaṃ;</p>

<p rend="gathalast">Tāhaṃ buddhassa pādāsiṃ, pasanno sehi pāṇibhi.</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Bhuttāviṃ kālamaññāya, pupphahatthamadāsahaṃ;</p>

<p rend="gathalast">Anumoditvāna sabbaññū, pakkāmi uttarāmukho.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Ekanavutito <pb ed="V" n="1.0162" /> kappe, yaṃ pupphamadadiṃ tadā;</p>

<p rend="gathalast">Duggatiṃ nābhijānāmi, pupphadānassidaṃ phalaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Anantaraṃ ito kappe, rājāhuṃ varadassano;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="1.0231" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā kusumāsaniyo thero imā gāthāyo abhāsitthāti.</p>

<p rend="centre">Kusumāsaniyattherassāpadānaṃ chaṭṭhaṃ.</p>

<p rend="subhead">7. Phaladāyakattheraapadānaṃ</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Ajjhāyako mantadharo, tiṇṇaṃ vedāna pāragū;</p>

<p rend="gathalast">Himavantassāvidūre, vasāmi assame ahaṃ.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘Aggihuttañca me atthi, puṇḍarīkaphalāni ca;</p>

<p rend="gathalast">Puṭake nikkhipitvāna, dumagge laggitaṃ mayā.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Padumuttaro <pb ed="M" n="1.0177" /><pb ed="P" n="1.0161" /> lokavidū, āhutīnaṃ paṭiggaho;</p>

<p rend="gathalast">Mamuddharitukāmo so, bhikkhanto mamupāgami.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Pasannacitto sumano, phalaṃ buddhassadāsahaṃ;</p>

<p rend="gathalast">Vittisañjanano mayhaṃ, diṭṭhadhammasukhāvaho.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇo sambuddho, āhutīnaṃ paṭiggaho;</p>

<p rend="gathalast">Antalikkhe ṭhito satthā, imaṃ gāthaṃ abhāsatha.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘‘Iminā phaladānena, cetanāpaṇidhīhi ca;</p>

<p rend="gathalast">Kappānaṃ satasahassaṃ, duggatiṃ nupapajjasi’.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Teneva <pb ed="T" n="1.0232" /> sukkamūlena, anubhotvāna sampadā;</p>

<p rend="gathalast">Pattomhi acalaṃ ṭhānaṃ, hitvā jayaparājayaṃ.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Ito sattasate kappe, rājā āsiṃ sumaṅgalo;</p>

<p rend="gathalast">Sattaratanasampanno cakkavattī mahabbalo.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0163" /><pb ed="P" n="1.0162" /> catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā phaladāyako thero imā gāthāyo abhāsitthāti.</p>

<p rend="centre">Phaladāyakattherassāpadānaṃ sattamaṃ.</p>

<p rend="subhead">8. Ñāṇasaññikattheraapadānaṃ</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Pabbate himavantamhi, vasāmi pabbatantare;</p>

<p rend="gathalast">Pulinaṃ sobhanaṃ disvā, buddhaseṭṭhaṃ anussariṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Ñāṇe upanidhā natthi, saṅkhāraṃ <note>saṅgāmaṃ (sī. syā.), saṅkhātaṃ (theragāthā aṭṭha.)</note> natthi satthuno;</p>

<p rend="gathalast">Sabbadhammaṃ abhiññāya, ñāṇena adhimuccati.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Namo te purisājañña, namo te purisuttama;</p>

<p rend="gathalast">Ñāṇena te samo natthi, yāvatā ñāṇamuttamaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Ñāṇe cittaṃ pasādetvā, kappaṃ saggamhi modahaṃ;</p>

<p rend="gathalast">Avasesesu kappesu, kusalaṃ caritaṃ <note>karitaṃ (sī. syā.), kiriyaṃ (ka.)</note> mayā.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Ekanavutito <pb ed="T" n="1.0233" /><pb ed="M" n="1.0178" /> kappe, yaṃ saññamalabhiṃ tadā;</p>

<p rend="gathalast">Duggatiṃ nābhijānāmi, ñāṇasaññāyidaṃ phalaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Ito sattatikappamhi <note>tesattatikappe (sī. syā.)</note>, eko pulinapupphiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā ñāṇasaññiko thero imā gāthāyo abhāsitthāti.</p>

<p rend="centre">Ñāṇasaññikattherassāpadānaṃ aṭṭhamaṃ.</p>

<p rend="subhead">9. Gaṇṭhipupphiyattheraapadānaṃ</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇo sambuddho, vipassī dakkhiṇāraho;</p>

<p rend="gathalast">Purakkhato sāvakehi, ārāmā abhinikkhami.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Disvānahaṃ buddhaseṭṭhaṃ, sabbaññuṃ tamanāsakaṃ;</p>

<p rend="gathalast">Pasannacitto sumano, gaṇṭhipupphaṃ <note>gatamaggaṃ (syā. ka.)</note> apūjayiṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Tena <pb ed="V" n="1.0164" /> cittappasādena, dvipadindassa tādino;</p>

<p rend="gathalast">Haṭṭho haṭṭhena cittena, puna vandiṃ tathāgataṃ.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Ekatālīsito <pb ed="T" n="1.0234" /> kappe, caraṇo nāma khattiyo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="bodytext">Itthaṃ sudaṃ āyasmā gaṇṭhipupphiyo <note>gandhapupphiyo (syā. ka.)</note> thero imā gāthāyo abhāsitthāti.</p>

<p rend="centre">Gaṇṭhipupphiyattherassāpadānaṃ navamaṃ.</p>

<p rend="subhead">10. Padumapūjakattheraapadānaṃ</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> ‘‘Himavantassāvidūre <pb ed="M" n="1.0179" />, gotamo nāma pabbato;</p>

<p rend="gathalast">Nānārukkhehi sañchanno, mahābhūtagaṇālayo.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> ‘‘Vemajjhamhi ca tassāsi, assamo abhinimmito;</p>

<p rend="gathalast">Purakkhato sasissehi, vasāmi assame ahaṃ.</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> ‘‘Āyantu <pb ed="P" n="1.0163" /> me sissagaṇā, padumaṃ āharantu me;</p>

<p rend="gathalast">Buddhapūjaṃ karissāmi, dvipadindassa tādino.</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ‘‘Evanti te paṭissutvā, padumaṃ āhariṃsu me;</p>

<p rend="gathalast">Tathā nimittaṃ katvāhaṃ, buddhassa abhiropayiṃ.</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> ‘‘Sisse tadā samānetvā, sādhukaṃ anusāsahaṃ;</p>

<p rend="gathalast">Mā kho tumhe pamajjittha, appamādo sukhāvaho.</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> ‘‘Evaṃ <pb ed="T" n="1.0235" /> samanusāsitvā, te sisse vacanakkhame;</p>

<p rend="gathalast">Appamādaguṇe yutto, tadā kālaṅkato ahaṃ.</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ pupphamabhiropayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> ‘‘Ekapaññāsakappamhi, rājā āsiṃ jaluttamo;</p>

<p rend="gathalast">Sattaratanasampanno, cakkavattī mahabbalo.</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="V" n="1.0165" /> catasso…pe… kataṃ buddhassa sāsanaṃ’’.</p>

<p rend="gathalast">Itthaṃ sudaṃ āyasmā padumapūjako thero imā gāthāyo abhāsitthāti;</p>

<p rend="centre">Padumapūjakattherassāpadānaṃ dasamaṃ.</p>

<p rend="centre">Sereyyavaggo terasamo.</p>

<p rend="bodytext">Tassuddānaṃ –</p>

<p rend="gatha1">Sereyyako pupphathūpi, pāyaso gandhathomako;</p>

<p rend="gatha2">Āsani phalasaññī ca, gaṇṭhipadumapupphiyo;</p>

<p rend="gathalast">Pañcuttarasatā gāthā, gaṇitā atthadassibhi.</p>
</body>
<back></back>
</text>
</TEI.2>