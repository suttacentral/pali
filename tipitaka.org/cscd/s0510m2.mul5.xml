<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">48. Naḷamālivaggo</p>

<p rend="subhead">1. Naḷamāliyattheraapadānaṃ</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> ‘‘Suvaṇṇavaṇṇaṃ <pb ed="T" n="2.0087" /><pb ed="M" n="2.0046" /><pb ed="V" n="2.0046" /> sambuddhaṃ, āhutīnaṃ paṭiggahaṃ;</p>

<p rend="gathalast">Vipinaggena gacchantaṃ, addasaṃ lokanāyakaṃ.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> ‘‘Naḷamālaṃ gahetvāna, nikkhamanto ca tāvade;</p>

<p rend="gathalast">Tatthaddasāsiṃ sambuddhaṃ, oghatiṇṇamanāsavaṃ.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> ‘‘Pasannacitto sumano, naḷamālamapūjayiṃ;</p>

<p rend="gathalast">Dakkhiṇeyyaṃ mahāvīraṃ, sabbalokānukampakaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ mālamabhiropayiṃ <note>pupphamabhiropayiṃ (sī. syā. pī.)</note>;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ, bhavā sabbe samūhatā;</p>

<p rend="gathalast">Nāgova bandhanaṃ chetvā, viharāmi anāsavo.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi, mama buddhassa santike;</p>

<p rend="gathalast">Tisso vijjā anuppattā, kataṃ buddhassa sāsanaṃ.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> ‘‘Paṭisambhidā catasso, vimokkhāpi ca aṭṭhime;</p>

<p rend="gathalast">Chaḷabhiññā sacchikatā, kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā naḷamāliyo thero imā gāthāyo</p>

<p rend="bodytext">Abhāsitthāti.</p>

<p rend="centre">Naḷamāliyattherassāpadānaṃ paṭhamaṃ.</p>

<p rend="subhead">2. Maṇipūjakattheraapadānaṃ</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> ‘‘Padumuttaro <pb ed="T" n="2.0088" /><pb ed="V" n="2.0047" /><pb ed="P" n="2.0413" /> nāma jino, sabbadhammāna pāragū;</p>

<p rend="gathalast">Vivekakāmo sambuddho, gacchate anilañjase.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> ‘‘Avidūre himavantassa, mahājātassaro ahu;</p>

<p rend="gathalast">Tattha me bhavanaṃ āsi, puññakammena saṃyutaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> ‘‘Bhavanā <pb ed="M" n="2.0047" /> abhinikkhamma, addasaṃ lokanāyakaṃ;</p>

<p rend="gathalast">Indīvaraṃva jalitaṃ, ādittaṃva hutāsanaṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> ‘‘Vicinaṃ naddasaṃ pupphaṃ, pūjayissanti nāyakaṃ;</p>

<p rend="gathalast">Sakaṃ cittaṃ pasādetvā, avandiṃ satthuno ahaṃ.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Mama sīse maṇiṃ gayha, pūjayiṃ lokanāyakaṃ;</p>

<p rend="gathalast">Imāya maṇipūjāya, vipāko hotu bhaddako.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Padumuttaro lokavidū, āhutīnaṃ paṭiggaho;</p>

<p rend="gathalast">Antalikkhe ṭhito satthā, imaṃ gāthaṃ abhāsatha.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘So te ijjhatu saṅkappo, labhassu vipulaṃ sukhaṃ;</p>

<p rend="gathalast">Imāya maṇipūjāya, anubhohi mahāyasaṃ’.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Idaṃ vatvāna bhagavā, jalajuttamanāmako;</p>

<p rend="gathalast">Agamāsi buddhaseṭṭho, yattha cittaṃ paṇīhitaṃ.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Saṭṭhikappāni devindo, devarajjamakārayiṃ;</p>

<p rend="gathalast">Anekasatakkhattuñca, cakkavattī ahosahaṃ.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> ‘‘Pubbakammaṃ <pb ed="T" n="2.0089" /> sarantassa, devabhūtassa me sato;</p>

<p rend="gathalast">Maṇi nibbattate mayhaṃ, ālokakaraṇo mamaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> ‘‘Chaḷasītisahassāni, nāriyo me pariggahā;</p>

<p rend="gathalast">Vicittavatthābharaṇā, āmukkamaṇikuṇḍalā <note>āmuttamaṇikuṇḍalā (sī. syā. pī.)</note>.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Aḷārapamhā hasulā, susaññā tanumajjhimā;</p>

<p rend="gathalast">Parivārenti maṃ niccaṃ, maṇipūjāyidaṃ phalaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Soṇṇamayā maṇimayā, lohitaṅgamayā tathā;</p>

<p rend="gathalast">Bhaṇḍā me sukatā honti, yadicchasi <note>yadicchāya (sī. pī.)</note> piḷandhanā.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Kūṭāgārā <pb ed="V" n="2.0048" /> gahārammā, sayanañca mahārahaṃ;</p>

<p rend="gathalast">Mama saṅkappamaññāya, nibbattanti yadicchakaṃ.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> ‘‘Lābhā tesaṃ suladdhañca, ye labhanti upassutiṃ;</p>

<p rend="gathalast">Puññakkhettaṃ manussānaṃ, osadhaṃ sabbapāṇinaṃ.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> ‘‘Mayhampi <pb ed="M" n="2.0048" /><pb ed="P" n="2.0414" /> sukataṃ kammaṃ, yohaṃ adakkhi nāyakaṃ;</p>

<p rend="gathalast">Vinipātā pamuttomhi, pattomhi acalaṃ padaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> ‘‘Yaṃ yaṃ yonupapajjāmi, devattaṃ atha mānusaṃ;</p>

<p rend="gathalast">Divasañceva rattiñca <note>samantā sattaratanā (sī. pī. ka.)</note>, āloko hoti me sadā.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> ‘‘Tāyeva maṇipūjāya, anubhotvāna sampadā;</p>

<p rend="gathalast">Ñāṇāloko mayā diṭṭho, pattomhi acalaṃ padaṃ.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> ‘‘Satasahassito kappe, yaṃ maṇiṃ abhipūjayiṃ;</p>

<p rend="gathalast">Duggatiṃ nābhijānāmi, maṇipūjāyidaṃ phalaṃ.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0090" /> jhāpitā mayhaṃ…pe… viharāmi anāsavo.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā maṇipūjako thero imā gāthāyo</p>

<p rend="bodytext">Abhāsitthāti.</p>

<p rend="centre">Maṇipūjakattherassāpadānaṃ dutiyaṃ.</p>

<p rend="subhead">3. Ukkāsatikattheraapadānaṃ</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ‘‘Kosiko nāma bhagavā, cittakūṭe vasī tadā;</p>

<p rend="gathalast">Jhāyī jhānarato buddho, vivekābhirato muni.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> ‘‘Ajjhogāhetvā <note>ajjhogahetvā (sī. syā. pī.)</note> himavantaṃ, nārīgaṇapurakkhato;</p>

<p rend="gathalast">Addasaṃ kosikaṃ buddhaṃ, puṇṇamāyeva candimaṃ.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> ‘‘Ukkāsate gahetvāna, parivāresahaṃ tadā;</p>

<p rend="gathalast">Sattarattindivaṃ ṭhatvā <note>buddho (syā. ka.)</note>, aṭṭhamena agacchahaṃ.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> ‘‘Vuṭṭhitaṃ <pb ed="V" n="2.0049" /> kosikaṃ buddhaṃ, sayambhuṃ aparājitaṃ;</p>

<p rend="gathalast">Pasannacitto vanditvā, ekaṃ bhikkhaṃ adāsahaṃ.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> ‘‘Tena kammena dvipadinda, lokajeṭṭha narāsabha;</p>

<p rend="gathalast">Uppajjiṃ tusite kāye, ekabhikkhāyidaṃ phalaṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> ‘‘Divasañceva <pb ed="T" n="2.0091" /><pb ed="M" n="2.0049" /> rattiñca, āloko hoti me sadā;</p>

<p rend="gathalast">Samantā yojanasataṃ, obhāsena pharāmahaṃ.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘Pañcapaññāsakappamhi, cakkavattī ahosahaṃ;</p>

<p rend="gathalast">Cāturanto vijitāvī, jambumaṇḍassa <note>jambusaṇḍassa (pī.)</note> issaro.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> ‘‘Tadā me nagaraṃ āsi, iddhaṃ phītaṃ sunimmitaṃ;</p>

<p rend="gathalast">Tiṃsayojanamāyāmaṃ, vitthārena ca vīsati.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> ‘‘Sobhaṇaṃ nāma nagaraṃ, vissakammena māpitaṃ;</p>

<p rend="gathalast">Dasasaddāvivittaṃ taṃ, sammatāḷasamāhitaṃ.</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ‘‘Na <pb ed="P" n="2.0415" /> tamhi nagare atthi, vallikaṭṭhañca mattikā;</p>

<p rend="gathalast">Sabbasoṇṇamayaṃyeva, jotate niccakālikaṃ.</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> ‘‘Catupākāraparikkhittaṃ, tayo āsuṃ maṇimayā;</p>

<p rend="gathalast">Vemajjhe tālapantī ca, vissakammena māpitā.</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> ‘‘Dasasahassapokkharañño, padumuppalachāditā;</p>

<p rend="gathalast">Puṇḍarīkehi <note>puṇḍarīkādi (syā.)</note> sañchannā, nānāgandhasamīritā.</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ ukkaṃ dhārayiṃ ahaṃ;</p>

<p rend="gathalast">Duggatiṃ nābhijānāmi, ukkadhārassidaṃ phalaṃ.</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="T" n="2.0092" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā ukkāsatiko thero imā gāthāyo</p>

<p rend="bodytext">Abhāsitthāti.</p>

<p rend="centre">Ukkāsatikattherassāpadānaṃ tatiyaṃ.</p>

<p rend="subhead">4. Sumanabījaniyattheraapadānaṃ</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> ‘‘Vipassino <pb ed="V" n="2.0050" /> bhagavato, bodhiyā pādaputtame;</p>

<p rend="gathalast">Sumano bījaniṃ gayha, abījiṃ bodhimuttamaṃ.</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> ‘‘Ekanavutito <pb ed="M" n="2.0050" /> kappe, abījiṃ bodhimuttamaṃ;</p>

<p rend="gathalast">Duggatiṃ nābhijānāmi, bījanāya idaṃ phalaṃ.</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā sumanabījaniyo thero imā gāthāyo</p>

<p rend="bodytext">Abhāsitthāti.</p>

<p rend="centre">Sumanabījaniyattherassāpadānaṃ catutthaṃ.</p>

<p rend="subhead">5. Kummāsadāyakattheraapadānaṃ</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> ‘‘Esanāya <pb ed="T" n="2.0093" /> carantassa, vipassissa mahesino;</p>

<p rend="gathalast">Rittakaṃ pattaṃ disvāna, kummāsaṃ pūrayiṃ ahaṃ.</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ‘‘Ekanavutito kappe, yaṃ bhikkhaṃ adadiṃ tadā;</p>

<p rend="gathalast">Duggatiṃ nābhijānāmi, kummāsassa idaṃ phalaṃ.</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kummāsadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Kummāsadāyakattherassāpadānaṃ pañcamaṃ.</p>

<p rend="subhead">6. Kusaṭṭhakadāyakattheraapadānaṃ</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> ‘‘Kassapassa <pb ed="V" n="2.0051" /><pb ed="P" n="2.0416" /> bhagavato, brāhmaṇassa vusīmato;</p>

<p rend="gathalast">Pasannacitto sumano, kusaṭṭhakamadāsahaṃ.</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> ‘‘Imasmiṃyeva kappasmiṃ, kusaṭṭhakamadāsahaṃ;</p>

<p rend="gathalast">Duggatiṃ nābhijānāmi, kusaṭṭhakassidaṃ phalaṃ.</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> ‘‘Kilesā <pb ed="T" n="2.0094" /><pb ed="M" n="2.0051" /> jhāpitā mayhaṃ…pe… viharāmi anāsavo.</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā kusaṭṭhakadāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Kusaṭṭhakadāyakattherassāpadānaṃ chaṭṭhaṃ.</p>

<p rend="subhead">7. Giripunnāgiyattheraapadānaṃ</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> ‘‘Sobhito nāma sambuddho, cittakūṭe vasī tadā;</p>

<p rend="gathalast">Gahetvā giripunnāgaṃ, sayambhuṃ abhipūjayiṃ.</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> ‘‘Catunnavutito kappe, yaṃ buddhamabhipūjayiṃ;</p>

<p rend="gathalast">Duggatiṃ nābhijānāmi, buddhapūjāyidaṃ phalaṃ.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ <pb ed="T" n="2.0095" /> sudaṃ āyasmā giripunnāgiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Giripunnāgiyattherassāpadānaṃ sattamaṃ.</p>

<p rend="subhead">8. Vallikāraphaladāyakattheraapadānaṃ</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> ‘‘Sumano <pb ed="V" n="2.0052" /> nāma sambuddho, takkarāyaṃ vasī tadā;</p>

<p rend="gathalast">Vallikāraphalaṃ gayha, sayambhussa adāsahaṃ.</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, yaṃ phalaṃ adadiṃ tadā;</p>

<p rend="gathalast">Duggatiṃ nābhijānāmi, phaladānassidaṃ phalaṃ.</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> ‘‘Kilesā jhāpitā mayhaṃ…pe… viharāmi anāsavo.</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> ‘‘Paṭisambhidā <pb ed="M" n="2.0052" /> catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā vallikāraphaladāyako thero imā</p>

<p rend="bodytext">Gāthāyo abhāsitthāti.</p>

<p rend="centre">Vallikāraphaladāyakattherassāpadānaṃ aṭṭhamaṃ.</p>

<p rend="subhead">9. Pānadhidāyakattheraapadānaṃ</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> ‘‘Anomadassī <pb ed="P" n="2.0417" /> bhagavā, lokajeṭṭho narāsabho;</p>

<p rend="gathalast">Divāvihārā nikkhamma, pathamāruhi <note>pītimāruyhi (syā.)</note> cakkhumā.</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> ‘‘Pānadhiṃ <pb ed="T" n="2.0096" /> sukataṃ gayha, addhānaṃ paṭipajjahaṃ;</p>

<p rend="gathalast">Tatthaddasāsiṃ sambuddhaṃ, pattikaṃ cārudassanaṃ.</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> ‘‘Sakaṃ cittaṃ pasādetvā, nīharitvāna pānadhiṃ;</p>

<p rend="gathalast">Pādamūle ṭhapetvāna, idaṃ vacanamabraviṃ.</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> ‘‘‘Abhirūha mahāvīra, sugatinda vināyaka;</p>

<p rend="gathalast">Ito phalaṃ labhissāmi, so me attho samijjhatu’.</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> ‘‘Anomadassī bhagavā, lokajeṭṭho narāsabho;</p>

<p rend="gathalast">Pānadhiṃ abhirūhitvā, idaṃ vacanamabravi.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> ‘‘‘Yo pānadhiṃ me adāsi, pasanno sehi pāṇibhi;</p>

<p rend="gathalast">Tamahaṃ kittayissāmi, suṇātha mama bhāsato’.</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> ‘‘Buddhassa <pb ed="V" n="2.0053" /> giramaññāya, sabbe devā samāgatā;</p>

<p rend="gathalast">Udaggacittā sumanā, vedajātā katañjalī.</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ‘‘Pānadhīnaṃ padānena, sukhitoyaṃ bhavissati;</p>

<p rend="gathalast">Pañcapaññāsakkhattuñca, devarajjaṃ karissati.</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ‘‘Sahassakkhattuṃ rājā ca, cakkavattī bhavissati;</p>

<p rend="gathalast">Padesarajjaṃ vipulaṃ, gaṇanāto asaṅkhiyaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> ‘‘Aparimeyye ito kappe, okkākakulasambhavo;</p>

<p rend="gathalast">Gotamo nāma gottena <note>nāmena (sabbattha)</note>, satthā loke bhavissati.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> ‘‘Tassa <pb ed="M" n="2.0053" /> dhammesu dāyādo, oraso dhammanimmito;</p>

<p rend="gathalast">Sabbāsave pariññāya, nibbāyissatināsavo.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> ‘‘Devaloke <pb ed="T" n="2.0097" /> manusse vā, nibbattissati puññavā;</p>

<p rend="gathalast">Devayānapaṭibhāgaṃ, yānaṃ paṭilabhissati.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> ‘‘Pāsādā sivikā vayhaṃ, hatthino samalaṅkatā;</p>

<p rend="gathalast">Rathā vājaññasaṃyuttā, sadā pātubhavanti me.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> ‘‘Agārā nikkhamantopi, rathena nikkhamiṃ ahaṃ;</p>

<p rend="gathalast">Kesesu chijjamānesu, arahattamapāpuṇiṃ.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> ‘‘Lābhā mayhaṃ suladdhaṃ me, vāṇijjaṃ suppayojitaṃ;</p>

<p rend="gathalast">Datvāna pānadhiṃ ekaṃ, pattomhi acalaṃ padaṃ.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> ‘‘Aparimeyye ito kappe, yaṃ pānadhimadāsahaṃ;</p>

<p rend="gathalast">Duggatiṃ nābhijānāmi, pānadhissa idaṃ phalaṃ.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> ‘‘Kilesā <pb ed="P" n="2.0418" /> jhāpitā mayhaṃ…pe… viharāmi anāsavo.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā pānadhidāyako thero imā gāthāyo</p>

<p rend="bodytext">Abhāsitthāti.</p>

<p rend="centre">Pānadhidāyakattherassāpadānaṃ navamaṃ.</p>

<p rend="subhead">10. Pulinacaṅkamiyattheraapadānaṃ</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> ‘‘Migaluddo <pb ed="T" n="2.0098" /><pb ed="V" n="2.0054" /> pure āsiṃ, araññe kānane ahaṃ;</p>

<p rend="gathalast">Vātamigaṃ gavesanto, caṅkamaṃ addasaṃ ahaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> ‘‘Ucchaṅgena pulinaṃ <note>puḷinaṃ (sī. syā. pī. ka.)</note> gayha, caṅkame okiriṃ ahaṃ;</p>

<p rend="gathalast">Pasannacitto sumano, sugatassa sirīmato.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> ‘‘Ekatiṃse ito kappe, pulinaṃ okiriṃ ahaṃ;</p>

<p rend="gathalast">Duggatiṃ nābhijānāmi, pulinassa idaṃ phalaṃ.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> ‘‘Kilesā <pb ed="M" n="2.0054" /> jhāpitā mayhaṃ…pe… viharāmi anāsavo.</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> ‘‘Svāgataṃ vata me āsi…pe… kataṃ buddhassa sāsanaṃ.</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘Paṭisambhidā catasso…pe… kataṃ buddhassa sāsanaṃ’’.</p>

<p rend="centre">Itthaṃ sudaṃ āyasmā pulinacaṅkamiyo thero imā gāthāyo</p>

<p rend="bodytext">Abhāsitthāti.</p>

<p rend="centre">Pulinacaṅkamiyattherassāpadānaṃ dasamaṃ.</p>

<p rend="centre">Naḷamālivaggo aṭṭhacattālīsamo.</p>

<p rend="bodytext">Tassuddānaṃ –</p>

<p rend="gatha1">Naḷamālī maṇidado, ukkāsatikabījanī;</p>

<p rend="gathalast">Kummāso ca kusaṭṭho ca, giripunnāgiyopi ca.</p>

<p rend="gatha1">Vallikāro <pb ed="T" n="2.0099" /> pānadhido, atho pulinacaṅkamo;</p>

<p rend="gathalast">Gāthāyo pañcanavuti, gaṇitāyo vibhāvibhi.</p>
</body>
<back></back>
</text>
</TEI.2>