<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Mittakaṇḍo</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> Hitakāro paro bandhu,</p>

<p rend="gatha2">Bandhūpi ahito paro;</p>

<p rend="gatha3">A hito dehajo byādhi,</p>

<p rend="gathalast">Hitaṃ araññamosadhaṃ.</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> Parokkhe guṇa-hantāraṃ,</p>

<p rend="gatha2">Paccakkhe piyavādinaṃ;</p>

<p rend="gatha3">Vajjeyya <pb ed="M" n="0.0018" /> tādisaṃ mittaṃ,</p>

<p rend="gathalast">Visakumbhe yathā madhuṃ.</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> Dhanahīne caje mitto,</p>

<p rend="gatha2">Puttadārā sahodarā;</p>

<p rend="gatha3">Dhanavantaṃva sevanti,</p>

<p rend="gathalast">Dhanaṃ loke mahā sakhā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> Jāneyya pesena bhaccaṃ,</p>

<p rend="gatha2">Bandhuṃ vāpi bhayāgate;</p>

<p rend="gatha3">Appakāsu tathā mittaṃ,</p>

<p rend="gathalast">Dārañca vibhavakkhaye.</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> So bandhu yo hite yutto,</p>

<p rend="gatha2">Pitaro honti posako;</p>

<p rend="gatha3">Taṃ mittaṃ yattha vissāso,</p>

<p rend="gathalast">Sā bhariyā ca yassa nibbūti.</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> Na vissase a-vissattaṃ,</p>

<p rend="gatha2">Mittañcāpi na vissase;</p>

<p rend="gatha3">Kadāci kupito mito,</p>

<p rend="gathalast">Sabbaṃ dosaṃ pakāsaye.</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> Sakiṃ duṭṭhañca yo mittaṃ,</p>

<p rend="gatha2">Puna sandhitumicchati;</p>

<p rend="gatha3">So <pb ed="M" n="0.0019" /> maccuṃ upagaṇhāti,</p>

<p rend="gathalast">Gabbhamassatarī yathā.</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> Vahe a-mittaṃ khandhena,</p>

<p rend="gatha2">Yāva kālo anāgato;</p>

<p rend="gatha3">Tameva āgate kāle,</p>

<p rend="gathalast">Sele bhinde ghaṭaṃ iva.</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> Iṇaseso aggiseso,</p>

<p rend="gatha2">Satruseso tatheva ca;</p>

<p rend="gatha3">Punappunaṃ vivaḍḍhanti,</p>

<p rend="gathalast">Tasmā sesaṃ na kāraye.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> Padumaṃva mukhaṃ yassa,</p>

<p rend="gatha2">Vācā candana sītalā;</p>

<p rend="gatha3">Tādisaṃ nopaseveyya,</p>

<p rend="gathalast">Hadayetu halāhalaṃ.</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> Na seve pharusaṃ sāmiṃ,</p>

<p rend="gatha2">Naca seveyya macchariṃ;</p>

<p rend="gatha3">Tato apaggaṇhaṃ sāmiṃ,</p>

<p rend="gathalast">Neva niggahitaṃ tato.</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> Siṅgī paññāsa hatthena,</p>

<p rend="gatha2">Vajje satena vājinaṃ;</p>

<p rend="gatha3">Hatthiṃ <pb ed="M" n="0.0020" /> dantiṃ sahassena,</p>

<p rend="gathalast">Desa cāgena dujjanaṃ.</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> Kudesañca kumittañca,</p>

<p rend="gatha2">Kukulañca kubandhavaṃ;</p>

<p rend="gatha3">Kudārañca kudāsañca,</p>

<p rend="gathalast">Dūrato parivajjaye.</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> Rogāture ca dubbhikkhe,</p>

<p rend="gatha2">Byasane sattu viggahe;</p>

<p rend="gatha3">Rājadvāre susāne ca,</p>

<p rend="gathalast">Ye tiṭṭhanti sumittakā.</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> Sītavāco bahumitto,</p>

<p rend="gatha2">Pharuso appamittako;</p>

<p rend="gatha3">Upamaṃ ettha ñātabbā,</p>

<p rend="gathalast">Canda-sūriya-rājūnaṃ.</p>

<p rend="centre">Mittakaṇḍo niṭṭhito.</p>
</body>
<back></back>
</text>
</TEI.2>