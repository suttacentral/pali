<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>

<p rend="chapter">4. Koṇḍaññabuddhavaṃso</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> Dīpaṅkarassa <pb ed="T" n="2.0439" /><pb ed="P" n="0.0019" /> aparena, koṇḍañño nāma nāyako;</p>

<p rend="gathalast">Anantatejo amitayaso, appameyyo durāsado.</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> Dharaṇūpamo <pb ed="V" n="2.0310" /> khamanena, sīlena sāgarūpamo;</p>

<p rend="gathalast">Samādhinā merūpamo, ñāṇena gaganūpamo.</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> Indriyabalabojjhaṅga-maggasaccappakāsanaṃ;</p>

<p rend="gathalast">Pakāsesi sadā buddho, hitāya sabbapāṇinaṃ.</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> Dhammacakkaṃ <pb ed="M" n="2.0324" /> pavattente, koṇḍaññe lokanāyake;</p>

<p rend="gathalast">Koṭisatasahassānaṃ, paṭhamābhisamayo ahu.</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> Tato parampi desente, naramarūnaṃ samāgame;</p>

<p rend="gathalast">Navutikoṭisahassānaṃ, dutiyābhisamayo ahu.</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> Titthiye abhimaddanto, yadā dhammamadesayi;</p>

<p rend="gathalast">Asītikoṭisahassānaṃ, tatiyābhisamayo ahu.</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> Sannipātā tayo āsuṃ, koṇḍaññassa mahesino;</p>

<p rend="gathalast">Khīṇāsavānaṃ vimalānaṃ, santacittāna tādinaṃ.</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> Koṭisatasahassānaṃ, paṭhamo āsi samāgamo;</p>

<p rend="gathalast">Dutiyo koṭisahassānaṃ, tatiyo navutikoṭinaṃ.</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> Ahaṃ tena samayena, vijitāvī nāma khattiyo;</p>

<p rend="gathalast">Samuddaṃ antamantena, issariyaṃ vattayāmahaṃ.</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> Koṭisatasahassānaṃ <pb ed="T" n="2.0440" />, vimalānaṃ mahesinaṃ;</p>

<p rend="gathalast">Saha lokagganāthena, paramannena tappayiṃ.</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> Sopi maṃ buddho byākāsi, koṇḍañño lokanāyako;</p>

<p rend="gathalast">‘‘Aparimeyyito kappe, buddho loke bhavissati.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> ‘‘Padhānaṃ padahitvāna, katvā dukkarakārikaṃ;</p>

<p rend="gathalast">Assatthamūle sambuddho, bujjhissati mahāyaso.</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> ‘‘Imassa janikā mātā, māyā nāma bhavissati;</p>

<p rend="gathalast">Pitā suddhodano nāma, ayaṃ hessati gotamo.</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ‘‘Kolito upatisso ca, aggā hessanti sāvakā;</p>

<p rend="gathalast">Ānando nāmupaṭṭhāko, upaṭṭhissatimaṃ jinaṃ.</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> ‘‘Khemā uppalavaṇṇā ca, aggā hessanti sāvikā;</p>

<p rend="gathalast">Bodhi <pb ed="T" n="2.0441" /> tassa bhagavato, assatthoti pavuccati.</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> ‘‘Citto <pb ed="V" n="2.0311" /> ca hatthāḷavako, aggā hessantupaṭṭhakā;</p>

<p rend="gatha2">Nandamātā ca uttarā, aggā hessantupaṭṭhikā;</p>

<p rend="gathalast">Āyu <pb ed="P" n="0.0020" /> vassasataṃ tassa, gotamassa yasassino’’.</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> Idaṃ sutvāna vacanaṃ, asamassa mahesino;</p>

<p rend="gathalast">Āmoditā naramarū, buddhabījaṃ kira ayaṃ.</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> Ukkuṭṭhisaddā <pb ed="M" n="2.0325" /> vattanti, apphoṭenti hasanti ca;</p>

<p rend="gathalast">Katañjalī namassanti, dasasahassidevatā.</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> ‘‘Yadimassa lokanāthassa, virajjhissāma sāsanaṃ;</p>

<p rend="gathalast">Anāgatamhi addhāne, hessāma sammukhā imaṃ.</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> ‘‘Yathā manussā nadiṃ tarantā, paṭititthaṃ virajjhiya;</p>

<p rend="gathalast">Heṭṭhātitthe gahetvāna, uttaranti mahānadiṃ.</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> ‘‘Evameva mayaṃ sabbe, yadi muñcāmimaṃ jinaṃ;</p>

<p rend="gathalast">Anāgatamhi addhāne, hessāma sammukhā imaṃ’’.</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> Tassāhaṃ vacanaṃ sutvā, bhiyyo cittaṃ pasādayiṃ;</p>

<p rend="gatha2">Tameva atthaṃ sādhento, mahārajjaṃ jine adaṃ;</p>

<p rend="gathalast">Mahārajjaṃ daditvāna <note>cajitvā (sī.)</note>, pabbajiṃ tassa santike.</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> Suttantaṃ vinayañcāpi, navaṅgaṃ satthusāsanaṃ;</p>

<p rend="gathalast">Sabbaṃ pariyāpuṇitvāna, sobhayiṃ jinasāsanaṃ.</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> Tatthappamatto <pb ed="T" n="2.0442" /> viharanto, nisajjaṭṭhānacaṅkame;</p>

<p rend="gathalast">Abhiññāpāramiṃ gantvā, brahmalokamagañchahaṃ.</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> Nagaraṃ rammavatī nāma, sunando nāma khattiyo;</p>

<p rend="gathalast">Sujātā nāma janikā, koṇḍaññassa mahesino.</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> Dasavassasahassāni, agāraṃ ajjha so vasi <note>agāramajjhe ca so vasi (syā.)</note>;</p>

<p rend="gathalast">Suci suruci subho ca, tayo pāsādamuttamā.</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> Tīṇisatasahassāni, nāriyo samalaṅkatā;</p>

<p rend="gathalast">Rucidevī nāma nārī, vijitaseno atrajo.</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> Nimitte caturo disvā, rathayānena nikkhami;</p>

<p rend="gathalast">Anūnadasamāsāni, padhānaṃ padahī jino.</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> Brahmunā <pb ed="V" n="2.0312" /> yācito santo, koṇḍañño dvipaduttamo;</p>

<p rend="gathalast">Vatti cakkaṃ mahāvīro, devānaṃ nagaruttame.</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> Bhaddo ceva subhaddo ca, ahesuṃ aggasāvakā;</p>

<p rend="gathalast">Anuruddho nāmupaṭṭhāko, koṇḍaññassa mahesino.</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> Tissā <pb ed="M" n="2.0326" /> ca upatissā ca, ahesuṃ aggasāvikā;</p>

<p rend="gathalast">Sālakalyāṇiko bodhi, koṇḍaññassa mahesino.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> Soṇo ca upasoṇo ca, ahesuṃ aggupaṭṭhakā;</p>

<p rend="gathalast">Nandā ceva sirīmā ca, ahesuṃ aggupaṭṭhikā.</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> So aṭṭhāsīti hatthāni, accuggato mahāmuni;</p>

<p rend="gathalast">Sobhate uḷurājāva sūriyo majjhanhike yathā.</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> Vassasatasahassāni <pb ed="T" n="2.0443" />, āyu vijjati tāvade;</p>

<p rend="gathalast">Tāvatā tiṭṭhamāno so, tāresi janataṃ bahuṃ.</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> Khīṇāsavehi <pb ed="P" n="0.0021" /> vimalehi, vicittā āsi medanī;</p>

<p rend="gathalast">Yathā gaganamuḷūhi, evaṃ so upasobhatha.</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> Tepi nāgā appameyyā, asaṅkhobhā durāsadā;</p>

<p rend="gathalast">Vijjupātaṃva dassetvā, nibbutā te mahāyasā.</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> Sā ca atuliyā jinassa iddhi, ñāṇaparibhāvito ca samādhi;</p>

<p rend="gathalast">Sabbaṃ tamantarahitaṃ, nanu rittā sabbasaṅkhārā.</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> Koṇḍañño pavaro buddho, candārāmamhi nibbuto;</p>

<p rend="gathalast">Tattheva cetiyo citto, satta yojanamussitoti.</p>

<p rend="centre">Koṇḍaññassa bhagavato vaṃso dutiyo.</p>
</body>
<back></back>
</text>
</TEI.2>