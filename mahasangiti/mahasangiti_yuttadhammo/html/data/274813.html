<html>
<div class="i">4.7.10 Catuttharukkhasutta</div>
<div class="h">Indriyasaṃyutta</div>
<div class="h">Bodhipakkhiyavagga</div>
<div class="h">Catuttharukkhasutta</div>
<div class="q" id="p_14S5_1248"> <div class="divNumber">540.</div> <div class="p">
<span class="pN">1248</span>“Seyyathāpi, bhikkhave, ye keci supaṇṇānaṃ rukkhā, kūṭasimbalī tesaṃ aggamakkhāyati; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—  bodhāya. Katame ca, bhikkhave, bodhipakkhiyā dhammā? Saddhindriyaṃ, bhikkhave, bodhipakkhiyo dhammo, taṃ bodhāya saṃvattati…pe…  paññindriyaṃ bodhipakkhiyo dhammo, taṃ bodhāya saṃvattati. Seyyathāpi, bhikkhave, ye keci supaṇṇānaṃ rukkhā, kūṭasimbalī tesaṃ aggamakkhāyati; evameva kho, bhikkhave, ye keci bodhipakkhiyā dhammā, paññindriyaṃ tesaṃ aggamakkhāyati, yadidaṃ—  bodhāyā”ti. </div>
</div>
<div class="CENTER" id="p_14S5_1249">
<span class="pN">1249</span>Dasamaṃ.</div>
<div class="CENTER" id="p_14S5_1250">
<span class="pN">1250</span>Bodhipakkhiyavaggo sattamo.</div>
<div class="SUMMARY" id="p_14S5_1251">
<span class="pN">1251</span><span class="firstLetter">T</span>assuddānaṃ</div>
<div class="q" id="p_14S5_1252"> <div class="p"> <table class="singleColumn"> <tr> <td> <div class="pN">1252</div> <div class="G">Saṃyojanā anusayā,</div> </td> </tr> <tr> <td> <div class="G">pariññā āsavakkhayā;</div> </td> </tr> <tr> <td> <div class="G">Dve phalā caturo rukkhā,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>
