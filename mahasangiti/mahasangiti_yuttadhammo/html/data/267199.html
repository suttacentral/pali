<html>
<div class="i">7.5 Bhisadāyakattheraapadāna</div>
<div class="h">Sakacintaniyavagga</div>
<div class="h">Bhisadāyakattheraapadāna</div>
<div class="q" id="p_20Ap1_1527"> <div class="divNumber">29.</div> <div class="p"> <table class="singleColumn"> <tr> <td> <div class="pN">1527</div> <div class="G">“Vessabhū nāma nāmena,</div> </td> </tr> <tr> <td> <div class="G">isīnaṃ tatiyo ahu;</div> </td> </tr> <tr> <td> <div class="G">Kānanaṃ vanamogayha,</div> </td> </tr> <tr> <td> <div class="G">vihāsi purisuttamo.</div> </td> </tr> </table> </div>
</div>
<div class="q" id="p_20Ap1_1528"> <div class="divNumber">30.</div> <div class="p"> <table class="singleColumn"> <tr> <td> <div class="pN">1528</div> <div class="G">Bhisamuḷālaṃ gaṇhitvā,</div> </td> </tr> <tr> <td> <div class="G">agamaṃ buddhasantikaṃ;</div> </td> </tr> <tr> <td> <div class="G">Tañca buddhassa pādāsiṃ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_1529"> <div class="divNumber">31.</div> <div class="p"> <table class="singleColumn"> <tr> <td> <div class="pN">1529</div> <div class="G">Karena ca parāmaṭṭho,</div> </td> </tr> <tr> <td> <div class="G">vessabhūvarabuddhinā;</div> </td> </tr> <tr> <td> <div class="G">Sukhāhaṃ nābhijānāmi,</div> </td> </tr> <tr> <td> <div class="G">samaṃ tena kutottariṃ.</div> </td> </tr> </table> </div>
</div>
<div class="q" id="p_20Ap1_1530"> <div class="divNumber">32.</div> <div class="p"> <table class="singleColumn"> <tr> <td> <div class="pN">1530</div> <div class="G">Carimo vattate mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Hatthināgena santena,</div> </td> </tr> <tr> <td> <div class="G">kusalaṃ ropitaṃ mayā.</div> </td> </tr> </table> </div>
</div>
<div class="q" id="p_20Ap1_1531"> <div class="divNumber">33.</div> <div class="p"> <table class="singleColumn"> <tr> <td> <div class="pN">1531</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">bhisadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1532"> <div class="divNumber">34.</div> <div class="p"> <table class="singleColumn"> <tr> <td> <div class="pN">1532</div> <div class="G">Samodhānā ca rājāno,</div> </td> </tr> <tr> <td> <div class="G">soḷasa manujādhipā;</div> </td> </tr> <tr> <td> <div class="G">Kappamhi cuddase āsuṃ,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1533"> <div class="divNumber">35.</div> <div class="p"> <table class="singleColumn"> <tr> <td> <div class="pN">1533</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1534"> <div class="p">
<span class="pN">1534</span>Itthaṃ sudaṃ āyasmā bhisadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1535">
<span class="pN">1535</span>Bhisadāyakattherassāpadānaṃ pañcamaṃ.</div>
</html>
