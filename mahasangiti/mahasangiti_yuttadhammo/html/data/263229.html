<html>
<div class="i"> Adhipati</div>
<div class="h">Uppannattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_2599"> <div class="divNumber">5.</div> <div class="p">
<span class="pN">2599</span>Uppanno dhammo uppannassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  uppannaṃ cakkhuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. Uppannaṃ sotaṃ…  ghānaṃ…  jivhaṃ…  kāyaṃ…  rūpe…  sadde…  gandhe…  rase…  phoṭṭhabbe…  vatthuṃ…  uppanne khandhe garuṃ katvā assādeti abhinandati, taṃ garuṃ katvā rāgo uppajjati…pe… . <span class="bold">Sahajātādhipati</span>—  uppannā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_37P1_2600"> <div class="p">
<span class="pN">2600</span>Anuppanno dhammo uppannassa dhammassa adhipatipaccayena paccayo. <span class="bold">Ārammaṇādhipati</span>—  anuppanne rūpe…  sadde…  gandhe…  rase…  phoṭṭhabbe…  anuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1) </div>
</div>
<div class="q" id="p_37P1_2601"> <div class="p">
<span class="pN">2601</span>Uppādī dhammo uppannassa dhammassa adhipatipaccayena paccayo. <span class="bold">Ārammaṇādhipati</span>—  uppādiṃ cakkhuṃ…pe…  kāyaṃ…  rūpe…pe…  phoṭṭhabbe…  vatthuṃ…  uppādī khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1) </div>
</div>
</html>
