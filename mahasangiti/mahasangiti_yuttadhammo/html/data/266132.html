<html>
<div class="i"> Hetu</div>
<div class="h">Kusalattika, Tika</div>
<div class="h">Kusalattika, Vedanāttika</div>
<div class="h">Sukhāyavedanāyasampayuttapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P5_2"> <div class="divNumber">1.</div> <div class="p">
<span class="pN">2</span>Kusalaṃ sukhāya vedanāya sampayuttaṃ dhammaṃ paṭicca kusalo sukhāya vedanāya sampayutto dhammo uppajjati hetupaccayā. (1) </div>
</div>
<div class="q" id="p_39P5_3"> <div class="p">
<span class="pN">3</span>Akusalaṃ sukhāya vedanāya sampayuttaṃ dhammaṃ paṭicca akusalo sukhāya vedanāya sampayutto dhammo uppajjati hetupaccayā. (1) </div>
</div>
<div class="q" id="p_39P5_4"> <div class="p">
<span class="pN">4</span>Abyākataṃ sukhāya vedanāya sampayuttaṃ dhammaṃ paṭicca abyākato sukhāya vedanāya sampayutto dhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_39P5_5"> <div class="divNumber">2.</div> <div class="p">
<span class="pN">5</span>Hetuyā tīṇi, ārammaṇe tīṇi…pe…  vipāke ekaṃ…pe…  avigate tīṇi. (Saṃkhittaṃ…pe…  sahajātavārampi…pe…  sampayuttavārampi paṭiccavārasadisaṃ.) </div>
</div>
<div class="q" id="p_39P5_6"> <div class="divNumber">3.</div> <div class="p">
<span class="pN">6</span>Kusalo sukhāya vedanāya sampayutto dhammo kusalassa sukhāya vedanāya sampayuttassa dhammassa hetupaccayena paccayo. (1) </div>
</div>
<div class="q" id="p_39P5_7"> <div class="p">
<span class="pN">7</span>Akusalo sukhāya vedanāya sampayutto dhammo akusalassa sukhāya vedanāya sampayuttassa dhammassa hetupaccayena paccayo. (1) </div>
</div>
<div class="q" id="p_39P5_8"> <div class="p">
<span class="pN">8</span>Abyākato sukhāya vedanāya sampayutto dhammo abyākatassa sukhāya vedanāya sampayuttassa dhammassa hetupaccayena paccayo. (1) </div>
</div>
<div class="q" id="p_39P5_9"> <div class="p">
<span class="pN">9</span>Kusalo sukhāya vedanāya sampayutto dhammo kusalassa sukhāya vedanāya sampayuttassa dhammassa ārammaṇapaccayena paccayo. (Saṃkhittaṃ.) </div>
</div>
<div class="q" id="p_39P5_10"> <div class="divNumber">4.</div> <div class="p">
<span class="pN">10</span>Hetuyā tīṇi, ārammaṇe nava, adhipatiyā satta, anantare samanantare pañca, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre…pe…  sampayutte tīṇi…pe…  avigate tīṇi. (Saṃkhittaṃ.) </div>
</div>
<div class="q" id="p_39P5_11"> <div class="p">
<span class="pN">11</span>(Yathā kusalattike pañhāvāraṃ evaṃ vitthāretabbaṃ.) </div>
</div>
</html>
