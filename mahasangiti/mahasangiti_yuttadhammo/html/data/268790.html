<html>
<div class="i">6.1.9 Purohitaputtajentattheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Purohitaputtajentattheragāthā</div>
<div class="q" id="p_19Th1_699"> <div class="divNumber">423.</div> <div class="p"> <table class="singleColumn"> <tr> <td> <div class="pN">699</div> <div class="G">“Jātimadena mattohaṃ,</div> </td> </tr> <tr> <td> <div class="G">bhogaissariyena ca;</div> </td> </tr> <tr> <td> <div class="G">Saṇṭhānavaṇṇarūpena,</div> </td> </tr> <tr> <td> <div class="G">madamatto acārihaṃ.</div> </td> </tr> </table> </div>
</div>
<div class="q" id="p_19Th1_700"> <div class="divNumber">424.</div> <div class="p"> <table class="singleColumn"> <tr> <td> <div class="pN">700</div> <div class="G">Nāttano samakaṃ kañci,</div> </td> </tr> <tr> <td> <div class="G">atirekaṃ ca maññisaṃ;</div> </td> </tr> <tr> <td> <div class="G">Atimānahato bālo,</div> </td> </tr> <tr> <td> <div class="G">patthaddho ussitaddhajo.</div> </td> </tr> </table> </div>
</div>
<div class="q" id="p_19Th1_701"> <div class="divNumber">425.</div> <div class="p"> <table class="singleColumn"> <tr> <td> <div class="pN">701</div> <div class="G">Mātaraṃ pitarañcāpi,</div> </td> </tr> <tr> <td> <div class="G">aññepi garusammate;</div> </td> </tr> <tr> <td> <div class="G">Na kañci abhivādesiṃ,</div> </td> </tr> <tr> <td> <div class="G">mānatthaddho anādaro.</div> </td> </tr> </table> </div>
</div>
<div class="q" id="p_19Th1_702"> <div class="divNumber">426.</div> <div class="p"> <table class="singleColumn"> <tr> <td> <div class="pN">702</div> <div class="G">Disvā vināyakaṃ aggaṃ,</div> </td> </tr> <tr> <td> <div class="G">sārathīnaṃ varuttamaṃ;</div> </td> </tr> <tr> <td> <div class="G">Tapantamiva ādiccaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_19Th1_703"> <div class="divNumber">427.</div> <div class="p"> <table class="singleColumn"> <tr> <td> <div class="pN">703</div> <div class="G">Mānaṃ madañca chaḍḍetvā,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Sirasā abhivādesiṃ,</div> </td> </tr> <tr> <td> <div class="G">sabbasattānamuttamaṃ.</div> </td> </tr> </table> </div>
</div>
<div class="q" id="p_19Th1_704"> <div class="divNumber">428.</div> <div class="p"> <table class="singleColumn"> <tr> <td> <div class="pN">704</div> <div class="G">Atimāno ca omāno,</div> </td> </tr> <tr> <td> <div class="G">pahīnā susamūhatā;</div> </td> </tr> <tr> <td> <div class="G">Asmimāno samucchinno,</div> </td> </tr> <tr> <td> <div class="G">sabbe mānavidhā hatā”ti.</div> </td> </tr> </table> </div>
</div>
<div class="CENTER" id="p_19Th1_705">
<span class="pN">705</span>…  Jento purohitaputto thero… .</div>
</html>
