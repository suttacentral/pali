<html>
<div class="i">6.2.5 Mayhakajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Mayhakajātaka</div>
<div class="q" id="p_22J_1436"> <div class="divNumber">103.</div> <div class="p"> <table class="singleColumn"> <tr> <td> <div class="pN">1436</div> <div class="G">“Sakuṇo mayhako nāma,</div> </td> </tr> <tr> <td> <div class="G">girisānudarīcaro;</div> </td> </tr> <tr> <td> <div class="G">Pakkaṃ pipphalimāruyha,</div> </td> </tr> <tr> <td> <div class="G">mayhaṃ mayhanti kandati.</div> </td> </tr> </table> </div>
</div>
<div class="q" id="p_22J_1437"> <div class="divNumber">104.</div> <div class="p"> <table class="singleColumn"> <tr> <td> <div class="pN">1437</div> <div class="G">Tassevaṃ vilapantassa,</div> </td> </tr> <tr> <td> <div class="G">dijasaṅghā samāgatā;</div> </td> </tr> <tr> <td> <div class="G">Bhutvāna pipphaliṃ yanti,</div> </td> </tr> <tr> <td> <div class="G">vilapatveva so dijo.</div> </td> </tr> </table> </div>
</div>
<div class="q" id="p_22J_1438"> <div class="divNumber">105.</div> <div class="p"> <table class="singleColumn"> <tr> <td> <div class="pN">1438</div> <div class="G">Evameva idhekacco,</div> </td> </tr> <tr> <td> <div class="G">saṅgharitvā bahuṃ dhanaṃ;</div> </td> </tr> <tr> <td> <div class="G">Nevattano na ñātīnaṃ,</div> </td> </tr> <tr> <td> <div class="G">yathodhiṃ paṭipajjati.</div> </td> </tr> </table> </div>
</div>
<div class="q" id="p_22J_1439"> <div class="divNumber">106.</div> <div class="p"> <table class="singleColumn"> <tr> <td> <div class="pN">1439</div> <div class="G">Na so acchādanaṃ bhattaṃ,</div> </td> </tr> <tr> <td> <div class="G">na mālaṃ na vilepanaṃ;</div> </td> </tr> <tr> <td> <div class="G">Anubhoti sakiṃ kiñci,</div> </td> </tr> <tr> <td> <div class="G">na saṅgaṇhāti ñātake.</div> </td> </tr> </table> </div>
</div>
<div class="q" id="p_22J_1440"> <div class="divNumber">107.</div> <div class="p"> <table class="singleColumn"> <tr> <td> <div class="pN">1440</div> <div class="G">Tassevaṃ vilapantassa,</div> </td> </tr> <tr> <td> <div class="G">mayhaṃ mayhanti rakkhato;</div> </td> </tr> <tr> <td> <div class="G">Rājāno atha vā corā,</div> </td> </tr> <tr> <td> <div class="G">dāyādā ye va appiyā;</div> </td> </tr> <tr> <td> <div class="G">Dhanamādāya gacchanti,</div> </td> </tr> <tr> <td> <div class="G">vilapatveva so naro.</div> </td> </tr> </table> </div>
</div>
<div class="q" id="p_22J_1441"> <div class="divNumber">108.</div> <div class="p"> <table class="singleColumn"> <tr> <td> <div class="pN">1441</div> <div class="G">Dhīro bhoge adhigamma,</div> </td> </tr> <tr> <td> <div class="G">saṅgaṇhāti ca ñātake;</div> </td> </tr> <tr> <td> <div class="G">Tena so kittiṃ pappoti,</div> </td> </tr> <tr> <td> <div class="G">pecca sagge pamodatī”ti.</div> </td> </tr> </table> </div>
</div>
<div class="CENTER" id="p_22J_1442">
<span class="pN">1442</span>Mayhakajātakaṃ pañcamaṃ.</div>
</html>
