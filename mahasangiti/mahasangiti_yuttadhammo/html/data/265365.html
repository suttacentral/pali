<html>
<div class="i"> Atthyādi</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3212"> <div class="divNumber">360.</div> <div class="p">
<span class="pN">3212</span>Ajjhattiko dhammo ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ. <span class="bold">Sahajātaṃ</span>—  paṭisandhikkhaṇe cittaṃ ajjhattikānaṃ kaṭattārūpānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  kāyaṃ aniccato…pe… . (Purejātasadisaṃ, ninnānākaraṇaṃ.) <span class="bold">Pacchājātaṃ</span>. (Pacchājātasadisaṃ kātabbaṃ.) (1) </div>
</div>
<div class="q" id="p_38P2_3213"> <div class="p">
<span class="pN">3213</span>Ajjhattiko dhammo bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ. <span class="bold">Sahajātaṃ</span>—  sahajātā ajjhattikā khandhā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Saṃkhittaṃ.) (2) </div>
</div>
<div class="q" id="p_38P2_3214"> <div class="p">
<span class="pN">3214</span>(Idha atthi sabbaṭṭhāne sahajātaṃ paccayavārasadisaṃ. Purejātaṃ purejātasadisaṃ. Pacchājātaṃ pacchājātasadisaṃ kātabbaṃ, ninnānākaraṇaṃ.) </div>
</div>
<div class="q" id="p_38P2_3215"> <div class="p">
<span class="pN">3215</span>Ajjhattiko dhammo ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (3) </div>
</div>
<div class="q" id="p_38P2_3216"> <div class="divNumber">361.</div> <div class="p">
<span class="pN">3216</span>Bāhiro dhammo bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Sabbaṃ vitthāretabbaṃ.) (1) </div>
</div>
<div class="q" id="p_38P2_3217"> <div class="p">
<span class="pN">3217</span>Bāhiro dhammo ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (2) </div>
</div>
<div class="q" id="p_38P2_3218"> <div class="p">
<span class="pN">3218</span>Bāhiro dhammo ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (3) </div>
</div>
<div class="q" id="p_38P2_3219"> <div class="divNumber">362.</div> <div class="p">
<span class="pN">3219</span>Ajjhattiko ca bāhiro ca dhammā ajjhattikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā khandhā ca…pe…  paṭisandhikkhaṇe ajjhattikā ca bāhirā ca khandhā ajjhattikānaṃ kaṭattārūpānaṃ atthipaccayena paccayo. <span class="bold">Purejātaṃ</span>—  cakkhāyatanañca vatthu ca cittassa atthipaccayena paccayo…pe…  kāyāyatanañca vatthu ca cittassa atthipaccayena paccayo; rūpāyatanañca cakkhāyatanañca cakkhuviññāṇassa…pe…  phoṭṭhabbāyatanañca kāyāyatanañca kāyaviññāṇassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā purejātassa imassa ajjhattikassa kāyassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā kabaḷīkāro āhāro ca imassa ajjhattikassa kāyassa atthipaccayena paccayo. <span class="bold">Pacchājātā</span>—  ajjhattikā ca bāhirā ca khandhā rūpajīvitindriyañca ajjhattikānaṃ kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_3220"> <div class="p">
<span class="pN">3220</span>Ajjhattiko ca bāhiro ca dhammā bāhirassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca cakkhuviññāṇañca dvinnaṃ khandhānaṃ atthipaccayena paccayo…pe… . (Sahajātapaccayavārasadisaṃ ninnānākaraṇaṃ, paṭhamagamanasadisaṃyeva. Sabbe padā paṭhamaghaṭanānayena vibhajitabbā.) (2) </div>
</div>
<div class="q" id="p_38P2_3221"> <div class="p">
<span class="pN">3221</span>Ajjhattiko ca bāhiro ca dhammā ajjhattikassa ca bāhirassa ca dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca dvinnaṃ khandhānaṃ cakkhuviññāṇassa ca atthipaccayena paccayo. (Saṃkhittaṃ. Sabbe padā vibhajitabbā paṭhamaghaṭanānayena.) (3) </div>
</div>
<div class="q" id="p_38P2_3222"> <div class="p">
<span class="pN">3222</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>
