<html>
<div class="i">1.7.3.6 Pallatthikasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Khambhakatavagga
</div>
<div class="h">
Pallatthikasikkhāpada
</div>
<div class="q" id="p_2V_1810">
<div class="divNumber">
601.
</div>
<div class="p">
<span class="pN">1810</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pallatthikāya antaraghare nisīdanti…pe… .
</div>
</div>
<div class="q" id="p_2V_1811">
<div class="p">
<span class="pN">1811</span><span class="bold">“Na pallatthikāya antaraghare nisīdissāmīti sikkhā karaṇīyā”</span>ti. (<span class="italic">26</span>:<span class="bold">171</span>)
</div>
</div>
<div class="q" id="p_2V_1812">
<div class="p">
<span class="pN">1812</span>Na pallatthikāya antaraghare nisīditabbaṃ. Yo anādariyaṃ paṭicca hatthapallatthikāya vā dussapallatthikāya vā antaraghare nisīdati, āpatti dukkaṭassa.
</div>
</div>
<div class="q" id="p_2V_1813">
<div class="p">
<span class="pN">1813</span>Anāpatti— asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1814">
<span class="pN">1814</span>Chaṭṭhasikkhāpadaṃ niṭṭhitaṃ.
</div>
</html>
