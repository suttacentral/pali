<html>
<div class="i"> Adhipati</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_1572"> <div class="divNumber">49.</div> <div class="p">
<span class="pN">1572</span>Ācayagāmī dhammo ācayagāmissa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati, ācayagāmī khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. <span class="bold">Sahajātādhipati</span>—  ācayagāmī adhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_1573"> <div class="p">
<span class="pN">1573</span>Ācayagāmī dhammo nevācayagāmināpacayagāmissa dhammassa adhipatipaccayena paccayo. <span class="bold">Sahajātādhipati</span>—  ācayagāmī adhipati cittasamuṭṭhānānaṃ rūpānaṃ adhipatipaccayena paccayo. (2) </div>
</div>
<div class="q" id="p_37P1_1574"> <div class="p">
<span class="pN">1574</span>Ācayagāmī dhammo ācayagāmissa ca nevācayagāmināpacayagāmissa ca dhammassa adhipatipaccayena paccayo. <span class="bold">Sahajātādhipati</span>—  ācayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_37P1_1575"> <div class="divNumber">50.</div> <div class="p">
<span class="pN">1575</span>Apacayagāmī dhammo apacayagāmissa dhammassa adhipatipaccayena paccayo. <span class="bold">Sahajātādhipati</span>—  apacayagāmī adhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_1576"> <div class="p">
<span class="pN">1576</span>Apacayagāmī dhammo ācayagāmissa dhammassa adhipatipaccayena paccayo. <span class="bold">Ārammaṇādhipati</span>—  sekkhā maggā vuṭṭhahitvā maggaṃ garuṃ katvā paccavekkhanti. (2) </div>
</div>
<div class="q" id="p_37P1_1577"> <div class="p">
<span class="pN">1577</span>Apacayagāmī dhammo nevācayagāmināpacayagāmissa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  arahā maggā vuṭṭhahitvā maggaṃ garuṃ katvā paccavekkhati. <span class="bold">Sahajātādhipati</span>—  apacayagāmī adhipati cittasamuṭṭhānānaṃ rūpānaṃ adhipatipaccayena paccayo. (3) </div>
</div>
<div class="q" id="p_37P1_1578"> <div class="p">
<span class="pN">1578</span>Apacayagāmī dhammo apacayagāmissa ca nevācayagāmināpacayagāmissa ca dhammassa adhipatipaccayena paccayo. <span class="bold">Sahajātādhipati</span>—  apacayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (4) </div>
</div>
<div class="q" id="p_37P1_1579"> <div class="divNumber">51.</div> <div class="p">
<span class="pN">1579</span>Nevācayagāmināpacayagāmī dhammo nevācayagāmināpacayagāmissa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  arahā phalaṃ garuṃ katvā paccavekkhati, nibbānaṃ garuṃ katvā paccavekkhati, nibbānaṃ phalassa adhipatipaccayena paccayo. <span class="bold">Sahajātādhipati</span>—  nevācayagāmināpacayagāmī adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_37P1_1580"> <div class="p">
<span class="pN">1580</span>Nevācayagāmināpacayagāmī dhammo ācayagāmissa dhammassa adhipatipaccayena paccayo. <span class="bold">Ārammaṇādhipati</span>—  sekkhā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa adhipatipaccayena paccayo. Cakkhuṃ garuṃ katvā assādeti…pe…  vatthuṃ…  nevācayagāmināpacayagāmī khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. (2) </div>
</div>
<div class="q" id="p_37P1_1581"> <div class="p">
<span class="pN">1581</span>Nevācayagāmināpacayagāmī dhammo apacayagāmissa dhammassa adhipatipaccayena paccayo. <span class="bold">Ārammaṇādhipati</span>—  nibbānaṃ maggassa adhipatipaccayena paccayo. (3) </div>
</div>
</html>
