<html>
<div class="i">1.1.1.5.9 Rājavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Pācittiyakaṇḍa</div>
<div class="h">Rājavagga</div>
<div class="q" id="p_5V_209"> <div class="divNumber">136.</div> <div class="p">
<span class="pN">209</span>Pubbe appaṭisaṃviditena rañño antepuraṃ pavisantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ ānandaṃ ārabbha. Kismiṃ vatthusminti? Āyasmā ānando pubbe appaṭisaṃvidito rañño antepuraṃ pāvisi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ dvīhi samuṭṭhānehi samuṭṭhāti kathinake…pe… . </div>
</div>
<div class="q" id="p_5V_210"> <div class="divNumber">137.</div> <div class="p">
<span class="pN">210</span>Ratanaṃ uggaṇhantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Aññataraṃ bhikkhuṃ ārabbha. Kismiṃ vatthusminti? Aññataro bhikkhu ratanaṃ uggahesi, tasmiṃ vatthusmiṃ. Ekā paññatti, dve anupaññattiyo. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_211"> <div class="divNumber">138.</div> <div class="p">
<span class="pN">211</span>Santaṃ bhikkhuṃ anāpucchā vikāle gāmaṃ pavisantassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū vikāle gāmaṃ pavisiṃsu, tasmiṃ vatthusmiṃ. Ekā paññatti, tisso anupaññattiyo. Channaṃ āpattisamuṭṭhānānaṃ dvīhi samuṭṭhānehi samuṭṭhāti kathinake…pe… . </div>
</div>
<div class="q" id="p_5V_212"> <div class="divNumber">139.</div> <div class="p">
<span class="pN">212</span>Aṭṭhimayaṃ vā dantamayaṃ vā visāṇamayaṃ vā sūcigharaṃ kārāpentassa pācittiyaṃ kattha paññattanti? Sakkesu paññattaṃ. Kaṃ ārabbhāti? Sambahule bhikkhū ārabbha. Kismiṃ vatthusminti? Sambahulā bhikkhū na mattaṃ jānitvā bahū sūcighare viññāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_213"> <div class="divNumber">140.</div> <div class="p">
<span class="pN">213</span>Pamāṇātikkantaṃ mañcaṃ vā pīṭhaṃ vā kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ upanandaṃ sakyaputtaṃ ārabbha. Kismiṃ vatthusminti? Āyasmā upanando sakyaputto ucce mañce sayi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_214"> <div class="divNumber">141.</div> <div class="p">
<span class="pN">214</span>Mañcaṃ vā pīṭhaṃ vā tūlonaddhaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū mañcaṃ vā pīṭhaṃ vā tūlonaddhaṃ kārāpesuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_215"> <div class="divNumber">142.</div> <div class="p">
<span class="pN">215</span>Pamāṇātikkantaṃ nisīdanaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāni nisīdanāni dhāresuṃ, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_216"> <div class="divNumber">143.</div> <div class="p">
<span class="pN">216</span>Pamāṇātikkantaṃ kaṇḍuppaṭicchādiṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāyo kaṇḍuppaṭicchādiyo dhāresuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_217"> <div class="divNumber">144.</div> <div class="p">
<span class="pN">217</span>Pamāṇātikkantaṃ vassikasāṭikaṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū appamāṇikāyo vassikasāṭikāyo dhāresuṃ, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="q" id="p_5V_218"> <div class="divNumber">145.</div> <div class="p">
<span class="pN">218</span>Sugatacīvarappamāṇaṃ cīvaraṃ kārāpentassa pācittiyaṃ kattha paññattanti? Sāvatthiyaṃ paññattaṃ. Kaṃ ārabbhāti? Āyasmantaṃ nandaṃ ārabbha. Kismiṃ vatthusminti? Āyasmā nando sugatacīvarappamāṇaṃ cīvaraṃ dhāresi, tasmiṃ vatthusmiṃ. Ekā paññatti. Channaṃ āpattisamuṭṭhānānaṃ chahi samuṭṭhānehi samuṭṭhāti…pe… . </div>
</div>
<div class="CENTER" id="p_5V_219">
<span class="pN">219</span>Rājavaggo navamo.<br> Dvenavuti pācittiyā niṭṭhitā.<br> Khuddakaṃ samattaṃ.</div>
<div class="SUMMARY" id="p_5V_220">
<span class="pN">220</span><span class="firstLetter">T</span>assuddānaṃ</div>
<div class="q" id="p_5V_221"> <div class="p"> <table class="singleColumn"> <tr> <td> <div class="pN">221</div> <div class="G">Musā omasapesuññaṃ,</div> </td> </tr> <tr> <td> <div class="G">padaseyyā ca itthiyā;</div> </td> </tr> <tr> <td> <div class="G">Aññatra viññunā bhūtā,</div> </td> </tr> <tr> <td> <div class="G">duṭṭhullāpatti khaṇanā.</div> </td> </tr> </table> </div>
</div>
<div class="q" id="p_5V_222"> <div class="p"> <table class="singleColumn"> <tr> <td> <div class="pN">222</div> <div class="G">Bhūtaṃ aññāya ujjhāyi,</div> </td> </tr> <tr> <td> <div class="G">mañco seyyo ca vuccati;</div> </td> </tr> <tr> <td> <div class="G">Pubbe nikkaḍḍhanāhacca,</div> </td> </tr> <tr> <td> <div class="G">dvāraṃ sappāṇakena ca.</div> </td> </tr> </table> </div>
</div>
<div class="q" id="p_5V_223"> <div class="p"> <table class="singleColumn"> <tr> <td> <div class="pN">223</div> <div class="G">Asammatā atthaṅgate,</div> </td> </tr> <tr> <td> <div class="G">upassayāmisena ca;</div> </td> </tr> <tr> <td> <div class="G">Dade sibbe vidhānena,</div> </td> </tr> <tr> <td> <div class="G">nāvā bhuñjeyya ekato.</div> </td> </tr> </table> </div>
</div>
<div class="q" id="p_5V_224"> <div class="p"> <table class="singleColumn"> <tr> <td> <div class="pN">224</div> <div class="G">Piṇḍaṃ gaṇaṃ paraṃ pūvaṃ,</div> </td> </tr> <tr> <td> <div class="G">pavārito pavāritaṃ;</div> </td> </tr> <tr> <td> <div class="G">Vikālaṃ sannidhi khīraṃ,</div> </td> </tr> <tr> <td> <div class="G">dantaponena te dasa.</div> </td> </tr> </table> </div>
</div>
<div class="q" id="p_5V_225"> <div class="p"> <table class="singleColumn"> <tr> <td> <div class="pN">225</div> <div class="G">Acelakaṃ uyyokhajja,</div> </td> </tr> <tr> <td> <div class="G">paṭicchannaṃ rahena ca;</div> </td> </tr> <tr> <td> <div class="G">Nimantito paccayehi,</div> </td> </tr> <tr> <td> <div class="G">senāvasanuyyodhikaṃ.</div> </td> </tr> </table> </div>
</div>
<div class="q" id="p_5V_226"> <div class="p"> <table class="singleColumn"> <tr> <td> <div class="pN">226</div> <div class="G">Surā aṅguli hāso ca,</div> </td> </tr> <tr> <td> <div class="G">anādariyañca bhiṃsanaṃ;</div> </td> </tr> <tr> <td> <div class="G">Joti nahāna dubbaṇṇaṃ,</div> </td> </tr> <tr> <td> <div class="G">sāmaṃ apanidhena ca.</div> </td> </tr> </table> </div>
</div>
<div class="q" id="p_5V_227"> <div class="p"> <table class="singleColumn"> <tr> <td> <div class="pN">227</div> <div class="G">Sañciccudakakammā ca,</div> </td> </tr> <tr> <td> <div class="G">duṭṭhullaṃ ūnavīsati;</div> </td> </tr> <tr> <td> <div class="G">Theyyaitthiavadesaṃ,</div> </td> </tr> <tr> <td> <div class="G">saṃvāse nāsitena ca.</div> </td> </tr> </table> </div>
</div>
<div class="q" id="p_5V_228"> <div class="p"> <table class="singleColumn"> <tr> <td> <div class="pN">228</div> <div class="G">Sahadhammikavilekhā,</div> </td> </tr> <tr> <td> <div class="G">moho pahārenuggire;</div> </td> </tr> <tr> <td> <div class="G">Amūlakañca sañcicca,</div> </td> </tr> <tr> <td> <div class="G">sossāmi khiyyapakkame.</div> </td> </tr> </table> </div>
</div>
<div class="q" id="p_5V_229"> <div class="p"> <table class="singleColumn"> <tr> <td> <div class="pN">229</div> <div class="G">Saṃghena cīvaraṃ datvā,</div> </td> </tr> <tr> <td> <div class="G">pariṇāmeyya puggale;</div> </td> </tr> <tr> <td> <div class="G">Raññañca ratanaṃ santaṃ,</div> </td> </tr> <tr> <td> <div class="G">sūci mañco ca tūlikā;</div> </td> </tr> <tr> <td> <div class="G">Nisīdanaṃ kaṇḍucchādi,</div> </td> </tr> <tr> <td> <div class="G">vassikā sugatena cāti.</div> </td> </tr> </table> </div>
</div>
<div class="SUMMARY" id="p_5V_230">
<span class="pN">230</span><span class="firstLetter">T</span>esaṃ <span class="firstLetter">v</span>aggānaṃ <span class="firstLetter">u</span>ddānaṃ</div>
<div class="q" id="p_5V_231"> <div class="p"> <table class="singleColumn"> <tr> <td> <div class="pN">231</div> <div class="G">Musā bhūtā ca ovādo,</div> </td> </tr> <tr> <td> <div class="G">bhojanācelakena ca;</div> </td> </tr> <tr> <td> <div class="G">Surā sappāṇakā dhammo,</div> </td> </tr> <tr> <td> <div class="G">rājavaggena te navāti.</div> </td> </tr> </table> </div>
</div>
</html>
