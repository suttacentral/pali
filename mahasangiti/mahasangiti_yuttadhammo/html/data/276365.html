<html>
<div class="i">2.2.8 Ariyavohārasutta</div>
<div class="h">Dutiyapaṇṇāsaka</div>
<div class="h">Bhūmicālavagga</div>
<div class="h">Ariyavohārasutta</div>
<div class="q" id="p_17A8_683"> <div class="divNumber">68.</div> <div class="p">
<span class="pN">683</span>“Aṭṭhime, bhikkhave, ariyavohārā. Katame aṭṭha? Adiṭṭhe adiṭṭhavāditā, asute asutavāditā, amute amutavāditā, aviññāte aviññātavāditā, diṭṭhe diṭṭhavāditā, sute sutavāditā, mute mutavāditā, viññāte viññātavāditā. Ime kho, bhikkhave, aṭṭha ariyavohārā”ti. </div>
</div>
<div class="CENTER" id="p_17A8_684">
<span class="pN">684</span>Aṭṭhamaṃ.</div>
</html>
