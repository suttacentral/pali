<html>
<div class="i"> Atthi</div>
<div class="h">Ajjhattattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_2849"> <div class="divNumber">46.</div> <div class="p">
<span class="pN">2849</span>Ajjhatto dhammo ajjhattassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  ajjhatto eko khandho tiṇṇannaṃ khandhānaṃ cittasamuṭṭhānānañca rūpānaṃ…pe…  dve khandhe…pe…  paṭisandhikkhaṇe…pe…  khandhā vatthussa…pe…  vatthu khandhānaṃ…pe…  ekaṃ mahābhūtaṃ…pe…  asaññasattānaṃ ekaṃ mahābhūtaṃ tiṇṇannaṃ mahābhūtānaṃ…pe… . <span class="bold">Purejātaṃ</span>—  cakkhuṃ…pe…  vatthuṃ (purejātasadisaṃ), vatthu ajjhattānaṃ khandhānaṃ atthipaccayena paccayo. <span class="bold">Pacchājātā</span>—  ajjhattā khandhā purejātassa imassa kāyassa atthipaccayena paccayo. Ajjhatto <span class="bold">kabaḷīkāro āhāro</span> ajjhattassa kāyassa…pe…  <span class="bold">rūpajīvitindriyaṃ</span>—  kaṭattārūpānaṃ…pe… . (1) </div>
</div>
<div class="q" id="p_37P1_2850"> <div class="p">
<span class="pN">2850</span>Ajjhatto dhammo bahiddhā dhammassa atthipaccayena paccayo—  purejātaṃ, āhāraṃ. <span class="bold">Purejātaṃ</span>—  paro ajjhattaṃ cakkhuṃ…pe…  vatthuṃ aniccato…pe…  vipassati, dibbena cakkhunā rūpaṃ passati, dibbāya sotadhātuyā saddaṃ suṇāti, ajjhattaṃ rūpāyatanaṃ…pe…  phoṭṭhabbāyatanaṃ bahiddhā kāyaviññāṇassa atthipaccayena paccayo. Ajjhatto <span class="bold">kabaḷīkāro āhāro</span> bahiddhā kāyassa atthipaccayena paccayo. (2) </div>
</div>
<div class="q" id="p_37P1_2851"> <div class="divNumber">47.</div> <div class="p">
<span class="pN">2851</span>Bahiddhā dhammo bahiddhā dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Bahiddhā ninnānākaraṇaṃ, mātikāpadāni vitthāretabbāni.) (1) </div>
</div>
<div class="q" id="p_37P1_2852"> <div class="p">
<span class="pN">2852</span>Bahiddhā dhammo ajjhattassa dhammassa atthipaccayena paccayo—  purejātaṃ, āhāraṃ. <span class="bold">Purejātaṃ</span>—  bahiddhā cakkhuṃ…pe…  vatthuṃ…pe…  dibbena cakkhunā rūpaṃ passati, dibbāya sotadhātuyā saddaṃ suṇāti, bahiddhā rūpāyatanaṃ…pe…  phoṭṭhabbāyatanaṃ ajjhattassa kāyaviññāṇassa atthipaccayena paccayo. Bahiddhā <span class="bold">kabaḷīkāro āhāro</span> ajjhattassa kāyassa atthipaccayena paccayo. (2) </div>
</div>
<div class="q" id="p_37P1_2853"> <div class="divNumber">48.</div> <div class="p">
<span class="pN">2853</span>Ajjhatto dhammo ca bahiddhā dhammo ca ajjhattassa dhammassa atthipaccayena paccayo—  purejātaṃ, āhāraṃ. <span class="bold">Purejātaṃ</span>—  bahiddhā rūpāyatanañca ajjhattaṃ cakkhu ca ajjhattassa cakkhuviññāṇassa…pe…  bahiddhā phoṭṭhabbāyatanañca ajjhattaṃ kāyāyatanañca ajjhattassa kāyaviññāṇassa atthipaccayena paccayo. Bahiddhā rūpāyatanañca ajjhattaṃ vatthu ca…pe…  bahiddhā phoṭṭhabbāyatanañca ajjhattaṃ vatthu ca ajjhattānaṃ khandhānaṃ atthipaccayena paccayo. <span class="bold">Āhāraṃ</span>—  ajjhatto kabaḷīkāro āhāro ca bahiddhā kabaḷīkāro āhāro ca ajjhattassa kāyassa atthipaccayena paccayo. (1) </div>
</div>
<div class="q" id="p_37P1_2854"> <div class="p">
<span class="pN">2854</span>Ajjhatto dhammo ca bahiddhā dhammo ca bahiddhā dhammassa atthipaccayena paccayo—  purejātaṃ, āhāraṃ. <span class="bold">Purejātaṃ</span>—  ajjhattaṃ rūpāyatanañca bahiddhā cakkhāyatanañca bahiddhā cakkhuviññāṇassa atthipaccayena paccayo…pe…  ajjhattaṃ phoṭṭhabbāyatanañca bahiddhā kāyāyatanañca bahiddhā kāyaviññāṇassa atthipaccayena paccayo. Ajjhattaṃ rūpāyatanañca bahiddhā vatthu ca bahiddhā khandhānaṃ atthipaccayena paccayo…pe…  ajjhattaṃ phoṭṭhabbāyatanañca bahiddhā vatthu ca bahiddhā khandhānaṃ atthipaccayena paccayo. <span class="bold">Āhāraṃ</span>—  ajjhatto kabaḷīkāro āhāro ca bahiddhā kabaḷīkāro āhāro ca bahiddhā kāyassa atthipaccayena paccayo. (2) </div>
</div>
</html>
