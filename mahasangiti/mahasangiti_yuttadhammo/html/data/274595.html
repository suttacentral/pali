<html>
<div class="i">1.14.4 Ganthasutta</div>
<div class="h">Maggasaṃyutta</div>
<div class="h">Oghavagga</div>
<div class="h">Ganthasutta</div>
<div class="q" id="p_14S5_341"> <div class="divNumber">175.</div> <div class="p">
<span class="pN">341</span>“Cattārome, bhikkhave, ganthā. Katame cattāro? Abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho—  ime kho, bhikkhave, cattāro ganthā. Imesaṃ kho, bhikkhave, catunnaṃ ganthānaṃ abhiññāya pariññāya parikkhayāya pahānāya…pe…  ayaṃ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_342">
<span class="pN">342</span>Catutthaṃ.</div>
</html>
