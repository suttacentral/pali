<html>
<div class="i">6.8 Vijayātherīgāthā</div>
<div class="h">Chakkanipāta</div>
<div class="h">Vijayātherīgāthā</div>
<div class="q" id="p_19Th2_231"> <div class="divNumber">169.</div> <div class="p"> <table class="singleColumn"> <tr> <td> <div class="pN">231</div> <div class="G">“Catukkhattuṃ pañcakkhattuṃ,</div> </td> </tr> <tr> <td> <div class="G">vihārā upanikkhamiṃ;</div> </td> </tr> <tr> <td> <div class="G">Aladdhā cetaso santiṃ,</div> </td> </tr> <tr> <td> <div class="G">citte avasavattinī.</div> </td> </tr> </table> </div>
</div>
<div class="q" id="p_19Th2_232"> <div class="divNumber">170.</div> <div class="p"> <table class="singleColumn"> <tr> <td> <div class="pN">232</div> <div class="G">Bhikkhuniṃ upasaṅkamma,</div> </td> </tr> <tr> <td> <div class="G">sakkaccaṃ paripucchahaṃ;</div> </td> </tr> <tr> <td> <div class="G">Sā me dhammamadesesi,</div> </td> </tr> <tr> <td> <div class="G">dhātuāyatanāni ca.</div> </td> </tr> </table> </div>
</div>
<div class="q" id="p_19Th2_233"> <div class="divNumber">171.</div> <div class="p"> <table class="singleColumn"> <tr> <td> <div class="pN">233</div> <div class="G">Cattāri ariyasaccāni,</div> </td> </tr> <tr> <td> <div class="G">indriyāni balāni ca;</div> </td> </tr> <tr> <td> <div class="G">Bojjhaṅgaṭṭhaṅgikaṃ maggaṃ,</div> </td> </tr> <tr> <td> <div class="G">uttamatthassa pattiyā.</div> </td> </tr> </table> </div>
</div>
<div class="q" id="p_19Th2_234"> <div class="divNumber">172.</div> <div class="p"> <table class="singleColumn"> <tr> <td> <div class="pN">234</div> <div class="G">Tassāhaṃ vacanaṃ sutvā,</div> </td> </tr> <tr> <td> <div class="G">karontī anusāsaniṃ;</div> </td> </tr> <tr> <td> <div class="G">Rattiyā purime yāme,</div> </td> </tr> <tr> <td> <div class="G">pubbajātimanussariṃ.</div> </td> </tr> </table> </div>
</div>
<div class="q" id="p_19Th2_235"> <div class="divNumber">173.</div> <div class="p"> <table class="singleColumn"> <tr> <td> <div class="pN">235</div> <div class="G">Rattiyā majjhime yāme,</div> </td> </tr> <tr> <td> <div class="G">dibbacakkhuṃ visodhayiṃ;</div> </td> </tr> <tr> <td> <div class="G">Rattiyā pacchime yāme,</div> </td> </tr> <tr> <td> <div class="G">tamokhandhaṃ padālayiṃ.</div> </td> </tr> </table> </div>
</div>
<div class="q" id="p_19Th2_236"> <div class="divNumber">174.</div> <div class="p"> <table class="singleColumn"> <tr> <td> <div class="pN">236</div> <div class="G">Pītisukhena ca kāyaṃ,</div> </td> </tr> <tr> <td> <div class="G">Pharitvā vihariṃ tadā;</div> </td> </tr> <tr> <td> <div class="G">Sattamiyā pāde pasāresiṃ,</div> </td> </tr> <tr> <td> <div class="G">Tamokhandhaṃ padāliyā”ti.</div> </td> </tr> </table> </div>
</div>
<div class="CENTER" id="p_19Th2_237">
<span class="pN">237</span>…  Vijayā therī… .</div>
<div class="ENDH3" id="p_19Th2_238">
<span class="pN">238</span>Chakkanipāto niṭṭhito.</div>
</html>
