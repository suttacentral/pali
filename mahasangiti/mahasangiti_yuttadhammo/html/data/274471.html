<html>
<div class="i">9.1.11 Maggaṅgasutta</div>
<div class="h">Asaṅkhatasaṃyutta</div>
<div class="h">Paṭhamavagga</div>
<div class="h">Maggaṅgasutta</div>
<div class="q" id="p_13S4_1691"> <div class="divNumber">376.</div> <div class="p">
<span class="pN">1691</span>“Katamo ca, bhikkhave, asaṅkhatagāmimaggo? Ariyo aṭṭhaṅgiko maggo. Ayaṃ vuccati, bhikkhave, asaṅkhatagāmimaggo. Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā. Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. </div>
</div>
<div class="CENTER" id="p_13S4_1692">
<span class="pN">1692</span>Ekādasamaṃ.</div>
<div class="CENTER" id="p_13S4_1693">
<span class="pN">1693</span>Asaṅkhatasaṃyuttassa paṭhamo vaggo.</div>
<div class="SUMMARY" id="p_13S4_1694">
<span class="pN">1694</span><span class="firstLetter">T</span>assuddānaṃ</div>
<div class="q" id="p_13S4_1695"> <div class="p"> <table class="singleColumn"> <tr> <td> <div class="pN">1695</div> <div class="G">Kāyo samatho savitakko,</div> </td> </tr> <tr> <td> <div class="G">suññato satipaṭṭhānā;</div> </td> </tr> <tr> <td> <div class="G">Sammappadhānā iddhipādā,</div> </td> </tr> <tr> <td> <div class="G">indriyabalabojjhaṅgā;</div> </td> </tr> <tr> <td> <div class="G">Maggena ekādasamaṃ,</div> </td> </tr> <tr> <td> <div class="G">tassuddānaṃ pavuccati.</div> </td> </tr> </table> </div>
</div>
</html>
