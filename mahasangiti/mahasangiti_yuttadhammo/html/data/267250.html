<html>
<div class="i">12.6 Citakapūjakattheraapadāna</div>
<div class="h">Mahāparivāravagga</div>
<div class="h">Citakapūjakattheraapadāna</div>
<div class="q" id="p_20Ap1_1999"> <div class="divNumber">49.</div> <div class="p"> <table class="singleColumn"> <tr> <td> <div class="pN">1999</div> <div class="G">“Vasāmi rājāyatane,</div> </td> </tr> <tr> <td> <div class="G">sāmacco saparijjano;</div> </td> </tr> <tr> <td> <div class="G">Parinibbute bhagavati,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2000"> <div class="divNumber">50.</div> <div class="p"> <table class="singleColumn"> <tr> <td> <div class="pN">2000</div> <div class="G">Pasannacitto sumano,</div> </td> </tr> <tr> <td> <div class="G">citakaṃ agamāsahaṃ;</div> </td> </tr> <tr> <td> <div class="G">Tūriyaṃ tattha vādetvā,</div> </td> </tr> <tr> <td> <div class="G">gandhamālaṃ samokiriṃ.</div> </td> </tr> </table> </div>
</div>
<div class="q" id="p_20Ap1_2001"> <div class="divNumber">51.</div> <div class="p"> <table class="singleColumn"> <tr> <td> <div class="pN">2001</div> <div class="G">Citamhi pūjaṃ katvāna,</div> </td> </tr> <tr> <td> <div class="G">vanditvā citakaṃ ahaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">sakaṃ bhavanupāgamiṃ.</div> </td> </tr> </table> </div>
</div>
<div class="q" id="p_20Ap1_2002"> <div class="divNumber">52.</div> <div class="p"> <table class="singleColumn"> <tr> <td> <div class="pN">2002</div> <div class="G">Bhavane upaviṭṭhohaṃ,</div> </td> </tr> <tr> <td> <div class="G">citapūjaṃ anussariṃ;</div> </td> </tr> <tr> <td> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha.</div> </td> </tr> </table> </div>
</div>
<div class="q" id="p_20Ap1_2003"> <div class="divNumber">53.</div> <div class="p"> <table class="singleColumn"> <tr> <td> <div class="pN">2003</div> <div class="G">Anubhotvāna sampattiṃ,</div> </td> </tr> <tr> <td> <div class="G">devesu mānusesu ca;</div> </td> </tr> <tr> <td> <div class="G">Pattomhi acalaṃ ṭhānaṃ,</div> </td> </tr> <tr> <td> <div class="G">hitvā jayaparājayaṃ.</div> </td> </tr> </table> </div>
</div>
<div class="q" id="p_20Ap1_2004"> <div class="divNumber">54.</div> <div class="p"> <table class="singleColumn"> <tr> <td> <div class="pN">2004</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">citapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2005"> <div class="divNumber">55.</div> <div class="p"> <table class="singleColumn"> <tr> <td> <div class="pN">2005</div> <div class="G">Ekūnatiṃsakappamhi,</div> </td> </tr> <tr> <td> <div class="G">ito soḷasa rājāno;</div> </td> </tr> <tr> <td> <div class="G">Uggatā nāma nāmena,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2006"> <div class="divNumber">56.</div> <div class="p"> <table class="singleColumn"> <tr> <td> <div class="pN">2006</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2007"> <div class="p">
<span class="pN">2007</span>Itthaṃ sudaṃ āyasmā citakapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2008">
<span class="pN">2008</span>Citakapūjakattherassāpadānaṃ chaṭṭhaṃ.</div>
</html>
