<html>
<div class="i">1.2.6 Dukkhāhārakathā</div>
<div class="h">Mahāpaṇṇāsaka</div>
<div class="h">Dutiyavagga</div>
<div class="h">Dukkhāhārakathā</div>
<div class="q" id="p_32Kv_984"> <div class="divNumber">334.</div> <div class="p">
<span class="pN">984</span>๐ Dukkhāhāro maggaṅgaṃ maggapariyāpannanti? Āmantā. Ye keci dukkhanti vācaṃ bhāsanti, sabbe te maggaṃ bhāventīti? Na hevaṃ vattabbe. </div>
</div>
<div class="q" id="p_32Kv_985"> <div class="p">
<span class="pN">985</span>๐ Ye keci dukkhanti vācaṃ bhāsanti, sabbe te maggaṃ bhāventīti? Āmantā. Bālaputhujjanā dukkhanti vācaṃ bhāsanti, bālaputhujjanā maggaṃ bhāventīti? Na hevaṃ vattabbe. Mātughātako…  pitughātako…  arahantaghātako…  ruhiruppādako…  saṃghabhedako dukkhanti vācaṃ bhāsati, saṃghabhedako maggaṃ bhāvetīti? Na hevaṃ vattabbe…pe… . </div>
</div>
<div class="CENTER" id="p_32Kv_986">
<span class="pN">986</span>Dukkhāhārakathā niṭṭhitā.</div>
</html>
