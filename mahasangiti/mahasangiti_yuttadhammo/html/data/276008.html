<html>
<div class="i">5.1.8 Dantakaṭṭhasutta</div>
<div class="h">Pañcamapaṇṇāsaka</div>
<div class="h">Kimilavagga</div>
<div class="h">Dantakaṭṭhasutta</div>
<div class="q" id="p_16A5_1210"> <div class="divNumber">208.</div> <div class="p">
<span class="pN">1210</span>“Pañcime, bhikkhave, ādīnavā dantakaṭṭhassa akhādane. Katame pañca? Acakkhussaṃ, mukhaṃ duggandhaṃ hoti, rasaharaṇiyo na visujjhanti, pittaṃ semhaṃ bhattaṃ pariyonandhati, bhattamassa nacchādeti. Ime kho, bhikkhave, pañca ādīnavā dantakaṭṭhassa akhādane. </div>
</div>
<div class="q" id="p_16A5_1211"> <div class="p">
<span class="pN">1211</span>Pañcime, bhikkhave, ānisaṃsā dantakaṭṭhassa khādane. Katame pañca? Cakkhussaṃ, mukhaṃ na duggandhaṃ hoti, rasaharaṇiyo visujjhanti, pittaṃ semhaṃ bhattaṃ na pariyonandhati, bhattamassa chādeti. Ime kho, bhikkhave, pañca ānisaṃsā dantakaṭṭhassa khādane”ti. </div>
</div>
<div class="CENTER" id="p_16A5_1212">
<span class="pN">1212</span>Aṭṭhamaṃ.</div>
</html>
