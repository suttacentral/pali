<html>
<div class="i">2 Kusalattika, Vipākattika</div>
<div class="h">Kusalattika, Vipākattika</div>
<div class="q" id="p_40P11_23"> <div class="divNumber">9.</div> <div class="p">
<span class="pN">23</span>Nakusalaṃ navipākaṃ dhammaṃ paṭicca nakusalo navipāko dhammo uppajjati hetupaccayā. Nakusalaṃ navipākaṃ dhammaṃ paṭicca naakusalo navipāko dhammo uppajjati hetupaccayā. Nakusalaṃ navipākaṃ dhammaṃ paṭicca naabyākato navipāko dhammo uppajjati hetupaccayā. Nakusalaṃ navipākaṃ dhammaṃ paṭicca nakusalo navipāko ca naabyākato navipāko ca dhammā uppajjanti hetupaccayā. Nakusalaṃ navipākaṃ dhammaṃ paṭicca nakusalo navipāko ca naakusalo navipāko ca dhammā uppajjanti hetupaccayā. (5) </div>
</div>
<div class="q" id="p_40P11_24"> <div class="p">
<span class="pN">24</span>Naakusalaṃ navipākaṃ dhammaṃ paṭicca naakusalo navipāko dhammo uppajjati hetupaccayā…  pañca. </div>
</div>
<div class="q" id="p_40P11_25"> <div class="p">
<span class="pN">25</span>Naabyākataṃ navipākaṃ dhammaṃ paṭicca naabyākato navipāko dhammo uppajjati hetupaccayā…  cha. </div>
</div>
<div class="q" id="p_40P11_26"> <div class="p">
<span class="pN">26</span>Nakusalaṃ navipākañca naabyākataṃ navipākañca dhammaṃ paṭicca nakusalo navipāko dhammo uppajjati hetupaccayā…  pañca. </div>
</div>
<div class="q" id="p_40P11_27"> <div class="p">
<span class="pN">27</span>Naakusalaṃ navipākañca naabyākataṃ navipākañca dhammaṃ paṭicca nakusalo navipāko dhammo uppajjati hetupaccayā…  pañca. </div>
</div>
<div class="q" id="p_40P11_28"> <div class="p">
<span class="pN">28</span>Nakusalaṃ navipākañca naakusalaṃ navipākañca dhammaṃ paṭicca nakusalo navipāko dhammo uppajjati hetupaccayā…  tīṇi. (Saṃkhittaṃ.) </div>
</div>
<div class="q" id="p_40P11_29"> <div class="p">
<span class="pN">29</span>Hetuyā ekūnatiṃsa, ārammaṇe catuvīsa…pe…  vipāke nava…pe…  avigate ekūnatiṃsa. (Sabbattha vitthāro.) </div>
</div>
<div class="q" id="p_40P11_30"> <div class="divNumber">10.</div> <div class="p">
<span class="pN">30</span>Nakusalaṃ navipākadhammadhammaṃ paṭicca nakusalo navipākadhammadhammo uppajjati hetupaccayā. Nakusalaṃ navipākadhammadhammaṃ paṭicca naakusalo navipākadhammadhammo uppajjati hetupaccayā. Nakusalaṃ navipākadhammadhammaṃ paṭicca nakusalo navipākadhammadhammo ca naakusalo navipākadhammadhammo ca dhammā uppajjanti hetupaccayā. (3) </div>
</div>
<div class="q" id="p_40P11_31"> <div class="p">
<span class="pN">31</span>Naakusalaṃ navipākadhammadhammaṃ paṭicca naakusalo navipākadhammadhammo uppajjati hetupaccayā. Naakusalaṃ navipākadhammadhammaṃ paṭicca nakusalo navipākadhammadhammo uppajjati hetupaccayā. Naakusalaṃ navipākadhammadhammaṃ paṭicca nakusalo navipākadhammadhammo ca naakusalo navipākadhammadhammo ca dhammā uppajjanti hetupaccayā. (3) </div>
</div>
<div class="q" id="p_40P11_32"> <div class="p">
<span class="pN">32</span>Nakusalaṃ navipākadhammadhammañca naakusalaṃ navipākadhammadhammañca dhammaṃ paṭicca nakusalo navipākadhammadhammo uppajjati hetupaccayā. Nakusalaṃ navipākadhammadhammañca naakusalaṃ navipākadhammadhammañca dhammaṃ paṭicca naakusalo navipākadhammadhammo uppajjati hetupaccayā. Nakusalaṃ navipākadhammadhammañca naakusalaṃ navipākadhammadhammañca dhammaṃ paṭicca nakusalo navipākadhammadhammo ca naakusalo navipākadhammadhammo ca dhammā uppajjanti hetupaccayā. (3) (Saṃkhittaṃ.) </div>
</div>
<div class="q" id="p_40P11_33"> <div class="p">
<span class="pN">33</span>Hetuyā nava…pe…  avigate nava. (Sabbattha nava.) </div>
</div>
<div class="q" id="p_40P11_34"> <div class="divNumber">11.</div> <div class="p">
<span class="pN">34</span>Nakusalaṃ nanevavipākanavipākadhammadhammaṃ paṭicca nakusalo nanevavipākanavipākadhammadhammo uppajjati hetupaccayā. (Saṃkhittaṃ.) </div>
</div>
<div class="q" id="p_40P11_35"> <div class="p">
<span class="pN">35</span>Hetuyā catuvīsa…pe…  āsevane sattarasa…pe…  vipāke nava…pe…  avigate catuvīsa. </div>
</div>
</html>
