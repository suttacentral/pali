<html>
<div class="i">3.4 Bhusapetavatthu</div>
<div class="h">Cūḷavagga</div>
<div class="h">Bhusapetavatthu</div>
<div class="q" id="p_19Pv_483"> <div class="divNumber">447.</div> <div class="p"> <table class="singleColumn"> <tr> <td> <div class="pN">483</div> <div class="G">“Bhusāni eko sāliṃ punāparo,</div> </td> </tr> <tr> <td> <div class="G">Ayañca nārī sakamaṃsalohitaṃ;</div> </td> </tr> <tr> <td> <div class="G">Tuvañca gūthaṃ asuciṃ akantaṃ,</div> </td> </tr> <tr> <td> <div class="G">Paribhuñjasi kissa ayaṃ vipāko”ti.</div> </td> </tr> </table> </div>
</div>
<div class="q" id="p_19Pv_484"> <div class="divNumber">448.</div> <div class="p"> <table class="singleColumn"> <tr> <td> <div class="pN">484</div> <div class="G">“Ayaṃ pure mātaraṃ hiṃsati,</div> </td> </tr> <tr> <td> <div class="G">Ayaṃ pana kūṭavāṇijo;</div> </td> </tr> <tr> <td> <div class="G">Ayaṃ maṃsāni khāditvā,</div> </td> </tr> <tr> <td> <div class="G">Musāvādena vañceti.</div> </td> </tr> </table> </div>
</div>
<div class="q" id="p_19Pv_485"> <div class="divNumber">449.</div> <div class="p"> <table class="singleColumn"> <tr> <td> <div class="pN">485</div> <div class="G">Ahaṃ manussesu manussabhūtā,</div> </td> </tr> <tr> <td> <div class="G">Agārinī sabbakulassa issarā;</div> </td> </tr> <tr> <td> <div class="G">Santesu pariguhāmi,</div> </td> </tr> <tr> <td> <div class="G">Mā ca kiñci ito adaṃ.</div> </td> </tr> </table> </div>
</div>
<div class="q" id="p_19Pv_486"> <div class="divNumber">450.</div> <div class="p"> <table class="singleColumn"> <tr> <td> <div class="pN">486</div> <div class="G">Musāvādena chādemi,</div> </td> </tr> <tr> <td> <div class="G">‘natthi etaṃ mama gehe;</div> </td> </tr> <tr> <td> <div class="G">Sace santaṃ niguhāmi,</div> </td> </tr> <tr> <td> <div class="G">gūtho me hotu bhojanaṃ’.</div> </td> </tr> </table> </div>
</div>
<div class="q" id="p_19Pv_487"> <div class="divNumber">451.</div> <div class="p"> <table class="singleColumn"> <tr> <td> <div class="pN">487</div> <div class="G">Tassa kammassa vipākena,</div> </td> </tr> <tr> <td> <div class="G">musāvādassa cūbhayaṃ;</div> </td> </tr> <tr> <td> <div class="G">Sugandhaṃ sālino bhattaṃ,</div> </td> </tr> <tr> <td> <div class="G">gūthaṃ me parivattati.</div> </td> </tr> </table> </div>
</div>
<div class="q" id="p_19Pv_488"> <div class="divNumber">452.</div> <div class="p"> <table class="singleColumn"> <tr> <td> <div class="pN">488</div> <div class="G">Avañjhāni ca kammāni,</div> </td> </tr> <tr> <td> <div class="G">Na hi kammaṃ vinassati;</div> </td> </tr> <tr> <td> <div class="G">Duggandhaṃ kiminaṃ mīḷaṃ,</div> </td> </tr> <tr> <td> <div class="G">Bhuñjāmi ca pivāmi cā”ti.</div> </td> </tr> </table> </div>
</div>
<div class="CENTER" id="p_19Pv_489">
<span class="pN">489</span>Bhusapetavatthu catutthaṃ.</div>
</html>
