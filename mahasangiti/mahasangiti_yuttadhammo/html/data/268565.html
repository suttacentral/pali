<html>
<div class="i">2.3.4 Suvaṇṇavimānavatthu</div>
<div class="h">Purisavimāna</div>
<div class="h">Sunikkhittavagga</div>
<div class="h">Suvaṇṇavimānavatthu</div>
<div class="q" id="p_19Vv_982"> <div class="divNumber">1134.</div> <div class="p"> <table class="singleColumn"> <tr> <td> <div class="pN">982</div> <div class="G">“Sovaṇṇamaye pabbatasmiṃ,</div> </td> </tr> <tr> <td> <div class="G">vimānaṃ sabbatopabhaṃ;</div> </td> </tr> <tr> <td> <div class="G">Hemajālapaṭicchannaṃ,</div> </td> </tr> <tr> <td> <div class="G">kiṅkiṇijālakappitaṃ.</div> </td> </tr> </table> </div>
</div>
<div class="q" id="p_19Vv_983"> <div class="divNumber">1135.</div> <div class="p"> <table class="singleColumn"> <tr> <td> <div class="pN">983</div> <div class="G">Aṭṭhaṃsā sukatā thambhā,</div> </td> </tr> <tr> <td> <div class="G">sabbe veḷuriyāmayā;</div> </td> </tr> <tr> <td> <div class="G">Ekamekāya aṃsiyā,</div> </td> </tr> <tr> <td> <div class="G">ratanā satta nimmitā.</div> </td> </tr> </table> </div>
</div>
<div class="q" id="p_19Vv_984"> <div class="divNumber">1136.</div> <div class="p"> <table class="singleColumn"> <tr> <td> <div class="pN">984</div> <div class="G">Veḷuriyasuvaṇṇassa,</div> </td> </tr> <tr> <td> <div class="G">phalikā rūpiyassa ca;</div> </td> </tr> <tr> <td> <div class="G">Masāragallamuttāhi,</div> </td> </tr> <tr> <td> <div class="G">lohitaṅgamaṇīhi ca.</div> </td> </tr> </table> </div>
</div>
<div class="q" id="p_19Vv_985"> <div class="divNumber">1137.</div> <div class="p"> <table class="singleColumn"> <tr> <td> <div class="pN">985</div> <div class="G">Citrā manoramā bhūmi,</div> </td> </tr> <tr> <td> <div class="G">na tatthuddhaṃsatī rajo;</div> </td> </tr> <tr> <td> <div class="G">Gopānasīgaṇā pītā,</div> </td> </tr> <tr> <td> <div class="G">kūṭaṃ dhārenti nimmitā.</div> </td> </tr> </table> </div>
</div>
<div class="q" id="p_19Vv_986"> <div class="divNumber">1138.</div> <div class="p"> <table class="singleColumn"> <tr> <td> <div class="pN">986</div> <div class="G">Sopānāni ca cattāri,</div> </td> </tr> <tr> <td> <div class="G">nimmitā caturo disā;</div> </td> </tr> <tr> <td> <div class="G">Nānāratanagabbhehi,</div> </td> </tr> <tr> <td> <div class="G">ādiccova virocati.</div> </td> </tr> </table> </div>
</div>
<div class="q" id="p_19Vv_987"> <div class="divNumber">1139.</div> <div class="p"> <table class="singleColumn"> <tr> <td> <div class="pN">987</div> <div class="G">Vediyā catasso tattha,</div> </td> </tr> <tr> <td> <div class="G">vibhattā bhāgaso mitā;</div> </td> </tr> <tr> <td> <div class="G">Daddallamānā ābhanti,</div> </td> </tr> <tr> <td> <div class="G">samantā caturo disā.</div> </td> </tr> </table> </div>
</div>
<div class="q" id="p_19Vv_988"> <div class="divNumber">1140.</div> <div class="p"> <table class="singleColumn"> <tr> <td> <div class="pN">988</div> <div class="G">Tasmiṃ vimāne pavare,</div> </td> </tr> <tr> <td> <div class="G">devaputto mahappabho;</div> </td> </tr> <tr> <td> <div class="G">Atirocasi vaṇṇena,</div> </td> </tr> <tr> <td> <div class="G">udayantova bhāṇumā.</div> </td> </tr> </table> </div>
</div>
<div class="q" id="p_19Vv_989"> <div class="divNumber">1141.</div> <div class="p"> <table class="singleColumn"> <tr> <td> <div class="pN">989</div> <div class="G">Dānassa te idaṃ phalaṃ,</div> </td> </tr> <tr> <td> <div class="G">atho sīlassa vā pana;</div> </td> </tr> <tr> <td> <div class="G">Atho añjalikammassa,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div>
</div>
<div class="q" id="p_19Vv_990"> <div class="divNumber">1142.</div> <div class="p"> <table class="singleColumn"> <tr> <td> <div class="pN">990</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_991"> <div class="divNumber">1143.</div> <div class="p"> <table class="singleColumn"> <tr> <td> <div class="pN">991</div> <div class="G">“Ahaṃ andhakavindasmiṃ,</div> </td> </tr> <tr> <td> <div class="G">buddhassādiccabandhuno;</div> </td> </tr> <tr> <td> <div class="G">Vihāraṃ satthu kāresiṃ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_19Vv_992"> <div class="divNumber">1144.</div> <div class="p"> <table class="singleColumn"> <tr> <td> <div class="pN">992</div> <div class="G">Tattha gandhañca mālañca,</div> </td> </tr> <tr> <td> <div class="G">paccayañca vilepanaṃ;</div> </td> </tr> <tr> <td> <div class="G">Vihāraṃ satthu adāsiṃ,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Tena mayhaṃ idaṃ laddhaṃ,</div> </td> </tr> <tr> <td> <div class="G">vasaṃ vattemi nandane.</div> </td> </tr> </table> </div>
</div>
<div class="q" id="p_19Vv_993"> <div class="divNumber">1145.</div> <div class="p"> <table class="singleColumn"> <tr> <td> <div class="pN">993</div> <div class="G">Nandane ca vane ramme,</div> </td> </tr> <tr> <td> <div class="G">nānādijagaṇāyute;</div> </td> </tr> <tr> <td> <div class="G">Ramāmi naccagītehi,</div> </td> </tr> <tr> <td> <div class="G">accharāhi purakkhato”ti.</div> </td> </tr> </table> </div>
</div>
<div class="CENTER" id="p_19Vv_994">
<span class="pN">994</span>Suvaṇṇavimānaṃ catutthaṃ.</div>
</html>
