<html>
<div class="i">3.1.16 Vimalattheragāthā</div>
<div class="h">Tikanipāta</div>
<div class="h">Paṭhamavagga</div>
<div class="h">Vimalattheragāthā</div>
<div class="q" id="p_19Th1_494"> <div class="divNumber">264.</div> <div class="p"> <table class="singleColumn"> <tr> <td> <div class="pN">494</div> <div class="G">“Pāpamitte vivajjetvā,</div> </td> </tr> <tr> <td> <div class="G">bhajeyyuttamapuggalaṃ;</div> </td> </tr> <tr> <td> <div class="G">Ovāde cassa tiṭṭheyya,</div> </td> </tr> <tr> <td> <div class="G">patthento acalaṃ sukhaṃ.</div> </td> </tr> </table> </div>
</div>
<div class="q" id="p_19Th1_495"> <div class="divNumber">265.</div> <div class="p"> <table class="singleColumn"> <tr> <td> <div class="pN">495</div> <div class="G">Parittaṃ dārumāruyha,</div> </td> </tr> <tr> <td> <div class="G">yathā sīde mahaṇṇave;</div> </td> </tr> <tr> <td> <div class="G">Evaṃ kusītamāgamma,</div> </td> </tr> <tr> <td> <div class="G">sādhujīvīpi sīdati;</div> </td> </tr> <tr> <td> <div class="G">Tasmā taṃ parivajjeyya,</div> </td> </tr> <tr> <td> <div class="G">kusītaṃ hīnavīriyaṃ.</div> </td> </tr> </table> </div>
</div>
<div class="q" id="p_19Th1_496"> <div class="divNumber">266.</div> <div class="p"> <table class="singleColumn"> <tr> <td> <div class="pN">496</div> <div class="G">Pavivittehi ariyehi,</div> </td> </tr> <tr> <td> <div class="G">pahitattehi jhāyibhi;</div> </td> </tr> <tr> <td> <div class="G">Niccaṃ āraddhavīriyehi,</div> </td> </tr> <tr> <td> <div class="G">paṇḍitehi sahāvase”ti.</div> </td> </tr> </table> </div>
</div>
<div class="CENTER" id="p_19Th1_497">
<span class="pN">497</span>…  Vimalo thero… .</div>
<div class="ENDH3" id="p_19Th1_498">
<span class="pN">498</span>Tikanipāto niṭṭhito.</div>
<div class="SUMMARY" id="p_19Th1_499">
<span class="pN">499</span><span class="firstLetter">T</span>atruddānaṃ</div>
<div class="q" id="p_19Th1_500"> <div class="p"> <table class="singleColumn"> <tr> <td> <div class="pN">500</div> <div class="G">Aṅgaṇiko bhāradvājo,</div> </td> </tr> <tr> <td> <div class="G">paccayo bākulo isi;</div> </td> </tr> <tr> <td> <div class="G">Dhaniyo mātaṅgaputto,</div> </td> </tr> <tr> <td> <div class="G">sobhito vāraṇo isi.</div> </td> </tr> </table> </div>
</div>
<div class="q" id="p_19Th1_501"> <div class="p"> <table class="singleColumn"> <tr> <td> <div class="pN">501</div> <div class="G">Vassiko ca yasojo ca,</div> </td> </tr> <tr> <td> <div class="G">sāṭimattiyupāli ca;</div> </td> </tr> <tr> <td> <div class="G">Uttarapālo abhibhūto,</div> </td> </tr> <tr> <td> <div class="G">gotamo hāritopi ca.</div> </td> </tr> </table> </div>
</div>
<div class="q" id="p_19Th1_502"> <div class="p"> <table class="singleColumn"> <tr> <td> <div class="pN">502</div> <div class="G">Thero tikanipātamhi,</div> </td> </tr> <tr> <td> <div class="G">nibbāne vimalo kato;</div> </td> </tr> <tr> <td> <div class="G">Aṭṭhatālīsa gāthāyo,</div> </td> </tr> <tr> <td> <div class="G">therā soḷasa kittitāti.</div> </td> </tr> </table> </div>
</div>
</html>
