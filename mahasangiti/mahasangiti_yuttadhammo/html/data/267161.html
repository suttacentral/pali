<html>
<div class="i">3.7 Pulinapūjakattheraapadāna</div>
<div class="h">Subhūtivagga</div>
<div class="h">Pulinapūjakattheraapadāna</div>
<div class="q" id="p_20Ap1_1036"> <div class="divNumber">165.</div> <div class="p"> <table class="singleColumn"> <tr> <td> <div class="pN">1036</div> <div class="G">“Vipassissa bhagavato,</div> </td> </tr> <tr> <td> <div class="G">bodhiyā pādaputtame;</div> </td> </tr> <tr> <td> <div class="G">Purāṇapulinaṃ hitvā,</div> </td> </tr> <tr> <td> <div class="G">suddhapulinamākiriṃ.</div> </td> </tr> </table> </div>
</div>
<div class="q" id="p_20Ap1_1037"> <div class="divNumber">166.</div> <div class="p"> <table class="singleColumn"> <tr> <td> <div class="pN">1037</div> <div class="G">Ekanavutito kappe,</div> </td> </tr> <tr> <td> <div class="G">yaṃ pulinamadāsahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pulinadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1038"> <div class="divNumber">167.</div> <div class="p"> <table class="singleColumn"> <tr> <td> <div class="pN">1038</div> <div class="G">Tiṃsatime ito kappe,</div> </td> </tr> <tr> <td> <div class="G">rājā āsiṃ janādhibhū;</div> </td> </tr> <tr> <td> <div class="G">Mahāpulinanāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1039"> <div class="divNumber">168.</div> <div class="p"> <table class="singleColumn"> <tr> <td> <div class="pN">1039</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1040"> <div class="p">
<span class="pN">1040</span>Itthaṃ sudaṃ āyasmā pulinapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_1041">
<span class="pN">1041</span>Pulinapūjakattherassāpadānaṃ sattamaṃ.</div>
</html>
