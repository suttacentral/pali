<html>
<div class="i">9.1.5 Haritacajātaka</div>
<div class="h">Navakanipāta</div>
<div class="h">Gijjhavagga</div>
<div class="h">Haritacajātaka</div>
<div class="q" id="p_22J_1824"> <div class="divNumber">40.</div> <div class="p"> <table class="singleColumn"> <tr> <td> <div class="pN">1824</div> <div class="G">“Sutaṃ metaṃ mahābrahme,</div> </td> </tr> <tr> <td> <div class="G">kāme bhuñjati hārito;</div> </td> </tr> <tr> <td> <div class="G">Kaccetaṃ vacanaṃ tucchaṃ,</div> </td> </tr> <tr> <td> <div class="G">kacci suddho iriyyasi”.</div> </td> </tr> </table> </div>
</div>
<div class="q" id="p_22J_1825"> <div class="divNumber">41.</div> <div class="p"> <table class="singleColumn"> <tr> <td> <div class="pN">1825</div> <div class="G">“Evametaṃ mahārāja,</div> </td> </tr> <tr> <td> <div class="G">yathā te vacanaṃ sutaṃ;</div> </td> </tr> <tr> <td> <div class="G">Kummaggaṃ paṭipannosmi,</div> </td> </tr> <tr> <td> <div class="G">mohaneyyesu mucchito”.</div> </td> </tr> </table> </div>
</div>
<div class="q" id="p_22J_1826"> <div class="divNumber">42.</div> <div class="p"> <table class="singleColumn"> <tr> <td> <div class="pN">1826</div> <div class="G">“Adu paññā kimatthiyā,</div> </td> </tr> <tr> <td> <div class="G">nipuṇā sādhucintinī;</div> </td> </tr> <tr> <td> <div class="G">Yāya uppatitaṃ rāgaṃ,</div> </td> </tr> <tr> <td> <div class="G">kiṃ mano na vinodaye”.</div> </td> </tr> </table> </div>
</div>
<div class="q" id="p_22J_1827"> <div class="divNumber">43.</div> <div class="p"> <table class="singleColumn"> <tr> <td> <div class="pN">1827</div> <div class="G">“Cattārome mahārāja,</div> </td> </tr> <tr> <td> <div class="G">loke atibalā bhusā;</div> </td> </tr> <tr> <td> <div class="G">Rāgo doso mado moho,</div> </td> </tr> <tr> <td> <div class="G">yattha paññā na gādhati”.</div> </td> </tr> </table> </div>
</div>
<div class="q" id="p_22J_1828"> <div class="divNumber">44.</div> <div class="p"> <table class="singleColumn"> <tr> <td> <div class="pN">1828</div> <div class="G">“Arahā sīlasampanno,</div> </td> </tr> <tr> <td> <div class="G">suddho carati hārito;</div> </td> </tr> <tr> <td> <div class="G">Medhāvī paṇḍito ceva,</div> </td> </tr> <tr> <td> <div class="G">iti no sammato bhavaṃ”.</div> </td> </tr> </table> </div>
</div>
<div class="q" id="p_22J_1829"> <div class="divNumber">45.</div> <div class="p"> <table class="singleColumn"> <tr> <td> <div class="pN">1829</div> <div class="G">“Medhāvīnampi hiṃsanti,</div> </td> </tr> <tr> <td> <div class="G">isiṃ dhammaguṇe rataṃ;</div> </td> </tr> <tr> <td> <div class="G">Vitakkā pāpakā rāja,</div> </td> </tr> <tr> <td> <div class="G">subhā rāgūpasaṃhitā”.</div> </td> </tr> </table> </div>
</div>
<div class="q" id="p_22J_1830"> <div class="divNumber">46.</div> <div class="p"> <table class="singleColumn"> <tr> <td> <div class="pN">1830</div> <div class="G">“Uppannāyaṃ sarīrajo,</div> </td> </tr> <tr> <td> <div class="G">Rāgo vaṇṇavidūsano tava;</div> </td> </tr> <tr> <td> <div class="G">Taṃ pajaha bhaddamatthu te,</div> </td> </tr> <tr> <td> <div class="G">Bahunnāsi medhāvisammato”.</div> </td> </tr> </table> </div>
</div>
<div class="q" id="p_22J_1831"> <div class="divNumber">47.</div> <div class="p"> <table class="singleColumn"> <tr> <td> <div class="pN">1831</div> <div class="G">“Te andhakārake kāme,</div> </td> </tr> <tr> <td> <div class="G">Bahudukkhe mahāvise;</div> </td> </tr> <tr> <td> <div class="G">Tesaṃ mūlaṃ gavesissaṃ,</div> </td> </tr> <tr> <td> <div class="G">Checchaṃ rāgaṃ sabandhanaṃ”.</div> </td> </tr> </table> </div>
</div>
<div class="q" id="p_22J_1832"> <div class="divNumber">48.</div> <div class="p"> <table class="singleColumn"> <tr> <td> <div class="pN">1832</div> <div class="G">“Idaṃ vatvāna hārito,</div> </td> </tr> <tr> <td> <div class="G">isi saccaparakkamo;</div> </td> </tr> <tr> <td> <div class="G">Kāmarāgaṃ virājetvā,</div> </td> </tr> <tr> <td> <div class="G">brahmalokūpago ahū”ti.</div> </td> </tr> </table> </div>
</div>
<div class="CENTER" id="p_22J_1833">
<span class="pN">1833</span>Haritacajātakaṃ pañcamaṃ.</div>
</html>
