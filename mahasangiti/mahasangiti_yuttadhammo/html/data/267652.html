<html>
<div class="i">52.8 Ghosasaññakattheraapadāna</div>
<div class="h">Phaladāyakavagga</div>
<div class="h">Ghosasaññakattheraapadāna</div>
<div class="q" id="p_20Ap1_6748"> <div class="divNumber">44.</div> <div class="p"> <table class="singleColumn"> <tr> <td> <div class="pN">6748</div> <div class="G">“Migaluddo pure āsiṃ,</div> </td> </tr> <tr> <td> <div class="G">araññe vipine ahaṃ;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">devasaṅghapurakkhataṃ.</div> </td> </tr> </table> </div>
</div>
<div class="q" id="p_20Ap1_6749"> <div class="divNumber">45.</div> <div class="p"> <table class="singleColumn"> <tr> <td> <div class="pN">6749</div> <div class="G">Catusaccaṃ pakāsentaṃ,</div> </td> </tr> <tr> <td> <div class="G">desentaṃ amataṃ padaṃ;</div> </td> </tr> <tr> <td> <div class="G">Assosiṃ madhuraṃ dhammaṃ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_6750"> <div class="divNumber">46.</div> <div class="p"> <table class="singleColumn"> <tr> <td> <div class="pN">6750</div> <div class="G">Ghose cittaṃ pasādesiṃ,</div> </td> </tr> <tr> <td> <div class="G">asamappaṭipuggale;</div> </td> </tr> <tr> <td> <div class="G">Tattha cittaṃ pasādetvā,</div> </td> </tr> <tr> <td> <div class="G">uttariṃ duttaraṃ bhavaṃ.</div> </td> </tr> </table> </div>
</div>
<div class="q" id="p_20Ap1_6751"> <div class="divNumber">47.</div> <div class="p"> <table class="singleColumn"> <tr> <td> <div class="pN">6751</div> <div class="G">Ekatiṃse ito kappe,</div> </td> </tr> <tr> <td> <div class="G">yaṃ saññamalabhiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ghosasaññāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6752"> <div class="divNumber">48.</div> <div class="p"> <table class="singleColumn"> <tr> <td> <div class="pN">6752</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6753"> <div class="divNumber">49.</div> <div class="p"> <table class="singleColumn"> <tr> <td> <div class="pN">6753</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6754"> <div class="divNumber">50.</div> <div class="p"> <table class="singleColumn"> <tr> <td> <div class="pN">6754</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6755"> <div class="p">
<span class="pN">6755</span>Itthaṃ sudaṃ āyasmā ghosasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_6756">
<span class="pN">6756</span>Ghosasaññakattherassāpadānaṃ aṭṭhamaṃ.</div>
</html>
