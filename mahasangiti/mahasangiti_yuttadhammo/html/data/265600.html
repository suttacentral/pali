<html>
<div class="i"> Ārammaṇa</div>
<div class="h">Piṭṭhiduka</div>
<div class="h">Dassanenapahātabbahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4226"> <div class="divNumber">70.</div> <div class="p">
<span class="pN">4226</span>Dassanena pahātabbahetuko dhammo dassanena pahātabbahetukassa dhammassa ārammaṇapaccayena paccayo—  dassanena pahātabbahetuke khandhe ārabbha dassanena pahātabbahetukā khandhā uppajjanti. (Mūlaṃ kātabbaṃ.) Dassanena pahātabbahetuke khandhe ārabbha nadassanena pahātabbahetukā khandhā ca moho ca uppajjanti. (Mūlaṃ kātabbaṃ.) Dassanena pahātabbahetuke khandhe ārabbha vicikicchāsahagatā khandhā ca moho ca uppajjanti. (3) </div>
</div>
<div class="q" id="p_38P2_4227"> <div class="divNumber">71.</div> <div class="p">
<span class="pN">4227</span>Nadassanena pahātabbahetuko dhammo nadassanena pahātabbahetukassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati, assādeti abhinandati, taṃ ārabbha nadassanena pahātabbahetuko rāgo uppajjati, uddhaccaṃ uppajjati, nadassanena pahātabbahetukaṃ domanassaṃ uppajjati, pubbe suciṇṇāni…pe…  jhānā vuṭṭhahitvā…pe…  ariyā maggā vuṭṭhahitvā maggaṃ paccavekkhanti…pe…  ariyā nadassanena pahātabbahetuke pahīne kilese paccavekkhanti, vikkhambhite kilese…pe…  pubbe samudāciṇṇe kilese jānanti, cakkhuṃ…pe…  vatthuṃ nadassanena pahātabbahetuke khandhe ca mohañca aniccato…pe…  vipassati, assādeti abhinandati, taṃ ārabbha nadassanena pahātabbahetuko rāgo uppajjati, uddhaccaṃ uppajjati, nadassanena pahātabbahetukaṃ domanassaṃ uppajjati, dibbena cakkhunā rūpaṃ passati…pe…  anāgataṃsañāṇassa, āvajjanāya, mohassa ca ārammaṇapaccayena paccayo. </div>
</div>
<div class="q" id="p_38P2_4228"> <div class="p">
<span class="pN">4228</span>Nadassanena pahātabbahetuko dhammo dassanena pahātabbahetukassa dhammassa ārammaṇapaccayena paccayo—  dānaṃ…pe…  jhānaṃ…pe…  cakkhuṃ…pe…  vatthuṃ nadassanena pahātabbahetuke khandhe ca mohañca assādeti abhinandati, taṃ ārabbha dassanena pahātabbahetuko rāgo uppajjati, diṭṭhi…pe…  vicikicchā…pe…  dassanena pahātabbahetukaṃ domanassaṃ uppajjati. </div>
</div>
<div class="q" id="p_38P2_4229"> <div class="p">
<span class="pN">4229</span>Nadassanena pahātabbahetuko dhammo dassanena pahātabbahetukassa ca nadassanena pahātabbahetukassa ca dhammassa ārammaṇapaccayena paccayo—  cakkhuṃ…pe…  vatthuṃ nadassanena pahātabbahetuke khandhe ca mohañca ārabbha vicikicchāsahagatā khandhā ca moho ca uppajjanti. (3) </div>
</div>
<div class="q" id="p_38P2_4230"> <div class="divNumber">72.</div> <div class="p">
<span class="pN">4230</span>Dassanena pahātabbahetuko ca nadassanena pahātabbahetuko ca dhammā dassanena pahātabbahetukassa dhammassa ārammaṇapaccayena paccayo—  vicikicchāsahagate khandhe ca mohañca ārabbha dassanena pahātabbahetukā khandhā uppajjanti. (Mūlaṃ kātabbaṃ.) Vicikicchāsahagate khandhe ca mohañca ārabbha nadassanena pahātabbahetukā khandhā ca moho ca uppajjanti. (Mūlaṃ kātabbaṃ.) Vicikicchāsahagate khandhe ca mohañca ārabbha vicikicchāsahagatā khandhā ca moho ca uppajjanti. (3) </div>
</div>
</html>
