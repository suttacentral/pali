<html>
<div class="i">2.1.1.5 Pāṭidesanīyakaṇḍa</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Pāṭidesanīyakaṇḍa</div>
<div class="q" id="p_5V_836"> <div class="divNumber">227.</div> <div class="p">
<span class="pN">836</span>Sappiṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo sappiṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (1) </div>
</div>
<div class="q" id="p_5V_837"> <div class="p">
<span class="pN">837</span>Telaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo telaṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (2) </div>
</div>
<div class="q" id="p_5V_838"> <div class="p">
<span class="pN">838</span>Madhuṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo madhuṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (3) </div>
</div>
<div class="q" id="p_5V_839"> <div class="p">
<span class="pN">839</span>Phāṇitaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo phāṇitaṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (4) </div>
</div>
<div class="q" id="p_5V_840"> <div class="p">
<span class="pN">840</span>Macchaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo macchaṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (5) </div>
</div>
<div class="q" id="p_5V_841"> <div class="p">
<span class="pN">841</span>Maṃsaṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo. Maṃsaṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (6) </div>
</div>
<div class="q" id="p_5V_842"> <div class="p">
<span class="pN">842</span>Khīraṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo khīraṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti…pe… . (7) </div>
</div>
<div class="q" id="p_5V_843"> <div class="p">
<span class="pN">843</span>Dadhiṃ viññāpetvā bhuñjantiyā pāṭidesanīyaṃ kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiyā bhikkhuniyo ārabbha. Kismiṃ vatthusminti? Chabbaggiyā bhikkhuniyo dadhiṃ viññāpetvā bhuñjiṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ catūhi samuṭṭhānehi samuṭṭhāti—  siyā kāyato samuṭṭhāti, na vācato na cittato; siyā kāyato ca vācato ca samuṭṭhāti, na cittato; siyā kāyato ca cittato ca samuṭṭhāti, na vācato; siyā kāyato ca vācato ca cittato ca samuṭṭhāti…pe… . (8) </div>
</div>
<div class="CENTER" id="p_5V_844">
<span class="pN">844</span>Aṭṭha pāṭidesanīyā niṭṭhitā.</div>
<div class="SUMMARY" id="p_5V_845">
<span class="pN">845</span><span class="firstLetter">T</span>assuddānaṃ</div>
<div class="q" id="p_5V_846"> <div class="p"> <table class="singleColumn"> <tr> <td> <div class="pN">846</div> <div class="G">Sappiṃ telaṃ madhuñceva,</div> </td> </tr> <tr> <td> <div class="G">phāṇitaṃ macchameva ca;</div> </td> </tr> <tr> <td> <div class="G">Maṃsaṃ khīraṃ dadhiñcāpi,</div> </td> </tr> <tr> <td> <div class="G">viññāpetvāna bhikkhunī;</div> </td> </tr> <tr> <td> <div class="G">Pāṭidesanīyā aṭṭha,</div> </td> </tr> <tr> <td> <div class="G">sayaṃ buddhena desitāti.</div> </td> </tr> </table> </div>
</div>
<div class="CENTER" id="p_5V_847">
<span class="pN">847</span>Ye sikkhāpadā bhikkhuvibhaṅge vitthāritā te saṃkhittā bhikkhunivibhaṅge.<br> Katthapaññattivāro niṭṭhito paṭhamo.</div>
</html>
