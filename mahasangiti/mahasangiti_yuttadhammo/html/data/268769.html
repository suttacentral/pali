<html>
<div class="i">4.1.12 Muditattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Muditattheragāthā</div>
<div class="q" id="p_19Th1_558"> <div class="divNumber">311.</div> <div class="p"> <table class="singleColumn"> <tr> <td> <div class="pN">558</div> <div class="G">“Pabbajiṃ jīvikatthohaṃ,</div> </td> </tr> <tr> <td> <div class="G">laddhāna upasampadaṃ;</div> </td> </tr> <tr> <td> <div class="G">Tato saddhaṃ paṭilabhiṃ,</div> </td> </tr> <tr> <td> <div class="G">daḷhavīriyo parakkamiṃ.</div> </td> </tr> </table> </div>
</div>
<div class="q" id="p_19Th1_559"> <div class="divNumber">312.</div> <div class="p"> <table class="singleColumn"> <tr> <td> <div class="pN">559</div> <div class="G">Kāmaṃ bhijjatuyaṃ kāyo,</div> </td> </tr> <tr> <td> <div class="G">maṃsapesī visīyaruṃ;</div> </td> </tr> <tr> <td> <div class="G">Ubho jaṇṇukasandhīhi,</div> </td> </tr> <tr> <td> <div class="G">jaṅghāyo papatantu me.</div> </td> </tr> </table> </div>
</div>
<div class="q" id="p_19Th1_560"> <div class="divNumber">313.</div> <div class="p"> <table class="singleColumn"> <tr> <td> <div class="pN">560</div> <div class="G">Nāsissaṃ na pivissāmi,</div> </td> </tr> <tr> <td> <div class="G">vihārā ca na nikkhame;</div> </td> </tr> <tr> <td> <div class="G">Napi passaṃ nipātessaṃ,</div> </td> </tr> <tr> <td> <div class="G">taṇhāsalle anūhate.</div> </td> </tr> </table> </div>
</div>
<div class="q" id="p_19Th1_561"> <div class="divNumber">314.</div> <div class="p"> <table class="singleColumn"> <tr> <td> <div class="pN">561</div> <div class="G">Tassa mevaṃ viharato,</div> </td> </tr> <tr> <td> <div class="G">passa vīriyaparakkamaṃ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_562">
<span class="pN">562</span>…  Mudito thero… .</div>
<div class="ENDH3" id="p_19Th1_563">
<span class="pN">563</span>Catukkanipāto niṭṭhito.</div>
<div class="SUMMARY" id="p_19Th1_564">
<span class="pN">564</span><span class="firstLetter">T</span>atruddānaṃ</div>
<div class="q" id="p_19Th1_565"> <div class="p"> <table class="singleColumn"> <tr> <td> <div class="pN">565</div> <div class="G">Nāgasamālo bhagu ca,</div> </td> </tr> <tr> <td> <div class="G">sabhiyo nandakopi ca;</div> </td> </tr> <tr> <td> <div class="G">Jambuko senako thero,</div> </td> </tr> <tr> <td> <div class="G">sambhūto rāhulopi ca.</div> </td> </tr> </table> </div>
</div>
<div class="q" id="p_19Th1_566"> <div class="p"> <table class="singleColumn"> <tr> <td> <div class="pN">566</div> <div class="G">Bhavati candano thero,</div> </td> </tr> <tr> <td> <div class="G">dasete buddhasāvakā;</div> </td> </tr> <tr> <td> <div class="G">Dhammiko sappako thero,</div> </td> </tr> <tr> <td> <div class="G">mudito cāpi te tayo;</div> </td> </tr> <tr> <td> <div class="G">Gāthāyo dve ca paññāsa,</div> </td> </tr> <tr> <td> <div class="G">therā sabbepi terasāti.</div> </td> </tr> </table> </div>
</div>
</html>
