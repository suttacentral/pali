<html>
<div class="i">8.1.3 Sulasājātaka</div>
<div class="h">Aṭṭhakanipāta</div>
<div class="h">Kaccānivagga</div>
<div class="h">Sulasājātaka</div>
<div class="q" id="p_22J_1692"> <div class="divNumber">18.</div> <div class="p"> <table class="singleColumn"> <tr> <td> <div class="pN">1692</div> <div class="G">“Idaṃ suvaṇṇakāyūraṃ,</div> </td> </tr> <tr> <td> <div class="G">muttā veḷuriyā bahū;</div> </td> </tr> <tr> <td> <div class="G">Sabbaṃ harassu bhaddante,</div> </td> </tr> <tr> <td> <div class="G">mañca dāsīti sāvaya”.</div> </td> </tr> </table> </div>
</div>
<div class="q" id="p_22J_1693"> <div class="divNumber">19.</div> <div class="p"> <table class="singleColumn"> <tr> <td> <div class="pN">1693</div> <div class="G">“Oropayassu kalyāṇi,</div> </td> </tr> <tr> <td> <div class="G">mā bāḷhaṃ paridevasi;</div> </td> </tr> <tr> <td> <div class="G">Na cāhaṃ abhijānāmi,</div> </td> </tr> <tr> <td> <div class="G">ahantvā dhanamābhataṃ”.</div> </td> </tr> </table> </div>
</div>
<div class="q" id="p_22J_1694"> <div class="divNumber">20.</div> <div class="p"> <table class="singleColumn"> <tr> <td> <div class="pN">1694</div> <div class="G">“Yato sarāmi attānaṃ,</div> </td> </tr> <tr> <td> <div class="G">yato pattāsmi viññutaṃ;</div> </td> </tr> <tr> <td> <div class="G">Na cāhaṃ abhijānāmi,</div> </td> </tr> <tr> <td> <div class="G">aññaṃ piyataraṃ tayā.</div> </td> </tr> </table> </div>
</div>
<div class="q" id="p_22J_1695"> <div class="divNumber">21.</div> <div class="p"> <table class="singleColumn"> <tr> <td> <div class="pN">1695</div> <div class="G">Ehi taṃ upagūhissaṃ,</div> </td> </tr> <tr> <td> <div class="G">karissañca padakkhiṇaṃ;</div> </td> </tr> <tr> <td> <div class="G">Na hi dāni puna atthi,</div> </td> </tr> <tr> <td> <div class="G">mama tuyhañca saṅgamo”.</div> </td> </tr> </table> </div>
</div>
<div class="q" id="p_22J_1696"> <div class="divNumber">22.</div> <div class="p"> <table class="singleColumn"> <tr> <td> <div class="pN">1696</div> <div class="G">“Na hi sabbesu ṭhānesu,</div> </td> </tr> <tr> <td> <div class="G">puriso hoti paṇḍito;</div> </td> </tr> <tr> <td> <div class="G">Itthīpi paṇḍitā hoti,</div> </td> </tr> <tr> <td> <div class="G">tattha tattha vicakkhaṇā.</div> </td> </tr> </table> </div>
</div>
<div class="q" id="p_22J_1697"> <div class="divNumber">23.</div> <div class="p"> <table class="singleColumn"> <tr> <td> <div class="pN">1697</div> <div class="G">Na hi sabbesu ṭhānesu,</div> </td> </tr> <tr> <td> <div class="G">puriso hoti paṇḍito;</div> </td> </tr> <tr> <td> <div class="G">Itthīpi paṇḍitā hoti,</div> </td> </tr> <tr> <td> <div class="G">lahuṃ atthaṃ vicintikā.</div> </td> </tr> </table> </div>
</div>
<div class="q" id="p_22J_1698"> <div class="divNumber">24.</div> <div class="p"> <table class="singleColumn"> <tr> <td> <div class="pN">1698</div> <div class="G">Lahuñca vata khippañca,</div> </td> </tr> <tr> <td> <div class="G">nikaṭṭhe samacetayi;</div> </td> </tr> <tr> <td> <div class="G">Migaṃ puṇṇāyateneva,</div> </td> </tr> <tr> <td> <div class="G">sulasā sattukaṃ vadhi.</div> </td> </tr> </table> </div>
</div>
<div class="q" id="p_22J_1699"> <div class="divNumber">25.</div> <div class="p"> <table class="singleColumn"> <tr> <td> <div class="pN">1699</div> <div class="G">Yodha uppatitaṃ atthaṃ,</div> </td> </tr> <tr> <td> <div class="G">na khippamanubujjhati;</div> </td> </tr> <tr> <td> <div class="G">So haññati mandamati,</div> </td> </tr> <tr> <td> <div class="G">corova girigabbhare.</div> </td> </tr> </table> </div>
</div>
<div class="q" id="p_22J_1700"> <div class="divNumber">26.</div> <div class="p"> <table class="singleColumn"> <tr> <td> <div class="pN">1700</div> <div class="G">Yo ca uppatitaṃ atthaṃ,</div> </td> </tr> <tr> <td> <div class="G">khippameva nibodhati;</div> </td> </tr> <tr> <td> <div class="G">Muccate sattusambādhā,</div> </td> </tr> <tr> <td> <div class="G">sulasā sattukāmivā”ti.</div> </td> </tr> </table> </div>
</div>
<div class="CENTER" id="p_22J_1701">
<span class="pN">1701</span>Sulasājātakaṃ tatiyaṃ.</div>
</html>
