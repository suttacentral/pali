<html>
<div class="i">3.2.10 Pañcasīlasutta</div>
<div class="h">Mātugāmasaṃyutta</div>
<div class="h">Dutiyapeyyālavagga</div>
<div class="h">Pañcasīlasutta</div>
<div class="q" id="p_13S4_1293"> <div class="divNumber">303.</div> <div class="p">
<span class="pN">1293</span>“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti. </div>
</div>
<div class="CENTER" id="p_13S4_1294">
<span class="pN">1294</span>Dasamaṃ.</div>
<div class="CENTER" id="p_13S4_1295">
<span class="pN">1295</span>Dutiyapeyyālavaggo.</div>
<div class="SUMMARY" id="p_13S4_1296">
<span class="pN">1296</span><span class="firstLetter">T</span>assuddānaṃ</div>
<div class="q" id="p_13S4_1297"> <div class="p"> <table class="singleColumn"> <tr> <td> <div class="pN">1297</div> <div class="G">Dutiye ca akkodhano,</div> </td> </tr> <tr> <td> <div class="G">anupanāhī anissukī;</div> </td> </tr> <tr> <td> <div class="G">Amaccharī anaticārī,</div> </td> </tr> <tr> <td> <div class="G">sīlavā ca bahussuto;</div> </td> </tr> <tr> <td> <div class="G">Vīriyaṃ sati sīlañca,</div> </td> </tr> <tr> <td> <div class="G">sukkapakkhe pakāsito.</div> </td> </tr> </table> </div>
</div>
</html>
