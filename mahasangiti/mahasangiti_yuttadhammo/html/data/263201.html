<html>
<div class="i"> Atthi</div>
<div class="h">Micchattaniyatattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_2398"> <div class="divNumber">56.</div> <div class="p">
<span class="pN">2398</span>Micchattaniyato dhammo micchattaniyatassa dhammassa atthipaccayena paccayo—  micchattaniyato eko khandho tiṇṇannaṃ khandhānaṃ…pe…  dve khandhā dvinnaṃ khandhānaṃ atthipaccayena paccayo. (1) </div>
</div>
<div class="q" id="p_37P1_2399"> <div class="p">
<span class="pN">2399</span>Micchattaniyato dhammo aniyatassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  micchattaniyatā khandhā cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  micchattaniyatā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_37P1_2400"> <div class="p">
<span class="pN">2400</span>Micchattaniyato dhammo micchattaniyatassa ca aniyatassa ca atthipaccayena paccayo—  micchattaniyato eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (3) </div>
</div>
<div class="q" id="p_37P1_2401"> <div class="p">
<span class="pN">2401</span>Sammattaniyato dhammo sammattaniyatassa dhammassa atthipaccayena paccayo…pe… . (Tisso pañhā.) </div>
</div>
<div class="q" id="p_37P1_2402"> <div class="p">
<span class="pN">2402</span>Aniyato dhammo aniyatassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  aniyato eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  khandhā vatthussa atthipaccayena paccayo. Vatthu khandhānaṃ atthipaccayena paccayo. Ekaṃ mahābhūtaṃ…pe…  asaññasattānaṃ ekaṃ mahābhūtaṃ…pe… . <span class="bold">Purejātaṃ</span>—  cakkhuṃ…pe…  vatthuṃ aniccato dukkhato anattato vipassati assādeti abhinandati, taṃ ārabbha rāgo uppajjati…pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…  vatthu aniyatānaṃ khandhānaṃ atthipaccayena paccayo. <span class="bold">Pacchājātā</span>—  aniyatā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_37P1_2403"> <div class="p">
<span class="pN">2403</span>Aniyato dhammo micchattaniyatassa dhammassa atthipaccayena paccayo. <span class="bold">Purejātaṃ</span>—  rūpajīvitindriyaṃ mātughātikammassa…pe…  ruhiruppādakammassa atthipaccayena paccayo. Vatthu micchattaniyatānaṃ khandhānaṃ atthipaccayena paccayo. (2) </div>
</div>
<div class="q" id="p_37P1_2404"> <div class="p">
<span class="pN">2404</span>Aniyato dhammo sammattaniyatassa dhammassa atthipaccayena paccayo. <span class="bold">Purejātaṃ</span>—  vatthu sammattaniyatānaṃ khandhānaṃ atthipaccayena paccayo. (3) </div>
</div>
<div class="q" id="p_37P1_2405"> <div class="divNumber">57.</div> <div class="p">
<span class="pN">2405</span>Micchattaniyato ca aniyato ca dhammā micchattaniyatassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  micchattaniyato eko khandho ca vatthu ca tiṇṇannaṃ khandhānaṃ…pe…  dve khandhā ca…pe… . (1) </div>
</div>
<div class="q" id="p_37P1_2406"> <div class="p">
<span class="pN">2406</span>Micchattaniyato ca aniyato ca dhammā aniyatassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  micchattaniyatā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  micchattaniyatā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  micchattaniyatā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_37P1_2407"> <div class="p">
<span class="pN">2407</span>Sammattaniyato ca aniyato ca dhammā sammattaniyatassa dhammassa atthipaccayena paccayo…pe… . (Dve pañhā micchattaniyatasadisā.) </div>
</div>
</html>
