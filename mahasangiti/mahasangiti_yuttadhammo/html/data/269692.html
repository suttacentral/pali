<html>
<div class="i">3.7.12 Samuddapañha</div>
<div class="h">Milindapañha</div>
<div class="h">Arūpadhammavavatthānavagga</div>
<div class="h">Samuddapañha</div>
<div class="q" id="p_28Mi_495"> <div class="divNumber">105.</div> <div class="p">
<span class="pN">495</span>Rājā āha—  “bhante nāgasena, ‘samuddo samuddo’ti vuccati, kena kāraṇena udakaṃ ‘samuddo’ti vuccatī”ti? Thero āha—  “yattakaṃ, mahārāja, udakaṃ, tattakaṃ loṇaṃ. Yattakaṃ loṇaṃ, tattakaṃ udakaṃ. Tasmā ‘samuddo’ti vuccatī”ti. </div>
</div>
<div class="q" id="p_28Mi_496"> <div class="p">
<span class="pN">496</span>“Kallosi, bhante nāgasenā”ti. </div>
</div>
<div class="CENTER" id="p_28Mi_497">
<span class="pN">497</span>Samuddapañho dvādasamo.</div>
</html>
