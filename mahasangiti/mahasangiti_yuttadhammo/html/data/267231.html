<html>
<div class="i">10.7 Madhupiṇḍikattheraapadāna</div>
<div class="h">Sudhāvagga</div>
<div class="h">Madhupiṇḍikattheraapadāna</div>
<div class="q" id="p_20Ap1_1813"> <div class="divNumber">37.</div> <div class="p"> <table class="singleColumn"> <tr> <td> <div class="pN">1813</div> <div class="G">“Vipine kānane disvā,</div> </td> </tr> <tr> <td> <div class="G">appasadde nirākule;</div> </td> </tr> <tr> <td> <div class="G">Siddhatthaṃ isinaṃ seṭṭhaṃ,</div> </td> </tr> <tr> <td> <div class="G">āhutīnaṃ paṭiggahaṃ.</div> </td> </tr> </table> </div>
</div>
<div class="q" id="p_20Ap1_1814"> <div class="divNumber">38.</div> <div class="p"> <table class="singleColumn"> <tr> <td> <div class="pN">1814</div> <div class="G">Nibbutattaṃ mahānāgaṃ,</div> </td> </tr> <tr> <td> <div class="G">nisabhājāniyaṃ yathā;</div> </td> </tr> <tr> <td> <div class="G">Osadhiṃva virocantaṃ,</div> </td> </tr> <tr> <td> <div class="G">devasaṅghanamassitaṃ.</div> </td> </tr> </table> </div>
</div>
<div class="q" id="p_20Ap1_1815"> <div class="divNumber">39.</div> <div class="p"> <table class="singleColumn"> <tr> <td> <div class="pN">1815</div> <div class="G">Vitti mamāhu tāvade,</div> </td> </tr> <tr> <td> <div class="G">ñāṇaṃ uppajji tāvade;</div> </td> </tr> <tr> <td> <div class="G">Vuṭṭhitassa samādhimhā,</div> </td> </tr> <tr> <td> <div class="G">madhuṃ datvāna satthuno.</div> </td> </tr> </table> </div>
</div>
<div class="q" id="p_20Ap1_1816"> <div class="divNumber">40.</div> <div class="p"> <table class="singleColumn"> <tr> <td> <div class="pN">1816</div> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṃ pācināmukho;</div> </td> </tr> <tr> <td> <div class="G">Catuttiṃsamhi kappamhi,</div> </td> </tr> <tr> <td> <div class="G">rājā āsiṃ sudassano.</div> </td> </tr> </table> </div>
</div>
<div class="q" id="p_20Ap1_1817"> <div class="divNumber">41.</div> <div class="p"> <table class="singleColumn"> <tr> <td> <div class="pN">1817</div> <div class="G">Madhu bhisehi savati,</div> </td> </tr> <tr> <td> <div class="G">bhojanamhi ca tāvade;</div> </td> </tr> <tr> <td> <div class="G">Madhuvassaṃ pavassittha,</div> </td> </tr> <tr> <td> <div class="G">pubbakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1818"> <div class="divNumber">42.</div> <div class="p"> <table class="singleColumn"> <tr> <td> <div class="pN">1818</div> <div class="G">Catunnavutito kappe,</div> </td> </tr> <tr> <td> <div class="G">yaṃ madhuṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">madhudānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1819"> <div class="divNumber">43.</div> <div class="p"> <table class="singleColumn"> <tr> <td> <div class="pN">1819</div> <div class="G">Catuttiṃse ito kappe,</div> </td> </tr> <tr> <td> <div class="G">cattāro te sudassanā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1820"> <div class="divNumber">44.</div> <div class="p"> <table class="singleColumn"> <tr> <td> <div class="pN">1820</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1821"> <div class="p">
<span class="pN">1821</span>Itthaṃ sudaṃ āyasmā madhupiṇḍiko thero imā gāthāyo abhāsitthāti. </div>
</div>
<div class="CENTER" id="p_20Ap1_1822">
<span class="pN">1822</span>Madhupiṇḍikattherassāpadānaṃ sattamaṃ.</div>
</html>
