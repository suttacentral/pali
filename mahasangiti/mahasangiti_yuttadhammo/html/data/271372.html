<html>
<div class="i">2.3.2.3.6 Āsavavippayuttasāsavaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Āsavagocchaka</div>
<div class="h">Āsavavippayuttasāsavaduka</div>
<div class="q" id="p_29Dhs_1807"> <div class="divNumber">1116.</div> <div class="p">
<span class="pN">1807</span>Katame dhammā āsavavippayuttā sāsavā? Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho…pe…  viññāṇakkhandho—  ime dhammā āsavavippayuttā sāsavā. </div>
</div>
<div class="q" id="p_29Dhs_1808"> <div class="divNumber">1117.</div> <div class="p">
<span class="pN">1808</span>Katame dhammā āsavavippayuttā anāsavā? Apariyāpannā maggā ca, maggaphalāni ca, asaṅkhatā ca dhātu—  ime dhammā āsavavippayuttā anāsavā. </div>
</div>
<div class="CENTER" id="p_29Dhs_1809">
<span class="pN">1809</span>Nikkhepakaṇḍe paṭhamabhāṇavāro.</div>
</html>
