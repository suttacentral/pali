<html>
<div class="i"> Hetu</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Paccayavāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_4525"> <div class="divNumber">202.</div> <div class="p">
<span class="pN">4525</span>Kāmāvacaraṃ dhammaṃ paccayā kāmāvacaro dhammo uppajjati hetupaccayā—  kāmāvacaraṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  (yāva ajjhattikā mahābhūtā) vatthuṃ paccayā kāmāvacarā khandhā. Kāmāvacaraṃ dhammaṃ paccayā nakāmāvacaro dhammo uppajjati hetupaccayā—  vatthuṃ paccayā nakāmāvacarā khandhā; paṭisandhikkhaṇe…pe… . Kāmāvacaraṃ dhammaṃ paccayā kāmāvacaro ca nakāmāvacaro ca dhammā uppajjanti hetupaccayā—  vatthuṃ paccayā nakāmāvacarā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3) </div>
</div>
<div class="q" id="p_38P2_4526"> <div class="p">
<span class="pN">4526</span>Nakāmāvacaraṃ dhammaṃ paccayā nakāmāvacaro dhammo uppajjati hetupaccayā…  tīṇi. (Paṭiccasadisā.) </div>
</div>
<div class="q" id="p_38P2_4527"> <div class="p">
<span class="pN">4527</span>Kāmāvacarañca nakāmāvacarañca dhammaṃ paccayā kāmāvacaro dhammo uppajjati hetupaccayā (paṭiccasadisā). Kāmāvacarañca nakāmāvacarañca dhammaṃ paccayā nakāmāvacaro dhammo uppajjati hetupaccayā—  nakāmāvacaraṃ ekaṃ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe… . Kāmāvacarañca nakāmāvacarañca dhammaṃ paccayā kāmāvacaro ca nakāmāvacaro ca dhammā uppajjanti hetupaccayā—  nakāmāvacaraṃ ekaṃ khandhañca vatthuñca paccayā tayo khandhā…pe…  dve khandhe ca…pe…  nakāmāvacare khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (3) (Saṃkhittaṃ.) </div>
</div>
<div class="q" id="p_38P2_4528"> <div class="p">
<span class="pN">4528</span>Hetuyā nava, ārammaṇe cattāri, adhipatiyā nava, anantare cattāri, samanantare cattāri, sahajāte nava, aññamaññe cha, nissaye nava, upanissaye cattāri, purejāte cattāri, āsevane cattāri, kamme nava…pe…  avigate nava. </div>
</div>
<div class="CENTER" id="p_38P2_4529">
<span class="pN">4529</span>Anulomaṃ.</div>
</html>
