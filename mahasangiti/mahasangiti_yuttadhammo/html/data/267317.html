<html>
<div class="i">19.3 Koṭumbariyattheraapadāna</div>
<div class="h">Kuṭajapupphiyavagga</div>
<div class="h">Koṭumbariyattheraapadāna</div>
<div class="q" id="p_20Ap1_2596"> <div class="divNumber">12.</div> <div class="p"> <table class="singleColumn"> <tr> <td> <div class="pN">2596</div> <div class="G">“Kaṇikāraṃva jotantaṃ,</div> </td> </tr> <tr> <td> <div class="G">nisinnaṃ pabbatantare;</div> </td> </tr> <tr> <td> <div class="G">Appameyyaṃva udadhiṃ,</div> </td> </tr> <tr> <td> <div class="G">vitthataṃ dharaṇiṃ yathā.</div> </td> </tr> </table> </div>
</div>
<div class="q" id="p_20Ap1_2597"> <div class="divNumber">13.</div> <div class="p"> <table class="singleColumn"> <tr> <td> <div class="pN">2597</div> <div class="G">Pūjitaṃ devasaṅghena,</div> </td> </tr> <tr> <td> <div class="G">nisabhājāniyaṃ yathā;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">upāgacchiṃ naruttamaṃ.</div> </td> </tr> </table> </div>
</div>
<div class="q" id="p_20Ap1_2598"> <div class="divNumber">14.</div> <div class="p"> <table class="singleColumn"> <tr> <td> <div class="pN">2598</div> <div class="G">Sattapupphāni paggayha,</div> </td> </tr> <tr> <td> <div class="G">koṭumbarasamākulaṃ;</div> </td> </tr> <tr> <td> <div class="G">Buddhassa abhiropesiṃ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2599"> <div class="divNumber">15.</div> <div class="p"> <table class="singleColumn"> <tr> <td> <div class="pN">2599</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2600"> <div class="divNumber">16.</div> <div class="p"> <table class="singleColumn"> <tr> <td> <div class="pN">2600</div> <div class="G">Ito vīsatikappamhi,</div> </td> </tr> <tr> <td> <div class="G">mahānelasanāmako;</div> </td> </tr> <tr> <td> <div class="G">Eko āsi mahātejo,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2601"> <div class="divNumber">17.</div> <div class="p"> <table class="singleColumn"> <tr> <td> <div class="pN">2601</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2602"> <div class="p">
<span class="pN">2602</span>Itthaṃ sudaṃ āyasmā koṭumbariyo thero imā gāthāyo abhāsitthāti. </div>
</div>
<div class="CENTER" id="p_20Ap1_2603">
<span class="pN">2603</span>Koṭumbariyattherassāpadānaṃ tatiyaṃ.</div>
</html>
