<html>
<div class="i">14.2 Sudassanattheraapadāna</div>
<div class="h">Sobhitavagga</div>
<div class="h">Sudassanattheraapadāna</div>
<div class="q" id="p_20Ap1_2193"> <div class="divNumber">10.</div> <div class="p"> <table class="singleColumn"> <tr> <td> <div class="pN">2193</div> <div class="G">“Vinatā nadiyā tīre,</div> </td> </tr> <tr> <td> <div class="G">pilakkhu phalito ahu;</div> </td> </tr> <tr> <td> <div class="G">Tāhaṃ rukkhaṃ gavesanto,</div> </td> </tr> <tr> <td> <div class="G">addasaṃ lokanāyakaṃ.</div> </td> </tr> </table> </div>
</div>
<div class="q" id="p_20Ap1_2194"> <div class="divNumber">11.</div> <div class="p"> <table class="singleColumn"> <tr> <td> <div class="pN">2194</div> <div class="G">Ketakaṃ pupphitaṃ disvā,</div> </td> </tr> <tr> <td> <div class="G">vaṇṭe chetvānahaṃ tadā;</div> </td> </tr> <tr> <td> <div class="G">Buddhassa abhiropesiṃ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2195"> <div class="divNumber">12.</div> <div class="p"> <table class="singleColumn"> <tr> <td> <div class="pN">2195</div> <div class="G">Yena ñāṇena pattosi,</div> </td> </tr> <tr> <td> <div class="G">accutaṃ amataṃ padaṃ;</div> </td> </tr> <tr> <td> <div class="G">Taṃ ñāṇaṃ abhipūjemi,</div> </td> </tr> <tr> <td> <div class="G">buddhaseṭṭha mahāmuni.</div> </td> </tr> </table> </div>
</div>
<div class="q" id="p_20Ap1_2196"> <div class="divNumber">13.</div> <div class="p"> <table class="singleColumn"> <tr> <td> <div class="pN">2196</div> <div class="G">Ñāṇamhi pūjaṃ katvāna,</div> </td> </tr> <tr> <td> <div class="G">pilakkhumaddasaṃ ahaṃ;</div> </td> </tr> <tr> <td> <div class="G">Paṭiladdhomhi taṃ paññaṃ,</div> </td> </tr> <tr> <td> <div class="G">ñāṇapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2197"> <div class="divNumber">14.</div> <div class="p"> <table class="singleColumn"> <tr> <td> <div class="pN">2197</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ñāṇapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2198"> <div class="divNumber">15.</div> <div class="p"> <table class="singleColumn"> <tr> <td> <div class="pN">2198</div> <div class="G">Ito terasakappamhi,</div> </td> </tr> <tr> <td> <div class="G">dvādasāsuṃ phaluggatā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahapphalā.</div> </td> </tr> </table> </div>
</div>
<div class="q" id="p_20Ap1_2199"> <div class="divNumber">16.</div> <div class="p"> <table class="singleColumn"> <tr> <td> <div class="pN">2199</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2200"> <div class="p">
<span class="pN">2200</span>Itthaṃ sudaṃ āyasmā sudassano thero imā gāthāyo abhāsitthāti. </div>
</div>
<div class="CENTER" id="p_20Ap1_2201">
<span class="pN">2201</span>Sudassanattherassāpadānaṃ dutiyaṃ.</div>
</html>
