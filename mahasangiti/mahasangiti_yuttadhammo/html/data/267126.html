<html>
<div class="i">13.2 Rohinītherīgāthā</div>
<div class="h">Vīsatinipāta</div>
<div class="h">Rohinītherīgāthā</div>
<div class="q" id="p_19Th2_350"> <div class="divNumber">271.</div> <div class="p"> <table class="singleColumn"> <tr> <td> <div class="pN">350</div> <div class="G">“‘Samaṇā’ti bhoti supi,</div> </td> </tr> <tr> <td> <div class="G">‘samaṇā’ti pabujjhasi;</div> </td> </tr> <tr> <td> <div class="G">Samaṇāneva kittesi,</div> </td> </tr> <tr> <td> <div class="G">samaṇī nūna bhavissasi.</div> </td> </tr> </table> </div>
</div>
<div class="q" id="p_19Th2_351"> <div class="divNumber">272.</div> <div class="p"> <table class="singleColumn"> <tr> <td> <div class="pN">351</div> <div class="G">Vipulaṃ annañca pānañca,</div> </td> </tr> <tr> <td> <div class="G">samaṇānaṃ paveccasi;</div> </td> </tr> <tr> <td> <div class="G">Rohinī dāni pucchāmi,</div> </td> </tr> <tr> <td> <div class="G">kena te samaṇā piyā.</div> </td> </tr> </table> </div>
</div>
<div class="q" id="p_19Th2_352"> <div class="divNumber">273.</div> <div class="p"> <table class="singleColumn"> <tr> <td> <div class="pN">352</div> <div class="G">Akammakāmā alasā,</div> </td> </tr> <tr> <td> <div class="G">paradattūpajīvino;</div> </td> </tr> <tr> <td> <div class="G">Āsaṃsukā sādukāmā,</div> </td> </tr> <tr> <td> <div class="G">kena te samaṇā piyā”.</div> </td> </tr> </table> </div>
</div>
<div class="q" id="p_19Th2_353"> <div class="divNumber">274.</div> <div class="p"> <table class="singleColumn"> <tr> <td> <div class="pN">353</div> <div class="G">“Cirassaṃ vata maṃ tāta,</div> </td> </tr> <tr> <td> <div class="G">samaṇānaṃ paripucchasi;</div> </td> </tr> <tr> <td> <div class="G">Tesaṃ te kittayissāmi,</div> </td> </tr> <tr> <td> <div class="G">paññāsīlaparakkamaṃ.</div> </td> </tr> </table> </div>
</div>
<div class="q" id="p_19Th2_354"> <div class="divNumber">275.</div> <div class="p"> <table class="singleColumn"> <tr> <td> <div class="pN">354</div> <div class="G">Kammakāmā analasā,</div> </td> </tr> <tr> <td> <div class="G">kammaseṭṭhassa kārakā;</div> </td> </tr> <tr> <td> <div class="G">Rāgaṃ dosaṃ pajahanti,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_355"> <div class="divNumber">276.</div> <div class="p"> <table class="singleColumn"> <tr> <td> <div class="pN">355</div> <div class="G">Tīṇi pāpassa mūlāni,</div> </td> </tr> <tr> <td> <div class="G">dhunanti sucikārino;</div> </td> </tr> <tr> <td> <div class="G">Sabbaṃ pāpaṃ pahīnesaṃ,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_356"> <div class="divNumber">277.</div> <div class="p"> <table class="singleColumn"> <tr> <td> <div class="pN">356</div> <div class="G">Kāyakammaṃ suci nesaṃ,</div> </td> </tr> <tr> <td> <div class="G">vacīkammañca tādisaṃ;</div> </td> </tr> <tr> <td> <div class="G">Manokammaṃ suci nesaṃ,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_357"> <div class="divNumber">278.</div> <div class="p"> <table class="singleColumn"> <tr> <td> <div class="pN">357</div> <div class="G">Vimalā saṅkhamuttāva,</div> </td> </tr> <tr> <td> <div class="G">suddhā santarabāhirā;</div> </td> </tr> <tr> <td> <div class="G">Puṇṇā sukkāna dhammānaṃ,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_358"> <div class="divNumber">279.</div> <div class="p"> <table class="singleColumn"> <tr> <td> <div class="pN">358</div> <div class="G">Bahussutā dhammadharā,</div> </td> </tr> <tr> <td> <div class="G">ariyā dhammajīvino;</div> </td> </tr> <tr> <td> <div class="G">Atthaṃ dhammañca desenti,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_359"> <div class="divNumber">280.</div> <div class="p"> <table class="singleColumn"> <tr> <td> <div class="pN">359</div> <div class="G">Bahussutā dhammadharā,</div> </td> </tr> <tr> <td> <div class="G">ariyā dhammajīvino;</div> </td> </tr> <tr> <td> <div class="G">Ekaggacittā satimanto,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_360"> <div class="divNumber">281.</div> <div class="p"> <table class="singleColumn"> <tr> <td> <div class="pN">360</div> <div class="G">Dūraṅgamā satimanto,</div> </td> </tr> <tr> <td> <div class="G">mantabhāṇī anuddhatā;</div> </td> </tr> <tr> <td> <div class="G">Dukkhassantaṃ pajānanti,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_361"> <div class="divNumber">282.</div> <div class="p"> <table class="singleColumn"> <tr> <td> <div class="pN">361</div> <div class="G">Yasmā gāmā pakkamanti,</div> </td> </tr> <tr> <td> <div class="G">na vilokenti kiñcanaṃ;</div> </td> </tr> <tr> <td> <div class="G">Anapekkhāva gacchanti,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_362"> <div class="divNumber">283.</div> <div class="p"> <table class="singleColumn"> <tr> <td> <div class="pN">362</div> <div class="G">Na te saṃ koṭṭhe openti,</div> </td> </tr> <tr> <td> <div class="G">na kumbhiṃ na khaḷopiyaṃ;</div> </td> </tr> <tr> <td> <div class="G">Pariniṭṭhitamesānā,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_363"> <div class="divNumber">284.</div> <div class="p"> <table class="singleColumn"> <tr> <td> <div class="pN">363</div> <div class="G">Na te hiraññaṃ gaṇhanti,</div> </td> </tr> <tr> <td> <div class="G">na suvaṇṇaṃ na rūpiyaṃ;</div> </td> </tr> <tr> <td> <div class="G">Paccuppannena yāpenti,</div> </td> </tr> <tr> <td> <div class="G">tena me samaṇā piyā.</div> </td> </tr> </table> </div>
</div>
<div class="q" id="p_19Th2_364"> <div class="divNumber">285.</div> <div class="p"> <table class="singleColumn"> <tr> <td> <div class="pN">364</div> <div class="G">Nānākulā pabbajitā,</div> </td> </tr> <tr> <td> <div class="G">nānājanapadehi ca;</div> </td> </tr> <tr> <td> <div class="G">Aññamaññaṃ piyāyanti,</div> </td> </tr> <tr> <td> <div class="G">tena me samaṇā piyā”.</div> </td> </tr> </table> </div>
</div>
<div class="q" id="p_19Th2_365"> <div class="divNumber">286.</div> <div class="p"> <table class="singleColumn"> <tr> <td> <div class="pN">365</div> <div class="G">“Atthāya vata no bhoti,</div> </td> </tr> <tr> <td> <div class="G">kule jātāsi rohinī;</div> </td> </tr> <tr> <td> <div class="G">Saddhā buddhe ca dhamme ca,</div> </td> </tr> <tr> <td> <div class="G">saṃghe ca tibbagāravā.</div> </td> </tr> </table> </div>
</div>
<div class="q" id="p_19Th2_366"> <div class="divNumber">287.</div> <div class="p"> <table class="singleColumn"> <tr> <td> <div class="pN">366</div> <div class="G">Tuvaṃ hetaṃ pajānāsi,</div> </td> </tr> <tr> <td> <div class="G">puññakkhettaṃ anuttaraṃ;</div> </td> </tr> <tr> <td> <div class="G">Amhampi ete samaṇā,</div> </td> </tr> <tr> <td> <div class="G">paṭigaṇhanti dakkhiṇaṃ.</div> </td> </tr> </table> </div>
</div>
<div class="q" id="p_19Th2_367"> <div class="divNumber">288.</div> <div class="p"> <table class="singleColumn"> <tr> <td> <div class="pN">367</div> <div class="G">Patiṭṭhito hettha yañño,</div> </td> </tr> <tr> <td> <div class="G">vipulo no bhavissati”;</div> </td> </tr> <tr> <td> <div class="G">“Sace bhāyasi dukkhassa,</div> </td> </tr> <tr> <td> <div class="G">sace te dukkhamappiyaṃ.</div> </td> </tr> </table> </div>
</div>
<div class="q" id="p_19Th2_368"> <div class="divNumber">289.</div> <div class="p"> <table class="singleColumn"> <tr> <td> <div class="pN">368</div> <div class="G">Upehi saraṇaṃ buddhaṃ,</div> </td> </tr> <tr> <td> <div class="G">dhammaṃ saṃghañca tādinaṃ;</div> </td> </tr> <tr> <td> <div class="G">Samādiyāhi sīlāni,</div> </td> </tr> <tr> <td> <div class="G">taṃ te atthāya hehiti”.</div> </td> </tr> </table> </div>
</div>
<div class="q" id="p_19Th2_369"> <div class="divNumber">290.</div> <div class="p"> <table class="singleColumn"> <tr> <td> <div class="pN">369</div> <div class="G">“Upemi saraṇaṃ buddhaṃ,</div> </td> </tr> <tr> <td> <div class="G">dhammaṃ saṃghañca tādinaṃ;</div> </td> </tr> <tr> <td> <div class="G">Samādiyāmi sīlāni,</div> </td> </tr> <tr> <td> <div class="G">taṃ me atthāya hehiti.</div> </td> </tr> </table> </div>
</div>
<div class="q" id="p_19Th2_370"> <div class="divNumber">291.</div> <div class="p"> <table class="singleColumn"> <tr> <td> <div class="pN">370</div> <div class="G">Brahmabandhu pure āsiṃ,</div> </td> </tr> <tr> <td> <div class="G">so idānimhi brāhmaṇo;</div> </td> </tr> <tr> <td> <div class="G">Tevijjo sottiyo camhi,</div> </td> </tr> <tr> <td> <div class="G">vedagū camhi nhātako”.</div> </td> </tr> </table> </div>
</div>
<div class="CENTER" id="p_19Th2_371">
<span class="pN">371</span>…  Rohinī therī… .</div>
</html>
