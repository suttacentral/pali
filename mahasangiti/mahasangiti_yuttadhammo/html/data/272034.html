<html>
<div class="i">8.29 Saṃghebhinnecīvaruppādakathā</div>
<div class="h">Cīvarakkhandhaka</div>
<div class="h">Saṃghebhinnecīvaruppādakathā</div>
<div class="q" id="p_3V_1730"> <div class="divNumber">376.</div> <div class="p">
<span class="pN">1730</span>Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, ekasmiṃ pakkhe cīvaraṃ denti—  saṃghassa demāti. Saṃghassevetaṃ. </div>
</div>
<div class="q" id="p_3V_1731"> <div class="p">
<span class="pN">1731</span>Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, tasmiṃyeva pakkhe cīvaraṃ denti—  saṃghassa demāti. Saṃghassevetaṃ. </div>
</div>
<div class="q" id="p_3V_1732"> <div class="p">
<span class="pN">1732</span>Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, ekasmiṃ pakkhe cīvaraṃ denti—  pakkhassa demāti. Pakkhassevetaṃ. </div>
</div>
<div class="q" id="p_3V_1733"> <div class="p">
<span class="pN">1733</span>Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, tasmiṃyeva pakkhe cīvaraṃ denti—  pakkhassa demāti. Pakkhassevetaṃ. </div>
</div>
<div class="q" id="p_3V_1734"> <div class="p">
<span class="pN">1734</span>Idha pana, bhikkhave, vassaṃvuṭṭhānaṃ bhikkhūnaṃ uppanne cīvare abhājite saṃgho bhijjati. Sabbesaṃ samakaṃ bhājetabban”ti. </div>
</div>
</html>
