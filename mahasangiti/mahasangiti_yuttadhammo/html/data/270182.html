<html>
<div class="i">1.5.10 Phalañāṇakathā</div>
<div class="h">Mahāpaṇṇāsaka</div>
<div class="h">Pañcamavagga</div>
<div class="h">Phalañāṇakathā</div>
<div class="q" id="p_32Kv_1526"> <div class="divNumber">443.</div> <div class="p">
<span class="pN">1526</span>๐ Sāvakassa phale ñāṇaṃ atthīti? Āmantā. Sāvako phalassa kataṃ paññāpetīti? Na hevaṃ vattabbe…pe… . </div>
</div>
<div class="q" id="p_32Kv_1527"> <div class="p">
<span class="pN">1527</span>๐ Sāvakassa phale ñāṇaṃ atthīti? Āmantā. Atthi sāvakassa phalaparopariyatti indriyaparopariyatti puggalaparopariyattīti? Na hevaṃ vattabbe…pe… . </div>
</div>
<div class="q" id="p_32Kv_1528"> <div class="p">
<span class="pN">1528</span>๐ Sāvakassa phale ñāṇaṃ atthīti? Āmantā. Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti? Na hevaṃ vattabbe…pe… . </div>
</div>
<div class="q" id="p_32Kv_1529"> <div class="p">
<span class="pN">1529</span>๐ Sāvakassa phale ñāṇaṃ atthīti? Āmantā. Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti? Na hevaṃ vattabbe…pe… . </div>
</div>
<div class="q" id="p_32Kv_1530"> <div class="p">
<span class="pN">1530</span>๐ Sāvakassa phale ñāṇaṃ atthīti? Āmantā. Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? Na hevaṃ vattabbe…pe… . </div>
</div>
<div class="q" id="p_32Kv_1531"> <div class="divNumber">444.</div> <div class="p">
<span class="pN">1531</span>× Na vattabbaṃ—  “sāvakassa phale ñāṇaṃ atthī”ti? Āmantā. Sāvako aññāṇīti? Na hevaṃ vattabbe…pe…  tena hi sāvakassa phale ñāṇaṃ atthīti…pe… . </div>
</div>
<div class="CENTER" id="p_32Kv_1532">
<span class="pN">1532</span>Phalañāṇakathā niṭṭhitā.<br> Pañcamo vaggo.</div>
<div class="SUMMARY" id="p_32Kv_1533">
<span class="pN">1533</span><span class="firstLetter">T</span>assuddānaṃ</div>
<div class="q" id="p_32Kv_1534"> <div class="p">
<span class="pN">1534</span>Vimuttiñāṇaṃ vimuttaṃ, sekhassa asekhaṃ ñāṇaṃ, viparīte ñāṇaṃ, aniyatassa niyāmagamanāya atthi ñāṇaṃ, sabbaṃ ñāṇaṃ paṭisambhidāti, sammutiñāṇaṃ, cetopariyāye ñāṇaṃ, anāgate ñāṇaṃ, paṭuppanne ñāṇaṃ, sāvakassa phale ñāṇanti. </div>
</div>
<div class="ENDH3" id="p_32Kv_1535">
<span class="pN">1535</span>Mahāpaṇṇāsako.</div>
<div class="SUMMARY" id="p_32Kv_1536">
<span class="pN">1536</span><span class="firstLetter">T</span>assāpi <span class="firstLetter">u</span>ddānaṃ</div>
<div class="q" id="p_32Kv_1537"> <div class="p">
<span class="pN">1537</span>Sattupaladdhiṃ, upaharato, balaṃ, gihi’ssa arahā ca, vimuttipañcamanti. </div>
</div>
</html>
