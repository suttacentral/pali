<html>
<div class="i">2.3.3.26 Sākhalyaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Suttantikadukanikkhepa</div>
<div class="h">Sākhalyaduka</div>
<div class="q" id="p_29Dhs_2055"> <div class="divNumber">1350.</div> <div class="p">
<span class="pN">2055</span>Tattha katamaṃ sākhalyaṃ? Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṃvattanikā, tathārūpiṃ vācaṃ pahāya yā sā vācā neḷā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti; yā tattha saṇhavācatā sakhilavācatā apharusavācatā—  idaṃ vuccati sākhalyaṃ. </div>
</div>
<div class="q" id="p_29Dhs_2056"> <div class="divNumber">1351.</div> <div class="p">
<span class="pN">2056</span>Tattha katamo paṭisanthāro? Dve paṭisanthārā—  āmisapaṭisanthāro ca dhammapaṭisanthāro ca. Idhekacco paṭisanthārako hoti āmisapaṭisanthārena vā dhammapaṭisanthārena vā—  ayaṃ vuccati paṭisanthāro. </div>
</div>
</html>
