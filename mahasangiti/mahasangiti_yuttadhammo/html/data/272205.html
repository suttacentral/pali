<html>
<div class="i">11.7 Vissajjanāvāra</div>
<div class="h">Adhikaraṇabheda</div>
<div class="h">Vissajjanāvāra</div>
<div class="q" id="p_5V_1735"> <div class="divNumber">350.</div> <div class="p">
<span class="pN">1735</span>Yasmiṃ samaye sammukhāvinayena ca sativinayena ca adhikaraṇaṃ vūpasammati—  yattha sativinayo tattha sammukhāvinayo, yattha sammukhāvinayo tattha sativinayo, na tattha amūḷhavinayo, na tattha paṭiññātakaraṇaṃ, na tattha yebhuyyasikā, na tattha tassapāpiyasikā, na tattha tiṇavatthārako. Yasmiṃ samaye sammukhāvinayena ca amūḷhavinayena ca…pe…  sammukhāvinayena ca paṭiññātakaraṇena ca…pe…  sammukhāvinayena ca yebhuyyasikāya ca…pe…  sammukhāvinayena ca tassapāpiyasikāya ca…pe…  sammukhāvinayena ca tiṇavatthārakena ca adhikaraṇaṃ vūpasammati—  yattha tiṇavatthārako tattha sammukhāvinayo, yattha sammukhāvinayo tattha tiṇavatthārako, na tattha sativinayo, na tattha amūḷhavinayo, na tattha paṭiññātakaraṇaṃ, na tattha yebhuyyasikā, na tattha tassapāpiyasikā. </div>
</div>
</html>
