<html>
<div class="i">2.1.5 Samuṭṭhānavāra</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Samuṭṭhānavāra</div>
<div class="q" id="p_5V_997"> <div class="divNumber">243.</div> <div class="p">
<span class="pN">997</span>Avassutāya bhikkhuniyā avassutassa purisapuggalassa kāyasaṃsaggaṃ sādiyantiyā āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Avassutāya bhikkhuniyā avassutassa purisapuggalassa kāyasaṃsaggaṃ sādiyantiyā āpattiyo channaṃ āpattisamuṭṭhānānaṃ ekena samuṭṭhānena samuṭṭhanti—  kāyato ca cittato ca samuṭṭhanti, na vācato…pe… . (1) </div>
</div>
<div class="q" id="p_5V_998"> <div class="p">
<span class="pN">998</span>Dadhiṃ viññāpetvā bhuñjantiyā āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Dadhiṃ viññāpetvā bhuñjantiyā āpattiyo channaṃ āpattisamuṭṭhānānaṃ catūhi samuṭṭhānehi samuṭṭhanti—  siyā kāyato samuṭṭhanti, na vācato na cittato; siyā kāyato ca vācato ca samuṭṭhanti, na cittato; siyā kāyato ca cittato ca samuṭṭhanti, na vācato; siyā kāyato ca vācato ca cittato ca samuṭṭhanti. (2) </div>
</div>
<div class="CENTER" id="p_5V_999">
<span class="pN">999</span>Samuṭṭhānavāro niṭṭhito pañcamo.</div>
</html>
