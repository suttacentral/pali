<html>
<div class="i">2.1.12 Tatiyanāgavimānavatthu</div>
<div class="h">Purisavimāna</div>
<div class="h">Mahārathavagga</div>
<div class="h">Tatiyanāgavimānavatthu</div>
<div class="q" id="p_19Vv_818"> <div class="divNumber">976.</div> <div class="p"> <table class="singleColumn"> <tr> <td> <div class="pN">818</div> <div class="G">“Ko nu dibbena yānena,</div> </td> </tr> <tr> <td> <div class="G">sabbasetena hatthinā;</div> </td> </tr> <tr> <td> <div class="G">Tūriyatāḷitanigghoso,</div> </td> </tr> <tr> <td> <div class="G">antalikkhe mahīyati.</div> </td> </tr> </table> </div>
</div>
<div class="q" id="p_19Vv_819"> <div class="divNumber">977.</div> <div class="p"> <table class="singleColumn"> <tr> <td> <div class="pN">819</div> <div class="G">Devatā nusi gandhabbo,</div> </td> </tr> <tr> <td> <div class="G">adu sakko purindado;</div> </td> </tr> <tr> <td> <div class="G">Ajānantā taṃ pucchāma,</div> </td> </tr> <tr> <td> <div class="G">kathaṃ jānemu taṃ mayan”ti.</div> </td> </tr> </table> </div>
</div>
<div class="q" id="p_19Vv_820"> <div class="divNumber">978.</div> <div class="p"> <table class="singleColumn"> <tr> <td> <div class="pN">820</div> <div class="G">“Namhi devo na gandhabbo,</div> </td> </tr> <tr> <td> <div class="G">nāpi sakko purindado;</div> </td> </tr> <tr> <td> <div class="G">Sudhammā nāma ye devā,</div> </td> </tr> <tr> <td> <div class="G">tesaṃ aññataro ahan”ti.</div> </td> </tr> </table> </div>
</div>
<div class="q" id="p_19Vv_821"> <div class="divNumber">979.</div> <div class="p"> <table class="singleColumn"> <tr> <td> <div class="pN">821</div> <div class="G">“Pucchāma devaṃ sudhammaṃ,</div> </td> </tr> <tr> <td> <div class="G">Puthuṃ katvāna añjaliṃ;</div> </td> </tr> <tr> <td> <div class="G">Kiṃ katvā mānuse kammaṃ,</div> </td> </tr> <tr> <td> <div class="G">Sudhammaṃ upapajjatī”ti.</div> </td> </tr> </table> </div>
</div>
<div class="q" id="p_19Vv_822"> <div class="divNumber">980.</div> <div class="p"> <table class="singleColumn"> <tr> <td> <div class="pN">822</div> <div class="G">“Ucchāgāraṃ tiṇāgāraṃ,</div> </td> </tr> <tr> <td> <div class="G">vatthāgārañca yo dade;</div> </td> </tr> <tr> <td> <div class="G">Tiṇṇaṃ aññataraṃ datvā,</div> </td> </tr> <tr> <td> <div class="G">sudhammaṃ upapajjatī”ti.</div> </td> </tr> </table> </div>
</div>
<div class="CENTER" id="p_19Vv_823">
<span class="pN">823</span>Tatiyanāgavimānaṃ dvādasamaṃ.</div>
</html>
