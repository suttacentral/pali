<html>
<div class="i">3.5.3 Addhākathā</div>
<div class="h">Anusayapaṇṇāsaka</div>
<div class="h">Pannarasamavagga</div>
<div class="h">Addhākathā</div>
<div class="q" id="p_32Kv_2297"> <div class="divNumber">720.</div> <div class="p">
<span class="pN">2297</span>๐ Addhā parinipphannoti? Āmantā. Rūpanti? Na hevaṃ vattabbe…pe…  vedanā…pe…  saññā…pe…  saṅkhārā…pe…  viññāṇanti? Na hevaṃ vattabbe…pe…  atīto addhā parinipphannoti? Āmantā. Rūpanti? Na hevaṃ vattabbe…pe…  vedanā…pe…  saññā…pe…  saṅkhārā…pe…  viññāṇanti? Na hevaṃ vattabbe…pe…  anāgato addhā parinipphannoti? Āmantā. Rūpanti? Na hevaṃ vattabbe…pe…  vedanā…pe…  saññā…pe…  saṅkhārā…pe…  viññāṇanti? Na hevaṃ vattabbe…pe…  paccuppanno addhā parinipphannoti? Āmantā. Rūpanti? Na hevaṃ vattabbe…pe…  vedanā…pe…  saññā…pe…  saṅkhārā…pe…  viññāṇanti? Na hevaṃ vattabbe…pe… . </div>
</div>
<div class="q" id="p_32Kv_2298"> <div class="p">
<span class="pN">2298</span>๐ Atītaṃ rūpaṃ vedanā saññā saṅkhārā viññāṇaṃ atīto addhāti? Āmantā. Atītā pañcaddhāti? Na hevaṃ vattabbe…pe…  anāgataṃ rūpaṃ vedanā saññā saṅkhārā viññāṇaṃ anāgato addhāti? Āmantā. Anāgatā pañcaddhāti? Na hevaṃ vattabbe…pe…  paccuppannaṃ rūpaṃ vedanā saññā saṅkhārā viññāṇaṃ paccuppanno addhāti? Āmantā. Paccuppannā pañcaddhāti? Na hevaṃ vattabbe…pe… . </div>
</div>
<div class="q" id="p_32Kv_2299"> <div class="p">
<span class="pN">2299</span>๐ Atītā pañcakkhandhā atīto addhā, anāgatā pañcakkhandhā anāgato addhā, paccuppannā pañcakkhandhā paccuppanno addhāti? Āmantā. Pannarasaddhāti? Na hevaṃ vattabbe…pe… . </div>
</div>
<div class="q" id="p_32Kv_2300"> <div class="p">
<span class="pN">2300</span>๐ Atītāni dvādasāyatanāni atīto addhā, anāgatāni dvādasāyatanāni anāgato addhā, paccuppannāni dvādasāyatanāni paccuppanno addhāti? Āmantā. Chattiṃsa addhāti? Na hevaṃ vattabbe…pe… . </div>
</div>
<div class="q" id="p_32Kv_2301"> <div class="p">
<span class="pN">2301</span>๐ Atītā aṭṭhārasa dhātuyo atīto addhā, anāgatā aṭṭhārasa dhātuyo anāgato addhā, paccuppannā aṭṭhārasa dhātuyo paccuppanno addhāti? Āmantā. Catupaññāsa addhāti? Na hevaṃ vattabbe…pe… . </div>
</div>
<div class="q" id="p_32Kv_2302"> <div class="p">
<span class="pN">2302</span>๐ Atītāni bāvīsatindriyāni atīto addhā, anāgatāni bāvīsatindriyāni anāgato addhā, paccuppannāni bāvīsatindriyāni paccuppanno addhāti? Āmantā. Chasaṭṭhi addhāti? Na hevaṃ vattabbe…pe… . </div>
</div>
<div class="q" id="p_32Kv_2303"> <div class="divNumber">721.</div> <div class="p">
<span class="pN">2303</span>× Na vattabbaṃ—  “addhā parinipphanno”ti? Āmantā. Nanu vuttaṃ bhagavatā—  “tīṇimāni, bhikkhave, kathāvatthūni. Katamāni tīṇi? Atītaṃ vā, bhikkhave, addhānaṃ ārabbha kathaṃ katheyya—  ‘evaṃ ahosi atītamaddhānan’ti; anāgataṃ vā, bhikkhave, addhānaṃ ārabbha kathaṃ katheyya—  ‘evaṃ bhavissati anāgatamaddhānan’ti; etarahi vā, bhikkhave, paccuppannaṃ addhānaṃ ārabbha kathaṃ katheyya—  ‘evaṃ hoti etarahi paccuppannan’ti. Imāni kho, bhikkhave, tīṇi kathāvatthūnī”ti. Attheva suttantoti? Āmantā. Tena hi addhā parinipphannoti. </div>
</div>
<div class="CENTER" id="p_32Kv_2304">
<span class="pN">2304</span>Addhākathā niṭṭhitā.</div>
</html>
