<html>
<div class="i"> Paccayacatukka</div>
<div class="h">Saraṇaduka, Tika</div>
<div class="h">Saraṇaduka, Vipākattika</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P3_2619"> <div class="divNumber">7.</div> <div class="p">
<span class="pN">2619</span>Araṇaṃ vipākaṃ dhammaṃ paṭicca araṇo vipāko dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P3_2620"> <div class="p">
<span class="pN">2620</span>Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ. Sahajātavārepi…pe…  pañhāvārepi sabbattha ekaṃ.) </div>
</div>
<div class="q" id="p_39P3_2621"> <div class="divNumber">8.</div> <div class="p">
<span class="pN">2621</span>Saraṇaṃ vipākadhammadhammaṃ paṭicca saraṇo vipākadhammadhammo uppajjati hetupaccayā. (1) </div>
</div>
<div class="q" id="p_39P3_2622"> <div class="p">
<span class="pN">2622</span>Araṇaṃ vipākadhammadhammaṃ paṭicca araṇo vipākadhammadhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_39P3_2623"> <div class="divNumber">9.</div> <div class="p">
<span class="pN">2623</span>Hetuyā dve, ārammaṇe dve…pe…  avigate dve. (Saṃkhittaṃ. Sahajātavārampi…pe…  pañhāvārampi vitthāretabbaṃ.) </div>
</div>
<div class="q" id="p_39P3_2624"> <div class="p">
<span class="pN">2624</span>Araṇaṃ nevavipākanavipākadhammadhammaṃ paṭicca araṇo nevavipākanavipākadhammadhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P3_2625"> <div class="divNumber">10.</div> <div class="p">
<span class="pN">2625</span>Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ. Sahajātavārepi…pe…  pañhāvārepi sabbattha ekaṃ.) </div>
</div>
</html>
