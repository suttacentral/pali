<html>
<div class="i">7.1.4 Sopākattheragāthā</div>
<div class="h">Sattakanipāta</div>
<div class="h">Paṭhamavagga</div>
<div class="h">Sopākattheragāthā</div>
<div class="q" id="p_19Th1_768"> <div class="divNumber">480.</div> <div class="p"> <table class="singleColumn"> <tr> <td> <div class="pN">768</div> <div class="G">“Disvā pāsādachāyāyaṃ,</div> </td> </tr> <tr> <td> <div class="G">caṅkamantaṃ naruttamaṃ;</div> </td> </tr> <tr> <td> <div class="G">Tattha naṃ upasaṅkamma,</div> </td> </tr> <tr> <td> <div class="G">vandissaṃ purisuttamaṃ.</div> </td> </tr> </table> </div>
</div>
<div class="q" id="p_19Th1_769"> <div class="divNumber">481.</div> <div class="p"> <table class="singleColumn"> <tr> <td> <div class="pN">769</div> <div class="G">Ekaṃsaṃ cīvaraṃ katvā,</div> </td> </tr> <tr> <td> <div class="G">saṃharitvāna pāṇayo;</div> </td> </tr> <tr> <td> <div class="G">Anucaṅkamissaṃ virajaṃ,</div> </td> </tr> <tr> <td> <div class="G">sabbasattānamuttamaṃ.</div> </td> </tr> </table> </div>
</div>
<div class="q" id="p_19Th1_770"> <div class="divNumber">482.</div> <div class="p"> <table class="singleColumn"> <tr> <td> <div class="pN">770</div> <div class="G">Tato pañhe apucchi maṃ,</div> </td> </tr> <tr> <td> <div class="G">pañhānaṃ kovido vidū;</div> </td> </tr> <tr> <td> <div class="G">Acchambhī ca abhīto ca,</div> </td> </tr> <tr> <td> <div class="G">byākāsiṃ satthuno ahaṃ.</div> </td> </tr> </table> </div>
</div>
<div class="q" id="p_19Th1_771"> <div class="divNumber">483.</div> <div class="p"> <table class="singleColumn"> <tr> <td> <div class="pN">771</div> <div class="G">Vissajjitesu pañhesu,</div> </td> </tr> <tr> <td> <div class="G">anumodi tathāgato;</div> </td> </tr> <tr> <td> <div class="G">Bhikkhusaṃghaṃ viloketvā,</div> </td> </tr> <tr> <td> <div class="G">imamatthaṃ abhāsatha.</div> </td> </tr> </table> </div>
</div>
<div class="q" id="p_19Th1_772"> <div class="divNumber">484.</div> <div class="p"> <table class="singleColumn"> <tr> <td> <div class="pN">772</div> <div class="G">‘Lābhā aṅgānaṃ magadhānaṃ,</div> </td> </tr> <tr> <td> <div class="G">Yesāyaṃ paribhuñjati;</div> </td> </tr> <tr> <td> <div class="G">Cīvaraṃ piṇḍapātañca,</div> </td> </tr> <tr> <td> <div class="G">Paccayaṃ sayanāsanaṃ;</div> </td> </tr> <tr> <td> <div class="G">Paccuṭṭhānañca sāmīciṃ,</div> </td> </tr> <tr> <td> <div class="G">Tesaṃ lābhāti cābravi.</div> </td> </tr> </table> </div>
</div>
<div class="q" id="p_19Th1_773"> <div class="divNumber">485.</div> <div class="p"> <table class="singleColumn"> <tr> <td> <div class="pN">773</div> <div class="G">Ajjatagge maṃ sopāka,</div> </td> </tr> <tr> <td> <div class="G">dassanāyopasaṅkama;</div> </td> </tr> <tr> <td> <div class="G">Esā ceva te sopāka,</div> </td> </tr> <tr> <td> <div class="G">bhavatu upasampadā’.</div> </td> </tr> </table> </div>
</div>
<div class="q" id="p_19Th1_774"> <div class="divNumber">486.</div> <div class="p"> <table class="singleColumn"> <tr> <td> <div class="pN">774</div> <div class="G">Jātiyā sattavassohaṃ,</div> </td> </tr> <tr> <td> <div class="G">laddhāna upasampadaṃ;</div> </td> </tr> <tr> <td> <div class="G">Dhāremi antimaṃ dehaṃ,</div> </td> </tr> <tr> <td> <div class="G">aho dhammasudhammatā”ti.</div> </td> </tr> </table> </div>
</div>
<div class="CENTER" id="p_19Th1_775">
<span class="pN">775</span>…  Sopāko thero… .</div>
</html>
