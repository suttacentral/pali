<html>
<div class="i"> Hetu</div>
<div class="h">Micchattaniyatattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_2263"> <div class="divNumber">1.</div> <div class="p">
<span class="pN">2263</span>Micchattaniyataṃ dhammaṃ paṭicca micchattaniyato dhammo uppajjati hetupaccayā—  micchattaniyataṃ ekaṃ khandhaṃ paṭicca tayo khandhā…pe…  dve khandhā. (1) </div>
</div>
<div class="q" id="p_37P1_2264"> <div class="p">
<span class="pN">2264</span>Micchattaniyataṃ dhammaṃ paṭicca aniyato dhammo uppajjati hetupaccayā—  micchattaniyate khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_37P1_2265"> <div class="p">
<span class="pN">2265</span>Micchattaniyataṃ dhammaṃ paṭicca micchattaniyato ca aniyato ca dhammā uppajjanti hetupaccayā—  micchattaniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_37P1_2266"> <div class="divNumber">2.</div> <div class="p">
<span class="pN">2266</span>Sammattaniyataṃ dhammaṃ paṭicca sammattaniyato dhammo uppajjati hetupaccayā…  tīṇi. </div>
</div>
<div class="q" id="p_37P1_2267"> <div class="divNumber">3.</div> <div class="p">
<span class="pN">2267</span>Aniyataṃ dhammaṃ paṭicca aniyato dhammo uppajjati hetupaccayā—  aniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe aniyataṃ ekaṃ khandhaṃ paṭicca tayo khandhā kaṭattā ca rūpaṃ, dve khandhe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ paṭicca tayo mahābhūtā…pe…  dve mahābhūtā. Mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_37P1_2268"> <div class="divNumber">4.</div> <div class="p">
<span class="pN">2268</span>Micchattaniyatañca aniyatañca dhammaṃ paṭicca aniyato dhammo uppajjati hetupaccayā—  micchattaniyate khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="q" id="p_37P1_2269"> <div class="p">
<span class="pN">2269</span>Sammattaniyatañca aniyatañca dhammaṃ paṭicca aniyato dhammo uppajjati hetupaccayā—  sammattaniyate khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
</html>
