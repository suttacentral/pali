<html>
<div class="i">4.2.1 Pucimandajātaka</div>
<div class="h">Catukkanipāta</div>
<div class="h">Pucimandavagga</div>
<div class="h">Pucimandajātaka</div>
<div class="q" id="p_22J_935"> <div class="divNumber">41.</div> <div class="p"> <table class="singleColumn"> <tr> <td> <div class="pN">935</div> <div class="G">“Uṭṭhehi cora kiṃ sesi,</div> </td> </tr> <tr> <td> <div class="G">ko attho supanena te;</div> </td> </tr> <tr> <td> <div class="G">Mā taṃ gahesuṃ rājāno,</div> </td> </tr> <tr> <td> <div class="G">gāme kibbisakārakaṃ”.</div> </td> </tr> </table> </div>
</div>
<div class="q" id="p_22J_936"> <div class="divNumber">42.</div> <div class="p"> <table class="singleColumn"> <tr> <td> <div class="pN">936</div> <div class="G">“Yannu coraṃ gahessanti,</div> </td> </tr> <tr> <td> <div class="G">gāme kibbisakārakaṃ;</div> </td> </tr> <tr> <td> <div class="G">Kiṃ tattha pucimandassa,</div> </td> </tr> <tr> <td> <div class="G">vane jātassa tiṭṭhato”.</div> </td> </tr> </table> </div>
</div>
<div class="q" id="p_22J_937"> <div class="divNumber">43.</div> <div class="p"> <table class="singleColumn"> <tr> <td> <div class="pN">937</div> <div class="G">“Na tvaṃ assattha jānāsi,</div> </td> </tr> <tr> <td> <div class="G">mama corassa cantaraṃ;</div> </td> </tr> <tr> <td> <div class="G">Coraṃ gahetvā rājāno,</div> </td> </tr> <tr> <td> <div class="G">gāme kibbisakārakaṃ;</div> </td> </tr> <tr> <td> <div class="G">Appenti nimbasūlasmiṃ,</div> </td> </tr> <tr> <td> <div class="G">tasmiṃ me saṅkate mano”.</div> </td> </tr> </table> </div>
</div>
<div class="q" id="p_22J_938"> <div class="divNumber">44.</div> <div class="p"> <table class="singleColumn"> <tr> <td> <div class="pN">938</div> <div class="G">“Saṅkeyya saṅkitabbāni,</div> </td> </tr> <tr> <td> <div class="G">rakkheyyānāgataṃ bhayaṃ;</div> </td> </tr> <tr> <td> <div class="G">Anāgatabhayā dhīro,</div> </td> </tr> <tr> <td> <div class="G">ubho loke avekkhatī”ti.</div> </td> </tr> </table> </div>
</div>
<div class="CENTER" id="p_22J_939">
<span class="pN">939</span>Pucimandajātakaṃ paṭhamaṃ.</div>
</html>
