<html>
<div class="i"> Hetu</div>
<div class="h">Sekkhattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1704"> <div class="divNumber">18.</div> <div class="p">
<span class="pN">1704</span>Sekkhaṃ dhammaṃ paccayā sekkho dhammo uppajjati hetupaccayā…  tīṇi. (Paṭiccavārasadisaṃ.) </div>
</div>
<div class="q" id="p_37P1_1705"> <div class="p">
<span class="pN">1705</span>Asekkhaṃ dhammaṃ paccayā asekkho dhammo uppajjati hetupaccayā…  tīṇi. (Paṭiccavārasadisaṃ.) </div>
</div>
<div class="q" id="p_37P1_1706"> <div class="divNumber">19.</div> <div class="p">
<span class="pN">1706</span>Nevasekkhanāsekkhaṃ dhammaṃ paccayā nevasekkhanāsekkho dhammo uppajjati hetupaccayā (paripuṇṇaṃ), mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ, vatthuṃ paccayā nevasekkhanāsekkhā khandhā. (1) </div>
</div>
<div class="q" id="p_37P1_1707"> <div class="p">
<span class="pN">1707</span>Nevasekkhanāsekkhaṃ dhammaṃ paccayā sekkho dhammo uppajjati hetupaccayā—  vatthuṃ paccayā sekkhā khandhā. (2) </div>
</div>
<div class="q" id="p_37P1_1708"> <div class="p">
<span class="pN">1708</span>Nevasekkhanāsekkhaṃ dhammaṃ paccayā asekkho dhammo uppajjati hetupaccayā—  vatthuṃ paccayā asekkhā khandhā. (3) </div>
</div>
<div class="q" id="p_37P1_1709"> <div class="p">
<span class="pN">1709</span>Nevasekkhanāsekkhaṃ dhammaṃ paccayā sekkho ca nevasekkhanāsekkho ca dhammā uppajjanti hetupaccayā—  vatthuṃ paccayā sekkhā khandhā, mahābhūte paccayā cittasamuṭṭhānaṃ rūpaṃ. (4) </div>
</div>
<div class="q" id="p_37P1_1710"> <div class="p">
<span class="pN">1710</span>Nevasekkhanāsekkhaṃ dhammaṃ paccayā asekkho ca nevasekkhanāsekkho ca dhammā uppajjanti hetupaccayā—  vatthuṃ paccayā asekkhā khandhā, mahābhūte paccayā cittasamuṭṭhānaṃ rūpaṃ. (5) </div>
</div>
<div class="q" id="p_37P1_1711"> <div class="divNumber">20.</div> <div class="p">
<span class="pN">1711</span>Sekkhañca nevasekkhanāsekkhañca dhammaṃ paccayā sekkho dhammo uppajjati hetupaccayā—  sekkhaṃ ekaṃ khandhañca vatthuñca paccayā tayo khandhā…pe…  dve khandhā. (1) </div>
</div>
<div class="q" id="p_37P1_1712"> <div class="p">
<span class="pN">1712</span>Sekkhañca nevasekkhanāsekkhañca dhammaṃ paccayā nevasekkhanāsekkho dhammo uppajjati hetupaccayā—  sekkhe khandhe ca mahābhūte ca paccayā cittasamuṭṭhānaṃ rūpaṃ. (2) </div>
</div>
<div class="q" id="p_37P1_1713"> <div class="p">
<span class="pN">1713</span>Sekkhañca nevasekkhanāsekkhañca dhammaṃ paccayā sekkho ca nevasekkhanāsekkho ca dhammā uppajjanti hetupaccayā—  sekkhaṃ ekaṃ khandhañca vatthuñca paccayā tayo khandhā…pe…  dve khandhā. Sekkhe khandhe ca mahābhūte ca paccayā cittasamuṭṭhānaṃ rūpaṃ. (3) </div>
</div>
<div class="q" id="p_37P1_1714"> <div class="p">
<span class="pN">1714</span>Asekkhañca nevasekkhanāsekkhañca dhammaṃ paccayā…  tīṇi. (Sekkhasadisā.) </div>
</div>
</html>
