<html>
<div class="i">2.2.2 Māradhammasutta</div>
<div class="h">Rādhasaṃyutta</div>
<div class="h">Dutiyamāravagga</div>
<div class="h">Māradhammasutta</div>
<div class="q" id="p_13S3_850"> <div class="divNumber">171.</div> <div class="p">
<span class="pN">850</span>Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca—  “‘māradhammo, māradhammo’ti, bhante, vuccati. Katamo nu kho, bhante, māradhammo”ti? “Rūpaṃ kho, rādha, māradhammo, vedanā māradhammo, saññā māradhammo, saṅkhārā māradhammo, viññāṇaṃ māradhammo. Evaṃ passaṃ…pe…  nāparaṃ itthattāyāti pajānātī”ti. </div>
</div>
<div class="CENTER" id="p_13S3_851">
<span class="pN">851</span>Dutiyaṃ.</div>
</html>
