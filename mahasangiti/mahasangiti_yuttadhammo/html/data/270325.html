<html>
<div class="i">4.5.4 Tiracchānakathā</div>
<div class="h">Niggahapaṇṇāsaka</div>
<div class="h">Vīsatimavagga</div>
<div class="h">Tiracchānakathā</div>
<div class="q" id="p_32Kv_2676"> <div class="divNumber">869.</div> <div class="p">
<span class="pN">2676</span>๐ Atthi devesu tiracchānagatāti? Āmantā. Atthi tiracchānagatesu devāti? Na hevaṃ vattabbe…pe…  atthi devesu tiracchānagatāti? Āmantā. Devaloko tiracchānayonīti? Na hevaṃ vattabbe…pe…  atthi devesu tiracchānagatāti? Āmantā. Atthi tattha kīṭā paṭaṅgā makasā makkhikā ahī vicchikā satapadī gaṇḍuppādāti? Na hevaṃ vattabbe…pe… . </div>
</div>
<div class="q" id="p_32Kv_2677"> <div class="divNumber">870.</div> <div class="p">
<span class="pN">2677</span>× Natthi devesu tiracchānagatāti? Āmantā. Nanu atthi tattha erāvaṇo nāma hatthināgo sahassayuttaṃ dibbaṃ yānanti? Āmantā. Hañci atthi tattha erāvaṇo nāma hatthināgo sahassayuttaṃ dibbaṃ yānaṃ, tena vata re vattabbe—  “atthi devesu tiracchānagatā”ti. </div>
</div>
<div class="q" id="p_32Kv_2678"> <div class="divNumber">871.</div> <div class="p">
<span class="pN">2678</span>๐ Atthi devesu tiracchānagatāti? Āmantā. Atthi tattha hatthibandhā assabandhā yāvasikā kāraṇikā bhattakārakāti? Na hevaṃ vattabbe. Tena hi natthi devesu tiracchānagatāti. </div>
</div>
<div class="CENTER" id="p_32Kv_2679">
<span class="pN">2679</span>Tiracchānakathā niṭṭhitā.</div>
</html>
