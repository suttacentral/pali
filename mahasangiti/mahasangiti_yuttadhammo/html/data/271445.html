<html>
<div class="i">2.4.2.1.4 Hetusahetukaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Hetugocchaka</div>
<div class="h">Hetusahetukaduka</div>
<div class="q" id="p_29Dhs_2157"> <div class="divNumber">1447.</div> <div class="p">
<span class="pN">2157</span>Katame dhammā hetū ceva sahetukā ca? Yattha dve tayo hetū ekato uppajjanti—  ime dhammā hetū ceva sahetukā ca. </div>
</div>
<div class="q" id="p_29Dhs_2158"> <div class="divNumber">1448.</div> <div class="p">
<span class="pN">2158</span>Katame dhammā sahetukā ceva na ca hetū? Catūsu bhūmīsu kusalaṃ, akusalaṃ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṃ, etthuppanne hetū ṭhapetvā—  ime dhammā sahetukā ceva na ca hetū. Ahetukā dhammā na vattabbā—  hetū ceva sahetukā cātipi, sahetukā ceva na ca hetūtipi. </div>
</div>
</html>
