<html>
<div class="i">2.6.6.3 Āsavagocchaka</div>
<div class="h">Niddesa</div>
<div class="h">Chaṭṭhanaya Sampayogavippayogapadaniddesa</div>
<div class="h">Duka</div>
<div class="h">Āsavagocchaka</div>
<div class="q" id="p_31Dht_359"> <div class="divNumber">282.</div> <div class="p">
<span class="pN">359</span>Āsavā dhammā…  āsavā ceva sāsavā ca dhammā…  āsavā ceva āsavasampayuttā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_360"> <div class="divNumber">283.</div> <div class="p">
<span class="pN">360</span>Anāsavā dhammā…  āsavavippayuttā anāsavā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. </div>
</div>
<div class="q" id="p_31Dht_361"> <div class="divNumber">284.</div> <div class="p">
<span class="pN">361</span>Āsavasampayuttā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_362"> <div class="divNumber">285.</div> <div class="p">
<span class="pN">362</span>Āsavasampayuttā ceva no ca āsavā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
</html>
