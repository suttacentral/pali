<html>
<div class="i"> Kamma</div>
<div class="h">Piṭṭhiduka</div>
<div class="h">Arūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_4693"> <div class="divNumber">288.</div> <div class="p">
<span class="pN">4693</span>Arūpāvacaro dhammo arūpāvacarassa dhammassa kammapaccayena paccayo—  sahajātā, nānākkhaṇikā…pe… . Arūpāvacaro dhammo naarūpāvacarassa dhammassa kammapaccayena paccayo—  arūpāvacarā cetanā cittasamuṭṭhānānaṃ rūpānaṃ kammapaccayena paccayo. (Mūlaṃ kātabbaṃ.) Arūpāvacarā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_38P2_4694"> <div class="p">
<span class="pN">4694</span>Naarūpāvacaro dhammo naarūpāvacarassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  naarūpāvacarā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (Saṃkhittaṃ.) (1) </div>
</div>
</html>
