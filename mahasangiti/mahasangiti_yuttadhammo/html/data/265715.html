<html>
<div class="i"> Upanissaya</div>
<div class="h">Piṭṭhiduka</div>
<div class="h">Arūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4688"> <div class="divNumber">285.</div> <div class="p">
<span class="pN">4688</span>Arūpāvacaro dhammo arūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  ākāsānañcāyatanaṃ viññāṇañcāyatanassa upanissayapaccayena paccayo; viññāṇañcāyatanaṃ ākiñcaññāyatanassa…pe…  ākiñcaññāyatanaṃ nevasaññānāsaññāyatanassa upanissayapaccayena paccayo. Arūpāvacaro dhammo naarūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  arūpāvacaraṃ saddhaṃ upanissāya dānaṃ deti, sīlaṃ…pe…  uposathakammaṃ karoti, naarūpāvacaraṃ jhānaṃ uppādeti, vipassanaṃ…pe…  maggaṃ…pe…  abhiññaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti; arūpāvacaraṃ sīlaṃ…pe…  paññaṃ upanissāya dānaṃ deti…pe…  samāpattiṃ uppādeti…  mānaṃ jappeti…  diṭṭhiṃ gaṇhāti; arūpāvacarā saddhā…pe…  paññā naarūpāvacarāya saddhāya…pe…  paññāya…  rāgassa…pe…  patthanāya…  kāyikassa sukhassa…  kāyikassa dukkhassa…  maggassa phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4689"> <div class="divNumber">286.</div> <div class="p">
<span class="pN">4689</span>Naarūpāvacaro dhammo naarūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  naarūpāvacaraṃ saddhaṃ upanissāya dānaṃ deti, sīlaṃ…pe…  uposathakammaṃ karoti, naarūpāvacaraṃ jhānaṃ uppādeti, vipassanaṃ…pe…  maggaṃ…pe…  abhiññaṃ…pe…  samāpattiṃ uppādeti, mānaṃ jappeti…  diṭṭhiṃ gaṇhāti; naarūpāvacaraṃ sīlaṃ…pe…  paññaṃ…pe…  rāgaṃ…pe…  patthanaṃ…pe…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ uppādeti…  pāṇaṃ hanati…pe…  saṃghaṃ bhindati; naarūpāvacarā saddhā…pe…  senāsanaṃ naarūpāvacarāya saddhāya…pe…  patthanāya…  kāyikassa sukhassa…  kāyikassa dukkhassa, maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4690"> <div class="p">
<span class="pN">4690</span>Naarūpāvacaro dhammo arūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  ākāsānañcāyatanassa parikammaṃ ākāsānañcāyatanassa upanissayapaccayena paccayo…pe…  nevasaññānāsaññāyatanassa parikammaṃ nevasaññānāsaññāyatanassa upanissayapaccayena paccayo. (2) </div>
</div>
</html>
