<html>
<div class="i">4.2.4 Padaṭṭhānahārasampāta</div>
<div class="h">Paṭiniddesavāra</div>
<div class="h">Sampāta</div>
<div class="h">Padaṭṭhānahārasampāta</div>
<div class="q" id="p_27Ne_500"> <div class="divNumber">66.</div> <div class="p">
<span class="pN">500</span>Tattha katamo padaṭṭhāno hārasampāto? </div>
</div>
<div class="q" id="p_27Ne_501"> <div class="p">
<span class="pN">501</span>“Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassā”ti tiṇṇaṃ sucaritānaṃ padaṭṭhānaṃ. “Sammāsaṅkappagocaro”ti samathassa padaṭṭhānaṃ. “Sammādiṭṭhipurekkhāro”ti vipassanāya padaṭṭhānaṃ. “Ñatvāna udayabbayan”ti dassanabhūmiyā padaṭṭhānaṃ. “Thinamiddhābhibhū bhikkhū”ti vīriyassa padaṭṭhānaṃ. “Sabbā duggatiyo jahe”ti bhāvanāya padaṭṭhānaṃ. </div>
</div>
<div class="CENTER" id="p_27Ne_502">
<span class="pN">502</span>Niyutto padaṭṭhāno hārasampāto.</div>
</html>
