<html>
<div class="i">1.38 Kaṇṭakavatthu</div>
<div class="h">Mahākhandhaka</div>
<div class="h">Kaṇṭakavatthu</div>
<div class="q" id="p_3V_442"> <div class="divNumber">101.</div> <div class="p">
<span class="pN">442</span>Tena kho pana samayena āyasmato upanandassa sakyaputtassa dve sāmaṇerā honti—  kaṇṭako ca mahako ca. Te aññamaññaṃ dūsesuṃ. Bhikkhū ujjhāyanti khiyyanti vipācenti—  “kathañhi nāma sāmaṇerā evarūpaṃ anācāraṃ ācarissantī”ti. Bhagavato etamatthaṃ ārocesuṃ. “Na, bhikkhave, ekena dve sāmaṇerā upaṭṭhāpetabbā. Yo upaṭṭhāpeyya, āpatti dukkaṭassā”ti. </div>
</div>
</html>
