<html>
<div class="i"> Upanissaya</div>
<div class="h">Micchattaniyatattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_37P1_2368"> <div class="divNumber">45.</div> <div class="p">
<span class="pN">2368</span>Micchattaniyato dhammo micchattaniyatassa dhammassa upanissayapaccayena paccayo. <span class="bold">Pakatūpanissayo</span>—  mātughātikammaṃ mātughātikammassa upanissayapaccayena paccayo. Mātughātikammaṃ…pe…  pitughātikammaṃ…pe…  arahantaghātikammaṃ…pe…  ruhiruppādakammaṃ…pe…  saṃghabhedakammaṃ…pe…  niyatamicchādiṭṭhiyā upanissayapaccayena paccayo. (Cakkaṃ kātabbaṃ.) Niyatamicchādiṭṭhi niyatamicchādiṭṭhiyā upanissayapaccayena paccayo. Niyatamicchādiṭṭhi mātughātikammassa…pe…  saṃghabhedakammassa upanissayapaccayena paccayo. (1) </div>
</div>
<div class="q" id="p_37P1_2369"> <div class="p">
<span class="pN">2369</span>Micchattaniyato dhammo aniyatassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  mātaraṃ jīvitā voropetvā tassa paṭighātatthāya dānaṃ deti, sīlaṃ samādiyati, uposathakammaṃ karoti. Pitaraṃ jīvitā voropetvā…pe…  arahantaṃ jīvitā voropetvā…pe…  duṭṭhena cittena tathāgatassa lohitaṃ uppādetvā…pe…  saṃghaṃ bhinditvā tassa paṭighātatthāya dānaṃ deti, sīlaṃ samādiyati, uposathakammaṃ karoti. (2) </div>
</div>
<div class="q" id="p_37P1_2370"> <div class="divNumber">46.</div> <div class="p">
<span class="pN">2370</span>Sammattaniyato dhammo sammattaniyatassa dhammassa upanissayapaccayena paccayo. <span class="bold">Pakatūpanissayo</span>—  paṭhamo maggo dutiyassa maggassa upanissayapaccayena paccayo…pe…  tatiyo maggo catutthassa maggassa upanissayapaccayena paccayo. (1) </div>
</div>
<div class="q" id="p_37P1_2371"> <div class="p">
<span class="pN">2371</span>Sammattaniyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  ariyā maggaṃ upanissāya anuppannaṃ samāpattiṃ uppādenti, uppannaṃ samāpajjanti, saṅkhāre aniccato dukkhato anattato vipassanti. Maggo ariyānaṃ atthappaṭisambhidāya…pe…  ṭhānāṭhānakosallassa upanissayapaccayena paccayo. Maggo phalasamāpattiyā upanissayapaccayena paccayo. (2) </div>
</div>
<div class="q" id="p_37P1_2372"> <div class="divNumber">47.</div> <div class="p">
<span class="pN">2372</span>Aniyato dhammo aniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  aniyataṃ saddhaṃ upanissāya dānaṃ deti, sīlaṃ samādiyati, uposathakammaṃ…pe…  jhānaṃ uppādeti, vipassanaṃ abhiññaṃ…  samāpattiṃ uppādeti, mānaṃ jappeti, diṭṭhiṃ gaṇhāti. Aniyataṃ sīlaṃ…  sutaṃ…  cāgaṃ…  paññaṃ…  rāgaṃ…pe…  patthanaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  nigamaghātaṃ karoti. Aniyatā saddhā…pe…  paññā, rāgo…pe…  senāsanaṃ aniyatāya saddhāya…pe…  kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Paṭhamassa jhānassa parikammaṃ tasseva…pe…  nevasaññānāsaññāyatanassa parikammaṃ tasseva…pe…  paṭhamaṃ jhānaṃ dutiyassa jhānassa…pe…  ākiñcaññāyatanaṃ nevasaññānāsaññāyatanassa…pe…  pāṇātipāto pāṇātipātassa upanissayapaccayena paccayo. (Cakkaṃ kātabbaṃ.) (1) </div>
</div>
<div class="q" id="p_37P1_2373"> <div class="p">
<span class="pN">2373</span>Aniyato dhammo micchattaniyatassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  aniyataṃ rāgaṃ upanissāya mātaraṃ jīvitā voropeti…pe…  saṃghaṃ bhindati. Aniyataṃ dosaṃ…pe…  patthanaṃ…  kāyikaṃ sukhaṃ…pe…  senāsanaṃ upanissāya mātaraṃ jīvitā voropeti…pe…  saṃghaṃ bhindati. Aniyato rāgo…pe…  senāsanaṃ mātughātikammassa…  pitughātikammassa…  arahantaghātikammassa…  ruhiruppādakammassa…  saṃghabhedakammassa…  niyatamicchādiṭṭhiyā upanissayapaccayena paccayo. (2) </div>
</div>
<div class="q" id="p_37P1_2374"> <div class="p">
<span class="pN">2374</span>Aniyato dhammo sammattaniyatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  paṭhamassa maggassa parikammaṃ paṭhamassa maggassa…pe…  catutthassa maggassa parikammaṃ catutthassa maggassa upanissayapaccayena paccayo. (3) </div>
</div>
</html>
