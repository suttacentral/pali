<html>
<div class="i">43.10 Soṇṇakontarikattheraapadāna</div>
<div class="h">Sakiṃsammajjakavagga</div>
<div class="h">Soṇṇakontarikattheraapadāna</div>
<div class="q" id="p_20Ap1_5645"> <div class="divNumber">157.</div> <div class="p"> <table class="singleColumn"> <tr> <td> <div class="pN">5645</div> <div class="G">“Manobhāvaniyaṃ buddhaṃ,</div> </td> </tr> <tr> <td> <div class="G">attadantaṃ samāhitaṃ;</div> </td> </tr> <tr> <td> <div class="G">Iriyamānaṃ brahmapathe,</div> </td> </tr> <tr> <td> <div class="G">cittavūpasame rataṃ.</div> </td> </tr> </table> </div>
</div>
<div class="q" id="p_20Ap1_5646"> <div class="divNumber">158.</div> <div class="p"> <table class="singleColumn"> <tr> <td> <div class="pN">5646</div> <div class="G">Nittiṇṇaoghaṃ sambuddhaṃ,</div> </td> </tr> <tr> <td> <div class="G">jhāyiṃ jhānarataṃ muniṃ;</div> </td> </tr> <tr> <td> <div class="G">Upatitthaṃ samāpannaṃ,</div> </td> </tr> <tr> <td> <div class="G">indivaradalappabhaṃ.</div> </td> </tr> </table> </div>
</div>
<div class="q" id="p_20Ap1_5647"> <div class="divNumber">159.</div> <div class="p"> <table class="singleColumn"> <tr> <td> <div class="pN">5647</div> <div class="G">Alābunodakaṃ gayha,</div> </td> </tr> <tr> <td> <div class="G">buddhaseṭṭhaṃ upāgamiṃ;</div> </td> </tr> <tr> <td> <div class="G">Buddhassa pāde dhovitvā,</div> </td> </tr> <tr> <td> <div class="G">alābukamadāsahaṃ.</div> </td> </tr> </table> </div>
</div>
<div class="q" id="p_20Ap1_5648"> <div class="divNumber">160.</div> <div class="p"> <table class="singleColumn"> <tr> <td> <div class="pN">5648</div> <div class="G">Āṇāpesi ca sambuddho,</div> </td> </tr> <tr> <td> <div class="G">padumuttaranāmako;</div> </td> </tr> <tr> <td> <div class="G">‘Iminā dakamāhatvā,</div> </td> </tr> <tr> <td> <div class="G">pādamūle ṭhapehi me’.</div> </td> </tr> </table> </div>
</div>
<div class="q" id="p_20Ap1_5649"> <div class="divNumber">161.</div> <div class="p"> <table class="singleColumn"> <tr> <td> <div class="pN">5649</div> <div class="G">Sādhūtihaṃ paṭissutvā,</div> </td> </tr> <tr> <td> <div class="G">satthugāravatāya ca;</div> </td> </tr> <tr> <td> <div class="G">Dakaṃ alābunāhatvā,</div> </td> </tr> <tr> <td> <div class="G">buddhaseṭṭhaṃ upāgamiṃ.</div> </td> </tr> </table> </div>
</div>
<div class="q" id="p_20Ap1_5650"> <div class="divNumber">162.</div> <div class="p"> <table class="singleColumn"> <tr> <td> <div class="pN">5650</div> <div class="G">Anumodi mahāvīro,</div> </td> </tr> <tr> <td> <div class="G">cittaṃ nibbāpayaṃ mama;</div> </td> </tr> <tr> <td> <div class="G">‘Iminālābudānena,</div> </td> </tr> <tr> <td> <div class="G">saṅkappo te samijjhatu’.</div> </td> </tr> </table> </div>
</div>
<div class="q" id="p_20Ap1_5651"> <div class="divNumber">163.</div> <div class="p"> <table class="singleColumn"> <tr> <td> <div class="pN">5651</div> <div class="G">Pannarasesu kappesu,</div> </td> </tr> <tr> <td> <div class="G">devaloke ramiṃ ahaṃ;</div> </td> </tr> <tr> <td> <div class="G">Tiṃsatikkhattuṃ rājā ca,</div> </td> </tr> <tr> <td> <div class="G">cakkavattī ahosahaṃ.</div> </td> </tr> </table> </div>
</div>
<div class="q" id="p_20Ap1_5652"> <div class="divNumber">164.</div> <div class="p"> <table class="singleColumn"> <tr> <td> <div class="pN">5652</div> <div class="G">Divā vā yadi vā rattiṃ,</div> </td> </tr> <tr> <td> <div class="G">caṅkamantassa tiṭṭhato;</div> </td> </tr> <tr> <td> <div class="G">Sovaṇṇaṃ kontaraṃ gayha,</div> </td> </tr> <tr> <td> <div class="G">tiṭṭhate purato mama.</div> </td> </tr> </table> </div>
</div>
<div class="q" id="p_20Ap1_5653"> <div class="divNumber">165.</div> <div class="p"> <table class="singleColumn"> <tr> <td> <div class="pN">5653</div> <div class="G">Buddhassa datvānalābuṃ,</div> </td> </tr> <tr> <td> <div class="G">labhāmi soṇṇakontaraṃ;</div> </td> </tr> <tr> <td> <div class="G">Appakampi kataṃ kāraṃ,</div> </td> </tr> <tr> <td> <div class="G">vipulaṃ hoti tādisu.</div> </td> </tr> </table> </div>
</div>
<div class="q" id="p_20Ap1_5654"> <div class="divNumber">166.</div> <div class="p"> <table class="singleColumn"> <tr> <td> <div class="pN">5654</div> <div class="G">Satasahassito kappe,</div> </td> </tr> <tr> <td> <div class="G">yaṃlābumadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">alābussa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_5655"> <div class="divNumber">167.</div> <div class="p"> <table class="singleColumn"> <tr> <td> <div class="pN">5655</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5656"> <div class="divNumber">168.</div> <div class="p"> <table class="singleColumn"> <tr> <td> <div class="pN">5656</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_5657"> <div class="divNumber">169.</div> <div class="p"> <table class="singleColumn"> <tr> <td> <div class="pN">5657</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (4537)</div> </td> </tr> </table> </div>
</div>
<div class="q" id="p_20Ap1_5658"> <div class="p">
<span class="pN">5658</span>Itthaṃ sudaṃ āyasmā soṇṇakontariko thero imā gāthāyo abhāsitthāti. </div>
</div>
<div class="CENTER" id="p_20Ap1_5659">
<span class="pN">5659</span>Soṇṇakontarikattherassāpadānaṃ dasamaṃ.</div>
<div class="ENDH3" id="p_20Ap1_5660">
<span class="pN">5660</span>Sakiṃsammajjakavaggo tecattālīsamo.</div>
<div class="SUMMARY" id="p_20Ap1_5661">
<span class="pN">5661</span><span class="firstLetter">T</span>assuddānaṃ</div>
<div class="q" id="p_20Ap1_5662"> <div class="p"> <table class="singleColumn"> <tr> <td> <div class="pN">5662</div> <div class="G">Sakiṃsammajjako thero,</div> </td> </tr> <tr> <td> <div class="G">ekadussī ekāsanī;</div> </td> </tr> <tr> <td> <div class="G">Kadambakoraṇḍakado,</div> </td> </tr> <tr> <td> <div class="G">ghatassavanikopi ca.</div> </td> </tr> </table> </div>
</div>
<div class="q" id="p_20Ap1_5663"> <div class="p"> <table class="singleColumn"> <tr> <td> <div class="pN">5663</div> <div class="G">Sucintiko kiṅkaṇiko,</div> </td> </tr> <tr> <td> <div class="G">soṇṇakontarikopi ca;</div> </td> </tr> <tr> <td> <div class="G">Ekagāthāsatañcettha,</div> </td> </tr> <tr> <td> <div class="G">ekasattatimeva ca.</div> </td> </tr> </table> </div>
</div>
</html>
