<html>
<div class="i"> Āsevana</div>
<div class="h">Kusalattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āsevana</div>
<div class="q" id="p_36P1_146"> <div class="divNumber">10.</div> <div class="p">
<span class="pN">146</span>Kusalaṃ dhammaṃ paṭicca kusalo dhammo uppajjati āsevanapaccayā—  kusalaṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
<div class="q" id="p_36P1_147"> <div class="p">
<span class="pN">147</span>Akusalaṃ dhammaṃ paṭicca akusalo dhammo uppajjati āsevanapaccayā—  akusalaṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
<div class="q" id="p_36P1_148"> <div class="p">
<span class="pN">148</span>Abyākataṃ dhammaṃ paṭicca abyākato dhammo uppajjati āsevanapaccayā—  kiriyābyākataṃ ekaṃ khandhaṃ paṭicca tayo khandhā, tayo khandhe paṭicca eko khandho, dve khandhe paṭicca dve khandhā. (1) </div>
</div>
</html>
