<html>
<div class="i">2.1.1.4 Mūlamūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Kusalapada nayacatukka</div>
<div class="h">Mūlamūlakanaya</div>
<div class="q" id="p_33Y1_127"> <div class="divNumber">59.</div> <div class="p">
<span class="pN">127</span>»  Ye keci kusalā dhammā, sabbe te kusalamūlamūlakāti? Āmantā. </div>
</div>
<div class="q" id="p_33Y1_128"> <div class="p">
<span class="pN">128</span>«  Ye vā pana kusalamūlamūlakā, sabbe te dhammā kusalāti? </div>
</div>
<div class="q" id="p_33Y1_129"> <div class="p">
<span class="pN">129</span>Kusalasamuṭṭhānaṃ rūpaṃ kusalamūlamūlakaṃ na kusalaṃ. Kusalaṃ kusalamūlamūlakañceva kusalañca. </div>
</div>
<div class="q" id="p_33Y1_130"> <div class="divNumber">60.</div> <div class="p">
<span class="pN">130</span>»  Ye keci kusalā dhammā, sabbe te kusalamūlena ekamūlamūlakāti? Āmantā. </div>
</div>
<div class="q" id="p_33Y1_131"> <div class="p">
<span class="pN">131</span>«  Ye vā pana kusalamūlena ekamūlamūlakā, sabbe te dhammā kusalāti? </div>
</div>
<div class="q" id="p_33Y1_132"> <div class="p">
<span class="pN">132</span>Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ. Kusalaṃ kusalamūlena ekamūlamūlakañceva kusalañca. </div>
</div>
<div class="q" id="p_33Y1_133"> <div class="divNumber">61.</div> <div class="p">
<span class="pN">133</span>»  Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti? </div>
</div>
<div class="q" id="p_33Y1_134"> <div class="p">
<span class="pN">134</span>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā. </div>
</div>
<div class="q" id="p_33Y1_135"> <div class="p">
<span class="pN">135</span>«  Ye vā pana kusalamūlena aññamaññamūlamūlakā, sabbe te dhammā kusalāti? Āmantā. (4) </div>
</div>
</html>
