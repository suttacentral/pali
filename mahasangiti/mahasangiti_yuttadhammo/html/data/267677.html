<html>
<div class="i">55.3 Sīvalittheraapadāna</div>
<div class="h">Bhaddiyavagga</div>
<div class="h">Sīvalittheraapadāna</div>
<div class="q" id="p_20Ap1_7391"> <div class="divNumber">54.</div> <div class="p"> <table class="singleColumn"> <tr> <td> <div class="pN">7391</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammesu cakkhumā;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div>
</div>
<div class="q" id="p_20Ap1_7392"> <div class="divNumber">55.</div> <div class="p"> <table class="singleColumn"> <tr> <td> <div class="pN">7392</div> <div class="G">Sīlaṃ tassa asaṅkheyyaṃ,</div> </td> </tr> <tr> <td> <div class="G">samādhi vajirūpamo;</div> </td> </tr> <tr> <td> <div class="G">Asaṅkheyyaṃ ñāṇavaraṃ,</div> </td> </tr> <tr> <td> <div class="G">vimutti ca anopamā.</div> </td> </tr> </table> </div>
</div>
<div class="q" id="p_20Ap1_7393"> <div class="divNumber">56.</div> <div class="p"> <table class="singleColumn"> <tr> <td> <div class="pN">7393</div> <div class="G">Manujāmaranāgānaṃ,</div> </td> </tr> <tr> <td> <div class="G">brahmānañca samāgame;</div> </td> </tr> <tr> <td> <div class="G">Samaṇabrāhmaṇākiṇṇe,</div> </td> </tr> <tr> <td> <div class="G">dhammaṃ desesi nāyako.</div> </td> </tr> </table> </div>
</div>
<div class="q" id="p_20Ap1_7394"> <div class="divNumber">57.</div> <div class="p"> <table class="singleColumn"> <tr> <td> <div class="pN">7394</div> <div class="G">Sasāvakaṃ mahālābhiṃ,</div> </td> </tr> <tr> <td> <div class="G">puññavantaṃ jutindharaṃ;</div> </td> </tr> <tr> <td> <div class="G">Ṭhapesi etadaggamhi,</div> </td> </tr> <tr> <td> <div class="G">parisāsu visārado.</div> </td> </tr> </table> </div>
</div>
<div class="q" id="p_20Ap1_7395"> <div class="divNumber">58.</div> <div class="p"> <table class="singleColumn"> <tr> <td> <div class="pN">7395</div> <div class="G">Tadāhaṃ khattiyo āsiṃ,</div> </td> </tr> <tr> <td> <div class="G">nagare haṃsasavhaye;</div> </td> </tr> <tr> <td> <div class="G">Sutvā jinassa taṃ vākyaṃ,</div> </td> </tr> <tr> <td> <div class="G">sāvakassa guṇaṃ bahuṃ.</div> </td> </tr> </table> </div>
</div>
<div class="q" id="p_20Ap1_7396"> <div class="divNumber">59.</div> <div class="p"> <table class="singleColumn"> <tr> <td> <div class="pN">7396</div> <div class="G">Nimantayitvā sattāhaṃ,</div> </td> </tr> <tr> <td> <div class="G">bhojayitvā sasāvakaṃ;</div> </td> </tr> <tr> <td> <div class="G">Mahādānaṃ daditvāna,</div> </td> </tr> <tr> <td> <div class="G">taṃ ṭhānamabhipatthayiṃ.</div> </td> </tr> </table> </div>
</div>
<div class="q" id="p_20Ap1_7397"> <div class="divNumber">60.</div> <div class="p"> <table class="singleColumn"> <tr> <td> <div class="pN">7397</div> <div class="G">Tadā maṃ vinataṃ pāde,</div> </td> </tr> <tr> <td> <div class="G">disvāna purisāsabho;</div> </td> </tr> <tr> <td> <div class="G">Sarena mahatā vīro,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_20Ap1_7398"> <div class="divNumber">61.</div> <div class="p"> <table class="singleColumn"> <tr> <td> <div class="pN">7398</div> <div class="G">‘Tato jinassa vacanaṃ,</div> </td> </tr> <tr> <td> <div class="G">sotukāmā mahājanā;</div> </td> </tr> <tr> <td> <div class="G">Devadānavagandhabbā,</div> </td> </tr> <tr> <td> <div class="G">brahmāno ca mahiddhikā’.</div> </td> </tr> </table> </div>
</div>
<div class="q" id="p_20Ap1_7399"> <div class="divNumber">62.</div> <div class="p"> <table class="singleColumn"> <tr> <td> <div class="pN">7399</div> <div class="G">Samaṇabrāhmaṇā ceva,</div> </td> </tr> <tr> <td> <div class="G">namassiṃsu katañjalī;</div> </td> </tr> <tr> <td> <div class="G">‘Namo te purisājañña,</div> </td> </tr> <tr> <td> <div class="G">namo te purisuttama.</div> </td> </tr> </table> </div>
</div>
<div class="q" id="p_20Ap1_7400"> <div class="divNumber">63.</div> <div class="p"> <table class="singleColumn"> <tr> <td> <div class="pN">7400</div> <div class="G">Khattiyena mahādānaṃ,</div> </td> </tr> <tr> <td> <div class="G">dinnaṃ sattāhikampi vo;</div> </td> </tr> <tr> <td> <div class="G">Sotukāmā phalaṃ tassa,</div> </td> </tr> <tr> <td> <div class="G">byākarohi mahāmune’.</div> </td> </tr> </table> </div>
</div>
<div class="q" id="p_20Ap1_7401"> <div class="divNumber">64.</div> <div class="p"> <table class="singleColumn"> <tr> <td> <div class="pN">7401</div> <div class="G">Tato avoca bhagavā,</div> </td> </tr> <tr> <td> <div class="G">‘suṇātha mama bhāsitaṃ;</div> </td> </tr> <tr> <td> <div class="G">Appameyyamhi buddhamhi,</div> </td> </tr> <tr> <td> <div class="G">sasaṃghamhi patiṭṭhitā.</div> </td> </tr> </table> </div>
</div>
<div class="q" id="p_20Ap1_7402"> <div class="divNumber">65.</div> <div class="p"> <table class="singleColumn"> <tr> <td> <div class="pN">7402</div> <div class="G">Dakkhiṇā tāya ko vattā,</div> </td> </tr> <tr> <td> <div class="G">appameyyaphalā hi sā;</div> </td> </tr> <tr> <td> <div class="G">Api ce sa mahābhogo,</div> </td> </tr> <tr> <td> <div class="G">ṭhānaṃ pattheti uttamaṃ.</div> </td> </tr> </table> </div>
</div>
<div class="q" id="p_20Ap1_7403"> <div class="divNumber">66.</div> <div class="p"> <table class="singleColumn"> <tr> <td> <div class="pN">7403</div> <div class="G">Lābhī vipulalābhānaṃ,</div> </td> </tr> <tr> <td> <div class="G">yathā bhikkhu sudassano;</div> </td> </tr> <tr> <td> <div class="G">Tathāhampi bhaveyyanti,</div> </td> </tr> <tr> <td> <div class="G">lacchase taṃ anāgate.</div> </td> </tr> </table> </div>
</div>
<div class="q" id="p_20Ap1_7404"> <div class="divNumber">67.</div> <div class="p"> <table class="singleColumn"> <tr> <td> <div class="pN">7404</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_7405"> <div class="divNumber">68.</div> <div class="p"> <table class="singleColumn"> <tr> <td> <div class="pN">7405</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sīvali nāma nāmena,</div> </td> </tr> <tr> <td> <div class="G">hessati satthu sāvako’.</div> </td> </tr> </table> </div>
</div>
<div class="q" id="p_20Ap1_7406"> <div class="divNumber">69.</div> <div class="p"> <table class="singleColumn"> <tr> <td> <div class="pN">7406</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsūpago ahaṃ.</div> </td> </tr> </table> </div>
</div>
<div class="q" id="p_20Ap1_7407"> <div class="divNumber">70.</div> <div class="p"> <table class="singleColumn"> <tr> <td> <div class="pN">7407</div> <div class="G">Ekanavutito kappe,</div> </td> </tr> <tr> <td> <div class="G">vipassī lokanāyako;</div> </td> </tr> <tr> <td> <div class="G">Uppajji cārudassano,</div> </td> </tr> <tr> <td> <div class="G">sabbadhammavipassako.</div> </td> </tr> </table> </div>
</div>
<div class="q" id="p_20Ap1_7408"> <div class="divNumber">71.</div> <div class="p"> <table class="singleColumn"> <tr> <td> <div class="pN">7408</div> <div class="G">Tadāhaṃ bandhumatiyaṃ,</div> </td> </tr> <tr> <td> <div class="G">kulassaññatarassa ca;</div> </td> </tr> <tr> <td> <div class="G">Dayito passito ceva,</div> </td> </tr> <tr> <td> <div class="G">āsiṃ kammantavāvaṭo.</div> </td> </tr> </table> </div>
</div>
<div class="q" id="p_20Ap1_7409"> <div class="divNumber">72.</div> <div class="p"> <table class="singleColumn"> <tr> <td> <div class="pN">7409</div> <div class="G">Tadā aññataro pūgo,</div> </td> </tr> <tr> <td> <div class="G">vipassissa mahesino;</div> </td> </tr> <tr> <td> <div class="G">Parivesaṃ akārayi,</div> </td> </tr> <tr> <td> <div class="G">mahantamativissutaṃ.</div> </td> </tr> </table> </div>
</div>
<div class="q" id="p_20Ap1_7410"> <div class="divNumber">73.</div> <div class="p"> <table class="singleColumn"> <tr> <td> <div class="pN">7410</div> <div class="G">Niṭṭhite ca mahādāne,</div> </td> </tr> <tr> <td> <div class="G">daduṃ khajjakasañhitaṃ;</div> </td> </tr> <tr> <td> <div class="G">Navaṃ dadhiṃ madhuñceva,</div> </td> </tr> <tr> <td> <div class="G">vicinaṃ neva addasuṃ.</div> </td> </tr> </table> </div>
</div>
<div class="q" id="p_20Ap1_7411"> <div class="divNumber">74.</div> <div class="p"> <table class="singleColumn"> <tr> <td> <div class="pN">7411</div> <div class="G">Tadāhaṃ taṃ gahetvāna,</div> </td> </tr> <tr> <td> <div class="G">navaṃ dadhiṃ madhumpi ca;</div> </td> </tr> <tr> <td> <div class="G">Kammassāmigharaṃ gacchiṃ,</div> </td> </tr> <tr> <td> <div class="G">tamesantā mamaddasuṃ.</div> </td> </tr> </table> </div>
</div>
<div class="q" id="p_20Ap1_7412"> <div class="divNumber">75.</div> <div class="p"> <table class="singleColumn"> <tr> <td> <div class="pN">7412</div> <div class="G">Sahassamapi datvāna,</div> </td> </tr> <tr> <td> <div class="G">nālabhiṃsu ca taṃ dvayaṃ;</div> </td> </tr> <tr> <td> <div class="G">Tatohaṃ evaṃ cintesiṃ,</div> </td> </tr> <tr> <td> <div class="G">‘netaṃ hessati orakaṃ.</div> </td> </tr> </table> </div>
</div>
<div class="q" id="p_20Ap1_7413"> <div class="divNumber">76.</div> <div class="p"> <table class="singleColumn"> <tr> <td> <div class="pN">7413</div> <div class="G">Yathā ime janā sabbe,</div> </td> </tr> <tr> <td> <div class="G">sakkaronti tathāgataṃ;</div> </td> </tr> <tr> <td> <div class="G">Ahampi kāraṃ kassāmi,</div> </td> </tr> <tr> <td> <div class="G">sasaṃghe lokanāyake’.</div> </td> </tr> </table> </div>
</div>
<div class="q" id="p_20Ap1_7414"> <div class="divNumber">77.</div> <div class="p"> <table class="singleColumn"> <tr> <td> <div class="pN">7414</div> <div class="G">Tadāhamevaṃ cintetvā,</div> </td> </tr> <tr> <td> <div class="G">dadhiṃ madhuñca ekato;</div> </td> </tr> <tr> <td> <div class="G">Madditvā lokanāthassa,</div> </td> </tr> <tr> <td> <div class="G">sasaṃghassa adāsahaṃ.</div> </td> </tr> </table> </div>
</div>
<div class="q" id="p_20Ap1_7415"> <div class="divNumber">78.</div> <div class="p"> <table class="singleColumn"> <tr> <td> <div class="pN">7415</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_7416"> <div class="divNumber">79.</div> <div class="p"> <table class="singleColumn"> <tr> <td> <div class="pN">7416</div> <div class="G">Punāhaṃ bārāṇasiyaṃ,</div> </td> </tr> <tr> <td> <div class="G">rājā hutvā mahāyaso;</div> </td> </tr> <tr> <td> <div class="G">Sattukassa tadā duṭṭho,</div> </td> </tr> <tr> <td> <div class="G">dvārarodhamakārayiṃ.</div> </td> </tr> </table> </div>
</div>
<div class="q" id="p_20Ap1_7417"> <div class="divNumber">80.</div> <div class="p"> <table class="singleColumn"> <tr> <td> <div class="pN">7417</div> <div class="G">Tadā tapassino ruddhā,</div> </td> </tr> <tr> <td> <div class="G">ekāhaṃ rakkhitā ahuṃ;</div> </td> </tr> <tr> <td> <div class="G">Tato tassa vipākena,</div> </td> </tr> <tr> <td> <div class="G">pāpatiṃ nirayaṃ bhusaṃ.</div> </td> </tr> </table> </div>
</div>
<div class="q" id="p_20Ap1_7418"> <div class="divNumber">81.</div> <div class="p"> <table class="singleColumn"> <tr> <td> <div class="pN">7418</div> <div class="G">Pacchime ca bhave dāni,</div> </td> </tr> <tr> <td> <div class="G">jātohaṃ koliye pure;</div> </td> </tr> <tr> <td> <div class="G">Suppavāsā ca me mātā,</div> </td> </tr> <tr> <td> <div class="G">mahāli licchavī pitā.</div> </td> </tr> </table> </div>
</div>
<div class="q" id="p_20Ap1_7419"> <div class="divNumber">82.</div> <div class="p"> <table class="singleColumn"> <tr> <td> <div class="pN">7419</div> <div class="G">Khattiye puññakammena,</div> </td> </tr> <tr> <td> <div class="G">dvārarodhassa vāhasā;</div> </td> </tr> <tr> <td> <div class="G">Satta vassāni nivasiṃ,</div> </td> </tr> <tr> <td> <div class="G">mātukucchimhi dukkhito.</div> </td> </tr> </table> </div>
</div>
<div class="q" id="p_20Ap1_7420"> <div class="divNumber">83.</div> <div class="p"> <table class="singleColumn"> <tr> <td> <div class="pN">7420</div> <div class="G">Sattāhaṃ dvāramūḷhohaṃ,</div> </td> </tr> <tr> <td> <div class="G">mahādukkhasamappito;</div> </td> </tr> <tr> <td> <div class="G">Mātā me chandadānena,</div> </td> </tr> <tr> <td> <div class="G">evaṃ āsi sudukkhitā.</div> </td> </tr> </table> </div>
</div>
<div class="q" id="p_20Ap1_7421"> <div class="divNumber">84.</div> <div class="p"> <table class="singleColumn"> <tr> <td> <div class="pN">7421</div> <div class="G">Suvatthitohaṃ nikkhanto,</div> </td> </tr> <tr> <td> <div class="G">buddhena anukampito;</div> </td> </tr> <tr> <td> <div class="G">Nikkhantadivaseyeva,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap1_7422"> <div class="divNumber">85.</div> <div class="p"> <table class="singleColumn"> <tr> <td> <div class="pN">7422</div> <div class="G">Upajjhā sāriputto me,</div> </td> </tr> <tr> <td> <div class="G">moggallāno mahiddhiko;</div> </td> </tr> <tr> <td> <div class="G">Kese oropayanto me,</div> </td> </tr> <tr> <td> <div class="G">anusāsi mahāmati.</div> </td> </tr> </table> </div>
</div>
<div class="q" id="p_20Ap1_7423"> <div class="divNumber">86.</div> <div class="p"> <table class="singleColumn"> <tr> <td> <div class="pN">7423</div> <div class="G">Kesesu chijjamānesu,</div> </td> </tr> <tr> <td> <div class="G">arahattamapāpuṇiṃ;</div> </td> </tr> <tr> <td> <div class="G">Devā nāgā manussā ca,</div> </td> </tr> <tr> <td> <div class="G">paccaye upanenti me.</div> </td> </tr> </table> </div>
</div>
<div class="q" id="p_20Ap1_7424"> <div class="divNumber">87.</div> <div class="p"> <table class="singleColumn"> <tr> <td> <div class="pN">7424</div> <div class="G">Padumuttaranāthañca,</div> </td> </tr> <tr> <td> <div class="G">vipassiñca vināyakaṃ;</div> </td> </tr> <tr> <td> <div class="G">Yaṃ pūjayiṃ pamudito,</div> </td> </tr> <tr> <td> <div class="G">paccayehi visesato.</div> </td> </tr> </table> </div>
</div>
<div class="q" id="p_20Ap1_7425"> <div class="divNumber">88.</div> <div class="p"> <table class="singleColumn"> <tr> <td> <div class="pN">7425</div> <div class="G">Tato tesaṃ visesena,</div> </td> </tr> <tr> <td> <div class="G">kammānaṃ vipuluttamaṃ;</div> </td> </tr> <tr> <td> <div class="G">Lābhaṃ labhāmi sabbattha,</div> </td> </tr> <tr> <td> <div class="G">vane gāme jale thale.</div> </td> </tr> </table> </div>
</div>
<div class="q" id="p_20Ap1_7426"> <div class="divNumber">89.</div> <div class="p"> <table class="singleColumn"> <tr> <td> <div class="pN">7426</div> <div class="G">Revataṃ dassanatthāya,</div> </td> </tr> <tr> <td> <div class="G">yadā yāti vināyako;</div> </td> </tr> <tr> <td> <div class="G">Tiṃsabhikkhusahassehi,</div> </td> </tr> <tr> <td> <div class="G">saha lokagganāyako.</div> </td> </tr> </table> </div>
</div>
<div class="q" id="p_20Ap1_7427"> <div class="divNumber">90.</div> <div class="p"> <table class="singleColumn"> <tr> <td> <div class="pN">7427</div> <div class="G">Tadā devopaṇītehi,</div> </td> </tr> <tr> <td> <div class="G">mamatthāya mahāmati;</div> </td> </tr> <tr> <td> <div class="G">Paccayehi mahāvīro,</div> </td> </tr> <tr> <td> <div class="G">sasaṃgho lokanāyako.</div> </td> </tr> </table> </div>
</div>
<div class="q" id="p_20Ap1_7428"> <div class="divNumber">91.</div> <div class="p"> <table class="singleColumn"> <tr> <td> <div class="pN">7428</div> <div class="G">Upaṭṭhito mayā buddho,</div> </td> </tr> <tr> <td> <div class="G">gantvā revatamaddasa;</div> </td> </tr> <tr> <td> <div class="G">Tato jetavanaṃ gantvā,</div> </td> </tr> <tr> <td> <div class="G">etadagge ṭhapesi maṃ.</div> </td> </tr> </table> </div>
</div>
<div class="q" id="p_20Ap1_7429"> <div class="divNumber">92.</div> <div class="p"> <table class="singleColumn"> <tr> <td> <div class="pN">7429</div> <div class="G">‘Lābhīnaṃ sīvali aggo,</div> </td> </tr> <tr> <td> <div class="G">mama sissesu bhikkhavo’;</div> </td> </tr> <tr> <td> <div class="G">Sabbalokahito satthā,</div> </td> </tr> <tr> <td> <div class="G">kittayī parisāsu maṃ.</div> </td> </tr> </table> </div>
</div>
<div class="q" id="p_20Ap1_7430"> <div class="divNumber">93.</div> <div class="p"> <table class="singleColumn"> <tr> <td> <div class="pN">7430</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7431"> <div class="divNumber">94.</div> <div class="p"> <table class="singleColumn"> <tr> <td> <div class="pN">7431</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7432"> <div class="divNumber">95.</div> <div class="p"> <table class="singleColumn"> <tr> <td> <div class="pN">7432</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_7433"> <div class="p">
<span class="pN">7433</span>Itthaṃ sudaṃ āyasmā sīvalithero imā gāthāyo abhāsitthāti. </div>
</div>
<div class="CENTER" id="p_20Ap1_7434">
<span class="pN">7434</span>Sīvalittherassāpadānaṃ tatiyaṃ.</div>
</html>
