<html>
<div class="i"> Hetu</div>
<div class="h">Piṭṭhiduka</div>
<div class="h">Sukhasahagataduka</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Hetu</div>
<div class="q" id="p_38P2_4440"> <div class="divNumber">168.</div> <div class="p">
<span class="pN">4440</span>Sukhasahagataṃ dhammaṃ paṭicca sukhasahagato dhammo uppajjati hetupaccayā—  sukhasahagataṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe…pe… . Sukhasahagataṃ dhammaṃ paṭicca nasukhasahagato dhammo uppajjati hetupaccayā—  sukhasahagate khandhe paṭicca sukhaṃ cittasamuṭṭhānañca rūpaṃ. (Evaṃ sukhasahagatadukaṃ vitthāretabbaṃ, yathā sappītikadukassa anulomapaṭiccavāro.) </div>
</div>
<div class="q" id="p_38P2_4441"> <div class="p">
<span class="pN">4441</span>Hetuyā nava, ārammaṇe nava…pe…  purejāte cha, āsevane cha, kamme nava…pe…  avigate nava. </div>
</div>
<div class="CENTER" id="p_38P2_4442">
<span class="pN">4442</span>Anulomaṃ.</div>
<div class="q" id="p_38P2_4443"> <div class="divNumber">169.</div> <div class="p">
<span class="pN">4443</span>Sukhasahagataṃ dhammaṃ paṭicca sukhasahagato dhammo uppajjati nahetupaccayā—  ahetukaṃ sukhasahagataṃ ekaṃ khandhaṃ paṭicca dve khandhā, dve khandhe…pe…  (mūlaṃ kātabbaṃ.) Ahetuke sukhasahagate khandhe paṭicca sukhañca cittasamuṭṭhānañca rūpaṃ. Sukhasahagataṃ dhammaṃ paṭicca sukhasahagato ca nasukhasahagato ca dhammā uppajjanti nahetupaccayā—  ahetukaṃ sukhasahagataṃ ekaṃ khandhaṃ paṭicca dve khandhā sukhañca cittasamuṭṭhānañca rūpaṃ, dve khandhe…pe… . (3) </div>
</div>
<div class="q" id="p_38P2_4444"> <div class="p">
<span class="pN">4444</span>Nasukhasahagataṃ dhammaṃ paṭicca nasukhasahagato dhammo uppajjati nahetupaccayā—  ahetukaṃ nasukhasahagataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ahetukaṃ sukhaṃ paṭicca cittasamuṭṭhānaṃ rūpaṃ; ahetukapaṭisandhikkhaṇe nasukhasahagataṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe… . (Yāva asaññasattā) Vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (Yathā sappītike nahetupaccayasadisaṃ, ninnānaṃ sabbatthameva nava pañhā.) </div>
</div>
<div class="q" id="p_38P2_4445"> <div class="p">
<span class="pN">4445</span>Nahetuyā nava, naārammaṇe tīṇi…pe…  naupanissaye tīṇi, napurejāte nava, napacchājāte nava, naāsevane nava, nakamme cattāri, navipāke nava, naāhāre ekaṃ, naindriye ekaṃ, najhāne cha, namagge nava, nasampayutte tīṇi, navippayutte cha, nonatthiyā tīṇi, novigate tīṇi. </div>
</div>
<div class="CENTER" id="p_38P2_4446">
<span class="pN">4446</span>Paccanīyaṃ.</div>
<div class="q" id="p_38P2_4447"> <div class="p">
<span class="pN">4447</span>(Evaṃ itare dve gaṇanāpi sahajātavāropi paṭiccavārasadisā. Paccayavāre pavattipi paṭisandhipi vitthāretabbā, yathā sappītikadukapaccayavārapaccanīyepi pavatte vatthu ca vitthāretabbaṃ, yathā sappītikaduke ekoyeva moho, evaṃ itare dve gaṇanāpi nissayavāropi saṃsaṭṭhavāropi sampayuttavāropi yathā sappītikadukaṃ, evaṃ kātabbaṃ.) </div>
</div>
</html>
