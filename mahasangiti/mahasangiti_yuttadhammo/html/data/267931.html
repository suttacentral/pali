<html>
<div class="i">12.3 Pañhāpucchaka</div> <div class="h">Jhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1905"> <div class="divNumber">638.</div> <div class="p">
<span class="pN">1905</span>Cattāri jhānāni—  idha bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati…pe…  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati…pe…  pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti—  “upekkhako satimā sukhavihārī”ti tatiyaṃ jhānaṃ upasampajja viharati…pe…  sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. </div>
</div>
<div class="h">Jhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1906"> <div class="divNumber">639.</div> <div class="p">
<span class="pN">1906</span>Catunnaṃ jhānānaṃ kati kusalā, kati akusalā, kati abyākatā…pe…  kati saraṇā, kati araṇā? </div>
</div>
</html>
