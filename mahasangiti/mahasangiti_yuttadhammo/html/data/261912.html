<html>
<div class="i"> Hetu</div>
<div class="h">Kusalattika, Kilesagocchaka</div>
<div class="h">Kusalattika, Kilesasaṃkilesikaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_39P4_1484"> <div class="divNumber">21.</div> <div class="p">
<span class="pN">1484</span>Akusalaṃ kilesañceva saṃkilesikañca dhammaṃ paṭicca akusalo kileso ceva saṃkilesiko ca dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P4_1485"> <div class="p">
<span class="pN">1485</span>Hetuyā ekaṃ…pe…  avigate ekaṃ. (Saṃkhittaṃ.) </div>
</div>
<div class="q" id="p_39P4_1486"> <div class="p">
<span class="pN">1486</span>(Sahajātavārepi…pe…  pañhāvārepi sabbattha ekaṃ.) </div>
</div>
<div class="q" id="p_39P4_1487"> <div class="divNumber">22.</div> <div class="p">
<span class="pN">1487</span>Kusalaṃ saṃkilesikañceva no ca kilesaṃ dhammaṃ paṭicca kusalo saṃkilesiko ceva no ca kileso dhammo uppajjati hetupaccayā…  tīṇi. </div>
</div>
<div class="q" id="p_39P4_1488"> <div class="p">
<span class="pN">1488</span>Akusalaṃ saṃkilesikañceva no ca kilesaṃ dhammaṃ paṭicca akusalo saṃkilesiko ceva no ca kileso dhammo uppajjati hetupaccayā…  tīṇi. </div>
</div>
<div class="q" id="p_39P4_1489"> <div class="p">
<span class="pN">1489</span>Abyākataṃ saṃkilesikañceva no ca kilesaṃ dhammaṃ paṭicca abyākato saṃkilesiko ceva no ca kileso dhammo uppajjati hetupaccayā. </div>
</div>
<div class="q" id="p_39P4_1490"> <div class="p">
<span class="pN">1490</span>Kusalaṃ saṃkilesikañceva no ca kilesañca abyākataṃ saṃkilesikañceva no ca kilesañca dhammaṃ paṭicca abyākato saṃkilesiko ceva no ca kileso dhammo uppajjati hetupaccayā. (1) </div>
</div>
<div class="q" id="p_39P4_1491"> <div class="p">
<span class="pN">1491</span>Akusalaṃ saṃkilesikañceva no ca kilesañca abyākataṃ saṃkilesikañceva no ca kilesañca dhammaṃ paṭicca abyākato saṃkilesiko ceva no ca kileso dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P4_1492"> <div class="divNumber">23.</div> <div class="p">
<span class="pN">1492</span>Hetuyā nava, ārammaṇe tīṇi…pe…  vipāke ekaṃ…pe…  avigate nava. (Saṃkhittaṃ.) </div>
</div>
<div class="q" id="p_39P4_1493"> <div class="p">
<span class="pN">1493</span>(Sahajātavārampi…pe…  sampayuttavārampi paṭiccavārasadisaṃ.) </div>
</div>
<div class="q" id="p_39P4_1494"> <div class="divNumber">24.</div> <div class="p">
<span class="pN">1494</span>Kusalo saṃkilesiko ceva no ca kileso dhammo kusalassa saṃkilesikassa ceva no ca kilesassa dhammassa hetupaccayena paccayo…  tīṇi. </div>
</div>
<div class="q" id="p_39P4_1495"> <div class="p">
<span class="pN">1495</span>Abyākato saṃkilesiko ceva no ca kileso dhammo abyākatassa saṃkilesikassa ceva no ca kilesassa dhammassa hetupaccayena paccayo. (1) (Saṃkhittaṃ.) </div>
</div>
<div class="q" id="p_39P4_1496"> <div class="divNumber">25.</div> <div class="p">
<span class="pN">1496</span>Hetuyā cattāri, ārammaṇe nava, adhipatiyā nava…pe…  avigate terasa. (Saṃkhittaṃ. Yathā kusalattike pañhāvāraṃ, evaṃ vitthāretabbaṃ.) </div>
</div>
</html>
