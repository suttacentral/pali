<html>
<div class="i">4.1.7 Rūpaṃkusalākusalantikathā</div>
<div class="h">Niggahapaṇṇāsaka</div>
<div class="h">Soḷasamavagga</div>
<div class="h">Rūpaṃkusalākusalantikathā</div>
<div class="q" id="p_32Kv_2404"> <div class="divNumber">760.</div> <div class="p">
<span class="pN">2404</span>๐ Rūpaṃ kusalanti? Āmantā. Sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe…  nanu anārammaṇaṃ, natthi tassa āvaṭṭanā…pe…  paṇidhīti? Āmantā. Hañci anārammaṇaṃ, natthi tassa āvaṭṭanā…pe…  paṇidhi, no ca vata re vattabbe—  “rūpaṃ kusalan”ti. </div>
</div>
<div class="q" id="p_32Kv_2405"> <div class="divNumber">761.</div> <div class="p">
<span class="pN">2405</span>๐ Alobho kusalo sārammaṇo, atthi tassa āvaṭṭanā…pe…  paṇidhīti? Āmantā. Rūpaṃ kusalaṃ sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2406"> <div class="p">
<span class="pN">2406</span>๐ Adoso kusalo…pe…  amoho kusalo…pe…  saddhā…  vīriyaṃ…  sati…  samādhi…pe…  paññā kusalā sārammaṇā, atthi tāya āvaṭṭanā…pe…  paṇidhīti? Āmantā. Rūpaṃ kusalaṃ sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2407"> <div class="p">
<span class="pN">2407</span>๐ Rūpaṃ kusalaṃ anārammaṇaṃ, natthi tassa āvaṭṭanā…pe…  paṇidhīti? Āmantā. Alobho kusalo anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2408"> <div class="p">
<span class="pN">2408</span>๐ Rūpaṃ kusalaṃ anārammaṇaṃ, natthi tassa āvaṭṭanā…pe…  paṇidhīti? Āmantā. Adoso kusalo…pe…  paññā kusalā anārammaṇā, natthi tāya āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2409"> <div class="divNumber">762.</div> <div class="p">
<span class="pN">2409</span>๐ Rūpaṃ akusalanti? Āmantā. Sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe…  nanu anārammaṇaṃ, natthi tassa āvaṭṭanā…pe…  paṇidhīti? Āmantā. Hañci anārammaṇaṃ, natthi tassa āvaṭṭanā…pe…  paṇidhi, no ca vata re vattabbe—  “rūpaṃ akusalan”ti…pe… . </div>
</div>
<div class="q" id="p_32Kv_2410"> <div class="divNumber">763.</div> <div class="p">
<span class="pN">2410</span>๐ Lobho akusalo sārammaṇo, atthi tassa āvaṭṭanā…pe…  paṇidhīti? Āmantā. Rūpaṃ akusalaṃ sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe…  doso…  moho…  māno…pe…  anottappaṃ akusalaṃ sārammaṇaṃ, atthi tassa āvaṭṭanā…pe…  paṇidhīti? Āmantā. Rūpaṃ akusalaṃ sārammaṇaṃ, atthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2411"> <div class="p">
<span class="pN">2411</span>๐ Rūpaṃ akusalaṃ anārammaṇaṃ, natthi tassa āvaṭṭanā…pe…  paṇidhīti? Āmantā. Lobho akusalo anārammaṇo, natthi tassa āvaṭṭanā…pe…  paṇidhīti? Na hevaṃ vattabbe…pe…  rūpaṃ akusalaṃ anārammaṇaṃ, natthi tassa āvaṭṭanā…pe…  paṇidhīti? Āmantā. Doso…  moho…pe…  anottappaṃ akusalaṃ anārammaṇaṃ, natthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_2412"> <div class="divNumber">764.</div> <div class="p">
<span class="pN">2412</span>× Na vattabbaṃ—  “rūpaṃ kusalampi akusalampī”ti? Āmantā. Nanu kāyakammaṃ vacīkammaṃ kusalampi akusalampīti? Āmantā. Hañci kāyakammaṃ vacīkammaṃ kusalampi akusalampi, tena vata re vattabbe—  “rūpaṃ kusalampi akusalampī”ti. </div>
</div>
<div class="CENTER" id="p_32Kv_2413">
<span class="pN">2413</span>Rūpaṃ kusalākusalantikathā niṭṭhitā.</div>
</html>
