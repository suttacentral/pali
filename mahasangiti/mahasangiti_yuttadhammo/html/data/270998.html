<html>
<div class="i">2.1.8.1 Hetugocchaka</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Duka</div>
<div class="h">Hetugocchaka</div>
<div class="q" id="p_31Dht_157"> <div class="divNumber">111.</div> <div class="p">
<span class="pN">157</span>Hetū dhammā…  hetū ceva sahetukā ca dhammā…  hetū ceva hetusampayuttā ca dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_158"> <div class="divNumber">112.</div> <div class="p">
<span class="pN">158</span>Na hetū dhammā…  ahetukā dhammā…  hetuvippayuttā dhammā…  na hetu ahetukā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_159"> <div class="divNumber">113.</div> <div class="p">
<span class="pN">159</span>Sahetukā dhammā…  hetusampayuttā dhammā…  sahetukā ceva na ca hetu dhammā…  hetusampayuttā ceva na ca hetū dhammā…  na hetū sahetukā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
</html>
