<html>
<div class="i">1.1.8 Sivirājacariya</div>
<div class="h">Akittivagga</div>
<div class="h">Dānapāramī</div>
<div class="h">Sivirājacariya</div>
<div class="q" id="p_21Cp_59"> <div class="divNumber">51.</div> <div class="p"> <table class="singleColumn"> <tr> <td> <div class="pN">59</div> <div class="G">“Ariṭṭhasavhaye nagare,</div> </td> </tr> <tr> <td> <div class="G">sivināmāsi khattiyo;</div> </td> </tr> <tr> <td> <div class="G">Nisajja pāsādavare,</div> </td> </tr> <tr> <td> <div class="G">evaṃ cintesahaṃ tadā.</div> </td> </tr> </table> </div>
</div>
<div class="q" id="p_21Cp_60"> <div class="divNumber">52.</div> <div class="p"> <table class="singleColumn"> <tr> <td> <div class="pN">60</div> <div class="G">‘Yaṃ kiñci mānusaṃ dānaṃ,</div> </td> </tr> <tr> <td> <div class="G">adinnaṃ me na vijjati;</div> </td> </tr> <tr> <td> <div class="G">Yopi yāceyya maṃ cakkhuṃ,</div> </td> </tr> <tr> <td> <div class="G">dadeyyaṃ avikampito’.</div> </td> </tr> </table> </div>
</div>
<div class="q" id="p_21Cp_61"> <div class="divNumber">53.</div> <div class="p"> <table class="singleColumn"> <tr> <td> <div class="pN">61</div> <div class="G">Mama saṅkappamaññāya,</div> </td> </tr> <tr> <td> <div class="G">sakko devānamissaro;</div> </td> </tr> <tr> <td> <div class="G">Nisinno devaparisāya,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_21Cp_62"> <div class="divNumber">54.</div> <div class="p"> <table class="singleColumn"> <tr> <td> <div class="pN">62</div> <div class="G">‘Nisajja pāsādavare,</div> </td> </tr> <tr> <td> <div class="G">sivirājā mahiddhiko;</div> </td> </tr> <tr> <td> <div class="G">Cintento vividhaṃ dānaṃ,</div> </td> </tr> <tr> <td> <div class="G">adeyyaṃ so na passati.</div> </td> </tr> </table> </div>
</div>
<div class="q" id="p_21Cp_63"> <div class="divNumber">55.</div> <div class="p"> <table class="singleColumn"> <tr> <td> <div class="pN">63</div> <div class="G">Tathaṃ nu vitathaṃ netaṃ,</div> </td> </tr> <tr> <td> <div class="G">handa vīmaṃsayāmi taṃ;</div> </td> </tr> <tr> <td> <div class="G">Muhuttaṃ āgameyyātha,</div> </td> </tr> <tr> <td> <div class="G">yāva jānāmi taṃ manaṃ’.</div> </td> </tr> </table> </div>
</div>
<div class="q" id="p_21Cp_64"> <div class="divNumber">56.</div> <div class="p"> <table class="singleColumn"> <tr> <td> <div class="pN">64</div> <div class="G">Pavedhamāno palitasiro,</div> </td> </tr> <tr> <td> <div class="G">Valigatto jarāturo;</div> </td> </tr> <tr> <td> <div class="G">Andhavaṇṇova hutvāna,</div> </td> </tr> <tr> <td> <div class="G">Rājānaṃ upasaṅkami.</div> </td> </tr> </table> </div>
</div>
<div class="q" id="p_21Cp_65"> <div class="divNumber">57.</div> <div class="p"> <table class="singleColumn"> <tr> <td> <div class="pN">65</div> <div class="G">So tadā paggahetvāna,</div> </td> </tr> <tr> <td> <div class="G">vāmaṃ dakkhiṇabāhu ca;</div> </td> </tr> <tr> <td> <div class="G">Sirasmiṃ añjaliṃ katvā,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_21Cp_66"> <div class="divNumber">58.</div> <div class="p"> <table class="singleColumn"> <tr> <td> <div class="pN">66</div> <div class="G">‘Yācāmi taṃ mahārāja,</div> </td> </tr> <tr> <td> <div class="G">dhammika raṭṭhavaḍḍhana;</div> </td> </tr> <tr> <td> <div class="G">Tava dānaratā kitti,</div> </td> </tr> <tr> <td> <div class="G">uggatā devamānuse.</div> </td> </tr> </table> </div>
</div>
<div class="q" id="p_21Cp_67"> <div class="divNumber">59.</div> <div class="p"> <table class="singleColumn"> <tr> <td> <div class="pN">67</div> <div class="G">Ubhopi nettā nayanā,</div> </td> </tr> <tr> <td> <div class="G">andhā upahatā mama;</div> </td> </tr> <tr> <td> <div class="G">Ekaṃ me nayanaṃ dehi,</div> </td> </tr> <tr> <td> <div class="G">tvampi ekena yāpaya’.</div> </td> </tr> </table> </div>
</div>
<div class="q" id="p_21Cp_68"> <div class="divNumber">60.</div> <div class="p"> <table class="singleColumn"> <tr> <td> <div class="pN">68</div> <div class="G">Tassāhaṃ vacanaṃ sutvā,</div> </td> </tr> <tr> <td> <div class="G">haṭṭho saṃviggamānaso;</div> </td> </tr> <tr> <td> <div class="G">Katañjalī vedajāto,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div>
</div>
<div class="q" id="p_21Cp_69"> <div class="divNumber">61.</div> <div class="p"> <table class="singleColumn"> <tr> <td> <div class="pN">69</div> <div class="G">‘Idānāhaṃ cintayitvāna,</div> </td> </tr> <tr> <td> <div class="G">pāsādato idhāgato;</div> </td> </tr> <tr> <td> <div class="G">Tvaṃ mama cittamaññāya,</div> </td> </tr> <tr> <td> <div class="G">nettaṃ yācitumāgato.</div> </td> </tr> </table> </div>
</div>
<div class="q" id="p_21Cp_70"> <div class="divNumber">62.</div> <div class="p"> <table class="singleColumn"> <tr> <td> <div class="pN">70</div> <div class="G">Aho me mānasaṃ siddhaṃ,</div> </td> </tr> <tr> <td> <div class="G">saṅkappo paripūrito;</div> </td> </tr> <tr> <td> <div class="G">Adinnapubbaṃ dānavaraṃ,</div> </td> </tr> <tr> <td> <div class="G">ajja dassāmi yācake.</div> </td> </tr> </table> </div>
</div>
<div class="q" id="p_21Cp_71"> <div class="divNumber">63.</div> <div class="p"> <table class="singleColumn"> <tr> <td> <div class="pN">71</div> <div class="G">Ehi sivaka uṭṭhehi,</div> </td> </tr> <tr> <td> <div class="G">mā dandhayi mā pavedhayi;</div> </td> </tr> <tr> <td> <div class="G">Ubhopi nayanaṃ dehi,</div> </td> </tr> <tr> <td> <div class="G">uppāṭetvā vaṇibbake’.</div> </td> </tr> </table> </div>
</div>
<div class="q" id="p_21Cp_72"> <div class="divNumber">64.</div> <div class="p"> <table class="singleColumn"> <tr> <td> <div class="pN">72</div> <div class="G">Tato so codito mayhaṃ,</div> </td> </tr> <tr> <td> <div class="G">sivako vacanaṃ karo;</div> </td> </tr> <tr> <td> <div class="G">Uddharitvāna pādāsi,</div> </td> </tr> <tr> <td> <div class="G">tālamiñjaṃva yācake.</div> </td> </tr> </table> </div>
</div>
<div class="q" id="p_21Cp_73"> <div class="divNumber">65.</div> <div class="p"> <table class="singleColumn"> <tr> <td> <div class="pN">73</div> <div class="G">Dadamānassa dentassa,</div> </td> </tr> <tr> <td> <div class="G">dinnadānassa me sato;</div> </td> </tr> <tr> <td> <div class="G">Cittassa aññathā natthi,</div> </td> </tr> <tr> <td> <div class="G">bodhiyāyeva kāraṇā.</div> </td> </tr> </table> </div>
</div>
<div class="q" id="p_21Cp_74"> <div class="divNumber">66.</div> <div class="p"> <table class="singleColumn"> <tr> <td> <div class="pN">74</div> <div class="G">Na me dessā ubho cakkhū,</div> </td> </tr> <tr> <td> <div class="G">attā na me na dessiyo;</div> </td> </tr> <tr> <td> <div class="G">Sabbaññutaṃ piyaṃ mayhaṃ,</div> </td> </tr> <tr> <td> <div class="G">tasmā cakkhuṃ adāsahan”ti.</div> </td> </tr> </table> </div>
</div>
<div class="CENTER" id="p_21Cp_75">
<span class="pN">75</span>Sivirājacariyaṃ aṭṭhamaṃ.</div>
</html>
