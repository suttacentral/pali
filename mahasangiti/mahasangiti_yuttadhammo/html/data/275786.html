<html>
<div class="i">5.7.1 Pāṇātipātīsutta</div>
<div class="h">Pañcamapaṇṇāsaka</div>
<div class="h">Kammapathavagga</div>
<div class="h">Pāṇātipātīsutta</div>
<div class="q" id="p_15A4_1568"> <div class="divNumber">264.</div> <div class="p">
<span class="pN">1568</span>“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti, pāṇātipātassa ca vaṇṇaṃ bhāsati—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye. </div>
</div>
<div class="q" id="p_15A4_1569"> <div class="p">
<span class="pN">1569</span>Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti, pāṇātipātā veramaṇiyā ca vaṇṇaṃ bhāsati—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti. </div>
</div>
<div class="CENTER" id="p_15A4_1570">
<span class="pN">1570</span>Paṭhamaṃ.</div>
</html>
