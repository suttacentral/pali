<html>
<div class="i">4.1.7 Supatisutta</div>
<div class="h">Mārasaṃyutta</div>
<div class="h">Paṭhamavagga</div>
<div class="h">Supatisutta</div>
<div class="q" id="p_12S1_800"> <div class="divNumber">143.</div> <div class="p">
<span class="pN">800</span>Ekaṃ samayaṃ bhagavā rājagahe viharati veḷuvane kalandakanivāpe. Atha kho bhagavā bahudevarattiṃ abbhokāse caṅkamitvā rattiyā paccūsasamayaṃ pāde pakkhāletvā vihāraṃ pavisitvā dakkhiṇena passena sīhaseyyaṃ kappesi pāde pādaṃ accādhāya sato sampajāno uṭṭhānasaññaṃ manasi karitvā. Atha kho māro pāpimā yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—  </div>
</div>
<div class="q" id="p_12S1_801"> <div class="p"> <table class="singleColumn"> <tr> <td> <div class="pN">801</div> <div class="G">“Kiṃ soppasi kiṃ nu soppasi,</div> </td> </tr> <tr> <td> <div class="G">Kimidaṃ soppasi dubbhago viya;</div> </td> </tr> <tr> <td> <div class="G">Suññamagāranti soppasi,</div> </td> </tr> <tr> <td> <div class="G">Kimidaṃ soppasi sūriye uggate”ti.</div> </td> </tr> </table> </div>
</div>
<div class="q" id="p_12S1_802"> <div class="p"> <table class="singleColumn"> <tr> <td> <div class="pN">802</div> <div class="G">“Yassa jālinī visattikā,</div> </td> </tr> <tr> <td> <div class="G">Taṇhā natthi kuhiñci netave;</div> </td> </tr> <tr> <td> <div class="G">Sabbūpadhiparikkhayā buddho,</div> </td> </tr> <tr> <td> <div class="G">Soppati kiṃ tavettha mārā”ti.</div> </td> </tr> </table> </div>
</div>
<div class="q" id="p_12S1_803"> <div class="p">
<span class="pN">803</span>Atha kho māro pāpimā…pe…  tatthevantaradhāyīti. </div>
</div>
</html>
