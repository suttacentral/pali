<html>
<div class="i">4.3.1 Sādhusutta</div>
<div class="h">Catutthapaṇṇāsaka</div>
<div class="h">Sādhuvagga</div>
<div class="h">Sādhusutta</div>
<div class="q" id="p_17A10_1320"> <div class="divNumber">178.</div> <div class="p">
<span class="pN">1320</span>“Sādhuñca vo, bhikkhave, desessāmi asādhuñca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—  </div>
</div>
<div class="q" id="p_17A10_1321"> <div class="p">
<span class="pN">1321</span>“Katamañca, bhikkhave, asādhu? Pāṇātipāto, adinnādānaṃ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi—  idaṃ vuccati, bhikkhave, asādhu. </div>
</div>
<div class="q" id="p_17A10_1322"> <div class="p">
<span class="pN">1322</span>Katamañca, bhikkhave, sādhu? Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā, abyāpādo, sammādiṭṭhi—  idaṃ vuccati, bhikkhave, sādhū”ti. </div>
</div>
<div class="CENTER" id="p_17A10_1323">
<span class="pN">1323</span>Paṭhamaṃ.</div>
</html>
