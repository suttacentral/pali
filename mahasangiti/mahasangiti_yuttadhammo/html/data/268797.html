<html>
<div class="i">7.1.2 Lakuṇḍakabhaddiyattheragāthā</div>
<div class="h">Sattakanipāta</div>
<div class="h">Paṭhamavagga</div>
<div class="h">Lakuṇḍakabhaddiyattheragāthā</div>
<div class="q" id="p_19Th1_752"> <div class="divNumber">466.</div> <div class="p"> <table class="singleColumn"> <tr> <td> <div class="pN">752</div> <div class="G">“Pare ambāṭakārāme,</div> </td> </tr> <tr> <td> <div class="G">vanasaṇḍamhi bhaddiyo;</div> </td> </tr> <tr> <td> <div class="G">Samūlaṃ taṇhamabbuyha,</div> </td> </tr> <tr> <td> <div class="G">tattha bhaddova jhāyati.</div> </td> </tr> </table> </div>
</div>
<div class="q" id="p_19Th1_753"> <div class="divNumber">467.</div> <div class="p"> <table class="singleColumn"> <tr> <td> <div class="pN">753</div> <div class="G">Ramanteke mudiṅgehi,</div> </td> </tr> <tr> <td> <div class="G">vīṇāhi paṇavehi ca;</div> </td> </tr> <tr> <td> <div class="G">Ahañca rukkhamūlasmiṃ,</div> </td> </tr> <tr> <td> <div class="G">rato buddhassa sāsane.</div> </td> </tr> </table> </div>
</div>
<div class="q" id="p_19Th1_754"> <div class="divNumber">468.</div> <div class="p"> <table class="singleColumn"> <tr> <td> <div class="pN">754</div> <div class="G">Buddho ce me varaṃ dajjā,</div> </td> </tr> <tr> <td> <div class="G">so ca labbhetha me varo;</div> </td> </tr> <tr> <td> <div class="G">Gaṇhehaṃ sabbalokassa,</div> </td> </tr> <tr> <td> <div class="G">niccaṃ kāyagataṃ satiṃ.</div> </td> </tr> </table> </div>
</div>
<div class="q" id="p_19Th1_755"> <div class="divNumber">469.</div> <div class="p"> <table class="singleColumn"> <tr> <td> <div class="pN">755</div> <div class="G">Ye maṃ rūpena pāmiṃsu,</div> </td> </tr> <tr> <td> <div class="G">ye ca ghosena anvagū;</div> </td> </tr> <tr> <td> <div class="G">Chandarāgavasūpetā,</div> </td> </tr> <tr> <td> <div class="G">na maṃ jānanti te janā.</div> </td> </tr> </table> </div>
</div>
<div class="q" id="p_19Th1_756"> <div class="divNumber">470.</div> <div class="p"> <table class="singleColumn"> <tr> <td> <div class="pN">756</div> <div class="G">Ajjhattañca na jānāti,</div> </td> </tr> <tr> <td> <div class="G">bahiddhā ca na passati;</div> </td> </tr> <tr> <td> <div class="G">Samantāvaraṇo bālo,</div> </td> </tr> <tr> <td> <div class="G">sa ve ghosena vuyhati.</div> </td> </tr> </table> </div>
</div>
<div class="q" id="p_19Th1_757"> <div class="divNumber">471.</div> <div class="p"> <table class="singleColumn"> <tr> <td> <div class="pN">757</div> <div class="G">Ajjhattañca na jānāti,</div> </td> </tr> <tr> <td> <div class="G">bahiddhā ca vipassati;</div> </td> </tr> <tr> <td> <div class="G">Bahiddhā phaladassāvī,</div> </td> </tr> <tr> <td> <div class="G">sopi ghosena vuyhati.</div> </td> </tr> </table> </div>
</div>
<div class="q" id="p_19Th1_758"> <div class="divNumber">472.</div> <div class="p"> <table class="singleColumn"> <tr> <td> <div class="pN">758</div> <div class="G">Ajjhattañca pajānāti,</div> </td> </tr> <tr> <td> <div class="G">bahiddhā ca vipassati;</div> </td> </tr> <tr> <td> <div class="G">Anāvaraṇadassāvī,</div> </td> </tr> <tr> <td> <div class="G">na so ghosena vuyhatī”ti.</div> </td> </tr> </table> </div>
</div>
<div class="CENTER" id="p_19Th1_759">
<span class="pN">759</span>…  Lakuṇḍakabhaddiyo thero… .</div>
</html>
