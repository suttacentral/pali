<html>
<div class="i">1.3.6 Dutiyaasappurisasutta</div>
<div class="h">Maggasaṃyutta</div>
<div class="h">Micchattavagga</div>
<div class="h">Dutiyaasappurisasutta</div>
<div class="q" id="p_14S5_101"> <div class="divNumber">26.</div> <div class="p">
<span class="pN">101</span>Sāvatthinidānaṃ. “Asappurisañca vo, bhikkhave, desessāmi, asappurisena asappurisatarañca. Sappurisañca vo, bhikkhave, desessāmi sappurisena sappurisatarañca. Taṃ suṇātha. Katamo ca, bhikkhave, asappuriso? Idha, bhikkhave, ekacco micchādiṭṭhiko hoti…pe…  micchāsamādhi—  ayaṃ vuccati, bhikkhave, asappuriso. </div>
</div>
<div class="q" id="p_14S5_102"> <div class="p">
<span class="pN">102</span>Katamo ca, bhikkhave, asappurisena asappurisataro? Idha, bhikkhave, ekacco micchādiṭṭhiko hoti…pe…  micchāsamādhi, micchāñāṇī, micchāvimutti—  ayaṃ vuccati, bhikkhave, asappurisena asappurisataro. </div>
</div>
<div class="q" id="p_14S5_103"> <div class="p">
<span class="pN">103</span>Katamo ca, bhikkhave, sappuriso? Idha, bhikkhave, ekacco sammādiṭṭhiko hoti…pe…  sammāsamādhi—  ayaṃ vuccati, bhikkhave, sappuriso. </div>
</div>
<div class="q" id="p_14S5_104"> <div class="p">
<span class="pN">104</span>Katamo ca, bhikkhave, sappurisena sappurisataro? Idha, bhikkhave, ekacco sammādiṭṭhiko hoti…pe…  sammāsamādhi, sammāñāṇī, sammāvimutti—  ayaṃ vuccati, bhikkhave, sappurisena sappurisataro”ti. </div>
</div>
<div class="CENTER" id="p_14S5_105">
<span class="pN">105</span>Chaṭṭhaṃ.</div>
</html>
