<html>
<div class="i">2.1.3.2 Mūlamūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Abyākatapada nayacatukka</div>
<div class="h">Mūlamūlanaya</div>
<div class="q" id="p_33Y1_187"> <div class="divNumber">77.</div> <div class="p">
<span class="pN">187</span>»  Ye keci abyākatā dhammā, sabbe te abyākatamūlamūlāti? </div>
</div>
<div class="q" id="p_33Y1_188"> <div class="p">
<span class="pN">188</span>Tīṇeva abyākatamūlamūlāni. Avasesā abyākatā dhammā na abyākatamūlamūlā. </div>
</div>
<div class="q" id="p_33Y1_189"> <div class="p">
<span class="pN">189</span>«  Ye vā pana abyākatamūlamūlā, sabbe te dhammā abyākatāti? Āmantā. </div>
</div>
<div class="q" id="p_33Y1_190"> <div class="divNumber">78.</div> <div class="p">
<span class="pN">190</span>»  Ye keci abyākatā dhammā, sabbe te abyākatamūlena ekamūlamūlāti? </div>
</div>
<div class="q" id="p_33Y1_191"> <div class="p">
<span class="pN">191</span>Ahetukaṃ abyākataṃ abyākatamūlena na ekamūlamūlaṃ. Sahetukaṃ abyākataṃ abyākatamūlena ekamūlamūlaṃ. </div>
</div>
<div class="q" id="p_33Y1_192"> <div class="p">
<span class="pN">192</span>«  Ye vā pana abyākatamūlena ekamūlamūlā, sabbe te dhammā abyākatāti? Āmantā. </div>
</div>
<div class="q" id="p_33Y1_193"> <div class="divNumber">79.</div> <div class="p">
<span class="pN">193</span>»  Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti? </div>
</div>
<div class="q" id="p_33Y1_194"> <div class="p">
<span class="pN">194</span>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā. </div>
</div>
<div class="q" id="p_33Y1_195"> <div class="p">
<span class="pN">195</span>«  Ye vā pana abyākatamūlena aññamaññamūlamūlā, sabbe te dhammā abyākatāti? Āmantā. (2) </div>
</div>
</html>
