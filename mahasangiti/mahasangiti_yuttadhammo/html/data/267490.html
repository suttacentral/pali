<html>
<div class="i">36.6 Ambayāgudāyakattheraapadāna</div>
<div class="h">Saddasaññakavagga</div>
<div class="h">Ambayāgudāyakattheraapadāna</div>
<div class="q" id="p_20Ap1_4001"> <div class="divNumber">22.</div> <div class="p"> <table class="singleColumn"> <tr> <td> <div class="pN">4001</div> <div class="G">“Sataraṃsī nāma sambuddho,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Vuṭṭhahitvā samādhimhā,</div> </td> </tr> <tr> <td> <div class="G">bhikkhāya mamupāgami.</div> </td> </tr> </table> </div>
</div>
<div class="q" id="p_20Ap1_4002"> <div class="divNumber">23.</div> <div class="p"> <table class="singleColumn"> <tr> <td> <div class="pN">4002</div> <div class="G">Paccekabuddhaṃ disvāna,</div> </td> </tr> <tr> <td> <div class="G">ambayāguṃ adāsahaṃ;</div> </td> </tr> <tr> <td> <div class="G">Vippasannamanaṃ tassa,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_4003"> <div class="divNumber">24.</div> <div class="p"> <table class="singleColumn"> <tr> <td> <div class="pN">4003</div> <div class="G">Catunnavutito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ambayāguyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4004"> <div class="divNumber">25.</div> <div class="p"> <table class="singleColumn"> <tr> <td> <div class="pN">4004</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4005"> <div class="p">
<span class="pN">4005</span>Itthaṃ sudaṃ āyasmā ambayāgudāyako thero imā gāthāyo abhāsitthāti. </div>
</div>
<div class="CENTER" id="p_20Ap1_4006">
<span class="pN">4006</span>Ambayāgudāyakattherassāpadānaṃ chaṭṭhaṃ.</div>
</html>
