<html>
<div class="i">3.4.13 Tatiyamoranivāpasutta</div>
<div class="h">Tatiyapaṇṇāsaka</div>
<div class="h">Yodhājīvavagga</div>
<div class="h">Tatiyamoranivāpasutta</div>
<div class="q" id="p_15A3_1058"> <div class="divNumber">146.</div> <div class="p">
<span class="pN">1058</span>“Tīhi, bhikkhave, dhammehi samannāgato bhikkhu accantaniṭṭho hoti accantayogakkhemī accantabrahmacārī accantapariyosāno seṭṭho devamanussānaṃ. Katamehi tīhi? Sammādiṭṭhiyā, sammāñāṇena, sammāvimuttiyā—  imehi kho, bhikkhave, tīhi dhammehi samannāgato bhikkhu accantaniṭṭho hoti accantayogakkhemī accantabrahmacārī accantapariyosāno seṭṭho devamanussānan”ti. </div>
</div>
<div class="CENTER" id="p_15A3_1059">
<span class="pN">1059</span>Terasamaṃ.</div>
<div class="CENTER" id="p_15A3_1060">
<span class="pN">1060</span>Yodhājīvavaggo cuddasamo.</div>
<div class="SUMMARY" id="p_15A3_1061">
<span class="pN">1061</span><span class="firstLetter">T</span>assuddānaṃ</div>
<div class="q" id="p_15A3_1062"> <div class="p"> <table class="singleColumn"> <tr> <td> <div class="pN">1062</div> <div class="G">Yodho parisamittañca,</div> </td> </tr> <tr> <td> <div class="G">uppādā kesakambalo;</div> </td> </tr> <tr> <td> <div class="G">Sampadā vuddhi tayo assā,</div> </td> </tr> <tr> <td> <div class="G">tayo moranivāpinoti.</div> </td> </tr> </table> </div>
</div>
</html>
