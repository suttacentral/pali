<html>
<div class="i"> Upanissaya</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_2329"> <div class="divNumber">102.</div> <div class="p">
<span class="pN">2329</span>Vipāko dhammo vipākassa dhammassa upanissayapaccayena paccayo—  anantarūpanissayo, pakatūpanissayo…pe… . </div>
</div>
<div class="q" id="p_36P1_2330"> <div class="p">
<span class="pN">2330</span><span class="bold">Pakatūpanissayo</span>—  kāyikaṃ sukhaṃ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kāyikaṃ dukkhaṃ kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Phalasamāpatti kāyikassa sukhassa upanissayapaccayena paccayo. (1) </div>
</div>
<div class="q" id="p_36P1_2331"> <div class="p">
<span class="pN">2331</span>Vipāko dhammo vipākadhammadhammassa upanissayapaccayena paccayo—  ārammaṇūpanissayo, pakatūpanissayo…pe… . </div>
</div>
<div class="q" id="p_36P1_2332"> <div class="p">
<span class="pN">2332</span><span class="bold">Pakatūpanissayo</span>—  kāyikaṃ sukhaṃ upanissāya dānaṃ deti, sīlaṃ samādiyati…pe…  saṃghaṃ bhindati. Kāyikaṃ dukkhaṃ upanissāya dānaṃ deti, sīlaṃ samādiyati…pe…  saṃghaṃ bhindati. Kāyikaṃ sukhaṃ kāyikaṃ dukkhaṃ saddhāya…pe…  patthanāya upanissayapaccayena paccayo. (2) </div>
</div>
<div class="q" id="p_36P1_2333"> <div class="p">
<span class="pN">2333</span>Vipāko dhammo nevavipākanavipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2334"> <div class="p">
<span class="pN">2334</span><span class="bold">Pakatūpanissayo</span>—  arahā kāyikaṃ sukhaṃ upanissāya anuppannaṃ kiriyasamāpattiṃ uppādeti, uppannaṃ samāpajjati, saṅkhāre aniccato dukkhato anattato vipassati, kāyikaṃ dukkhaṃ upanissāya anuppannaṃ kiriyasamāpattiṃ uppādeti, uppannaṃ samāpajjati…pe… . (3) </div>
</div>
<div class="q" id="p_36P1_2335"> <div class="divNumber">103.</div> <div class="p">
<span class="pN">2335</span>Vipākadhammadhammo vipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2336"> <div class="p">
<span class="pN">2336</span><span class="bold">Pakatūpanissayo</span>—  saddhaṃ upanissāya dānaṃ deti…pe…  mānaṃ jappeti…  diṭṭhiṃ gaṇhāti. Sīlaṃ…  sutaṃ…  cāgaṃ…  paññaṃ upanissāya dānaṃ deti…pe…  diṭṭhiṃ gaṇhāti. Rāgaṃ…  dosaṃ…  mohaṃ…  mānaṃ…  diṭṭhiṃ…  patthanaṃ upanissāya dānaṃ deti…pe…  samāpattiṃ uppādeti, pāṇaṃ hanati…pe…  saṃghaṃ bhindati…pe…  saddhā…pe…  patthanā saddhāya…  sīlassa…pe…  patthanāya upanissayapaccayena paccayo. Paṭhamassa jhānassa parikammaṃ paṭhamassa…pe…  nevasaññānāsaññāyatanassa parikammaṃ nevasaññānāsaññāyatanassa…pe…  paṭhamaṃ jhānaṃ dutiyassa…pe…  ākiñcaññāyatanaṃ nevasaññānāsaññāyatanassa…pe…  paṭhamassa maggassa parikammaṃ paṭhamassa…pe…  catutthassa maggassa parikammaṃ catutthassa…pe…  paṭhamo maggo dutiyassa…pe…  tatiyo maggo catutthassa maggassa upanissayapaccayena paccayo. Sekkhā maggaṃ upanissāya anuppannaṃ kusalasamāpattiṃ uppādenti…pe…  maggo sekkhānaṃ atthappaṭisambhidāya…pe…  ṭhānāṭhānakosallassa upanissayapaccayena paccayo. Pāṇātipāto pāṇātipātassa…pe…  micchādiṭṭhiyā upanissayapaccayena paccayo…pe…  micchādiṭṭhi micchādiṭṭhiyā…pe…  byāpādassa…pe…  mātughātikammaṃ mātughātikammassa…pe…  niyatamicchādiṭṭhiyā…pe…  niyatamicchādiṭṭhi niyatamicchādiṭṭhiyā…pe…  saṃghabhedakakammassa upanissayapaccayena paccayo. (1) </div>
</div>
<div class="q" id="p_36P1_2337"> <div class="p">
<span class="pN">2337</span>Vipākadhammadhammo vipākassa dhammassa upanissayapaccayena paccayo—  anantarūpanissayo, pakatūpanissayo…pe… . </div>
</div>
<div class="q" id="p_36P1_2338"> <div class="p">
<span class="pN">2338</span><span class="bold">Pakatūpanissayo</span>—  saddhaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti…pe…  patthanaṃ upanissāya attānaṃ ātāpeti paritāpeti…pe…  saddhā…pe…  patthanā kāyikassa sukhassa, kāyikassa dukkhassa, phalasamāpattiyā upanissayapaccayena paccayo. Kusalākusalaṃ kammaṃ vipākassa upanissayapaccayena paccayo. Maggo phalasamāpattiyā upanissayapaccayena paccayo. (2) </div>
</div>
<div class="q" id="p_36P1_2339"> <div class="p">
<span class="pN">2339</span>Vipākadhammadhammo nevavipākanavipākadhammadhammassa upanissayapaccayena paccayo—  ārammaṇūpanissayo, pakatūpanissayo…pe… . </div>
</div>
<div class="q" id="p_36P1_2340"> <div class="p">
<span class="pN">2340</span><span class="bold">Pakatūpanissayo</span>—  arahā maggaṃ upanissāya anuppannaṃ kiriyasamāpattiṃ uppādeti, uppannaṃ samāpajjati, saṅkhāre aniccato dukkhato anattato vipassati. Maggo arahato atthappaṭisambhidāya…pe…  ṭhānāṭhānakosallassa upanissayapaccayena paccayo. (3) </div>
</div>
<div class="q" id="p_36P1_2341"> <div class="divNumber">104.</div> <div class="p">
<span class="pN">2341</span>Nevavipākanavipākadhammadhammo nevavipākanavipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2342"> <div class="p">
<span class="pN">2342</span><span class="bold">Pakatūpanissayo</span>—  arahā utuṃ…  bhojanaṃ…  senāsanaṃ upanissāya anuppannaṃ kiriyasamāpattiṃ uppādeti…pe… . (1) </div>
</div>
<div class="q" id="p_36P1_2343"> <div class="p">
<span class="pN">2343</span>Nevavipākanavipākadhammadhammo vipākassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . </div>
</div>
<div class="q" id="p_36P1_2344"> <div class="p">
<span class="pN">2344</span><span class="bold">Pakatūpanissayo</span>—  utu…  bhojanaṃ…  senāsanaṃ, kāyikassa sukhassa, kāyikassa dukkhassa, phalasamāpattiyā upanissayapaccayena paccayo. (2) </div>
</div>
<div class="q" id="p_36P1_2345"> <div class="p">
<span class="pN">2345</span>Nevavipākanavipākadhammadhammo vipākadhammadhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo …pe… . </div>
</div>
<div class="q" id="p_36P1_2346"> <div class="p">
<span class="pN">2346</span><span class="bold">Pakatūpanissayo</span>—  utuṃ upanissāya dānaṃ deti…pe…  saṃghaṃ bhindati. Bhojanaṃ…  senāsanaṃ upanissāya dānaṃ deti…pe…  saṃghaṃ bhindati. Utu…  bhojanaṃ…  senāsanaṃ saddhāya…pe…  patthanāya upanissayapaccayena paccayo. (3) </div>
</div>
</html>
