<html>
<div class="i">2.1.9 Cakkhundriyaṃsanidassanantiādikathā</div>
<div class="h">Niyāmapaṇṇāsaka</div>
<div class="h">Chaṭṭhavagga</div>
<div class="h">Cakkhundriyaṃsanidassanantiādikathā</div>
<div class="q" id="p_32Kv_1600"> <div class="divNumber">467.</div> <div class="p">
<span class="pN">1600</span>๐ Cakkhundriyaṃ sanidassananti? Āmantā. Rūpaṃ rūpāyatanaṃ rūpadhātu…pe…  cakkhussa āpāthaṃ āgacchatīti? Na hevaṃ vattabbe…pe… . </div>
</div>
<div class="q" id="p_32Kv_1601"> <div class="p">
<span class="pN">1601</span>๐ Cakkhundriyaṃ sanidassananti? Āmantā. Cakkhuñca paṭicca cakkhundriyañca uppajjati cakkhuviññāṇanti? Na hevaṃ vattabbe…pe… . </div>
</div>
<div class="q" id="p_32Kv_1602"> <div class="p">
<span class="pN">1602</span>๐ Cakkhuñca paṭicca cakkhundriyañca uppajjati cakkhuviññāṇanti? Āmantā. “Cakkhuñca paṭicca cakkhundriyañca uppajjati cakkhuviññāṇan”ti—  attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti—  attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—  attheva suttanto, no ca vata re vattabbe—  “cakkhuñca paṭicca cakkhundriyañca uppajjati cakkhuviññāṇan”ti. </div>
</div>
<div class="q" id="p_32Kv_1603"> <div class="divNumber">468.</div> <div class="p">
<span class="pN">1603</span>× Na vattabbaṃ—  “pañcindriyāni sanidassanānī”ti? Āmantā. Nanu passati cakkhuṃ sotaṃ ghānaṃ jivhaṃ kāyanti? Āmantā. Hañci passati cakkhuṃ sotaṃ ghānaṃ jivhaṃ kāyaṃ, tena vata re vattabbe—  “pañcindriyāni sanidassanānī”ti…pe… . </div>
</div>
<div class="CENTER" id="p_32Kv_1604">
<span class="pN">1604</span>Cakkhundriyaṃ sanidassanantiādikathā niṭṭhitā.</div>
</html>
