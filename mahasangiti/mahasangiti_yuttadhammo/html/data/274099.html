<html>
<div class="i">8.2.2 Gūthakhādasutta</div>
<div class="h">Lakkhaṇasaṃyutta</div>
<div class="h">Dutiyavagga</div>
<div class="h">Gūthakhādasutta</div>
<div class="q" id="p_12S2_1186"> <div class="divNumber">213.</div> <div class="p">
<span class="pN">1186</span>“Idhāhaṃ, āvuso, gijjhakūṭā pabbatā orohanto addasaṃ purisaṃ gūthakūpe nimuggaṃ ubhohi hatthehi gūthaṃ khādantaṃ…pe…  eso, bhikkhave, satto imasmiṃyeva rājagahe duṭṭhabrāhmaṇo ahosi. So kassapassa sammāsambuddhassa pāvacane bhikkhusaṃghaṃ bhattena nimantetvā doṇiyo gūthassa pūrāpetvā etadavoca—  aho bhonto yāvadatthaṃ bhuñjantu ceva harantu cā’ti…pe… . </div>
</div>
<div class="CENTER" id="p_12S2_1187">
<span class="pN">1187</span>Dutiyaṃ.</div>
</html>
