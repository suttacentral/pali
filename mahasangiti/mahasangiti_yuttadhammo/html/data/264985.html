<html>
<div class="i"> Atthyādi</div>
<div class="h">Saññojanagocchaka</div>
<div class="h">Saññojanasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_1534"> <div class="divNumber">87.</div> <div class="p">
<span class="pN">1534</span>Saññojanasampayutto dhammo saññojanasampayuttassa dhammassa atthipaccayena paccayo…  ekaṃ. (Paṭiccavārasadisaṃ.) (1) </div>
</div>
<div class="q" id="p_38P2_1535"> <div class="p">
<span class="pN">1535</span>Saññojanasampayutto dhammo saññojanavippayuttassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  saññojanasampayuttā khandhā cittasamuṭṭhānānaṃ rūpānaṃ atthipaccayena paccayo; uddhaccasahagatā khandhā mohassa cittasamuṭṭhānānañca rūpānaṃ atthipaccayena paccayo. <span class="bold">Pacchājātā</span>—  saññojanasampayuttā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_1536"> <div class="p">
<span class="pN">1536</span>Saññojanasampayutto dhammo saññojanasampayuttassa ca saññojanavippayuttassa ca dhammassa atthipaccayena paccayo—  saññojanasampayutto eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  uddhaccasahagato eko khandho tiṇṇannaṃ khandhānaṃ mohassa ca cittasamuṭṭhānānañca rūpānaṃ atthipaccayena paccayo…pe… . (3) </div>
</div>
<div class="q" id="p_38P2_1537"> <div class="divNumber">88.</div> <div class="p">
<span class="pN">1537</span>Saññojanavippayutto dhammo saññojanavippayuttassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ. Vitthāretabbaṃ.) (1) </div>
</div>
<div class="q" id="p_38P2_1538"> <div class="p">
<span class="pN">1538</span>Saññojanavippayutto dhammo saññojanasampayuttassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  uddhaccasahagato moho sampayuttakānaṃ khandhānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha rāgo uppajjati…pe…  domanassaṃ uppajjati, vatthu saññojanasampayuttakānaṃ khandhānaṃ atthipaccayena paccayo. (2) </div>
</div>
<div class="q" id="p_38P2_1539"> <div class="p">
<span class="pN">1539</span>Saññojanavippayutto dhammo saññojanasampayuttassa ca saññojanavippayuttassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  uddhaccasahagato moho sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ ārabbha uddhaccasahagatā khandhā ca moho ca uppajjanti, vatthu uddhaccasahagatānaṃ khandhānaṃ mohassa ca atthipaccayena paccayo. (3) </div>
</div>
<div class="q" id="p_38P2_1540"> <div class="divNumber">89.</div> <div class="p">
<span class="pN">1540</span>Saññojanasampayutto ca saññojanavippayutto ca dhammā saññojanasampayuttassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  saññojanasampayutto eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe…  uddhaccasahagato eko khandho ca moho ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . (1) </div>
</div>
<div class="q" id="p_38P2_1541"> <div class="p">
<span class="pN">1541</span>Saññojanasampayutto ca saññojanavippayutto ca dhammā saññojanavippayuttassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  saññojanasampayuttā khandhā ca moho ca mahābhūtā ca cittasamuṭṭhānānaṃ rūpānaṃ atthipaccayena paccayo; uddhaccasahagatā khandhā ca moho ca cittasamuṭṭhānānaṃ rūpānaṃ atthipaccayena paccayo; uddhaccasahagatā khandhā ca vatthu ca mohassa atthipaccayena paccayo. <span class="bold">Pacchājātā</span>—  uddhaccasahagatā khandhā ca moho ca purejātassa imassa kāyassa atthipaccayena paccayo. <span class="bold">Pacchājātā</span>—  saññojanasampayuttā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  saññojanasampayuttā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_1542"> <div class="p">
<span class="pN">1542</span>Saññojanasampayutto ca saññojanavippayutto ca dhammā saññojanasampayuttassa ca saññojanavippayuttassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  uddhaccasahagato eko khandho ca moho ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā ca…pe… . <span class="bold">Sahajāto</span>—  uddhaccasahagato eko khandho ca vatthu ca tiṇṇannaṃ khandhānaṃ mohassa ca atthipaccayena paccayo…pe…  dve khandhā…pe… . (3) </div>
</div>
<div class="q" id="p_38P2_1543"> <div class="p">
<span class="pN">1543</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>
