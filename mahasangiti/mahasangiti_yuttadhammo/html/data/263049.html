<html>
<div class="i"> Naadhipatyādi</div>
<div class="h">Sekkhattika</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naadhipatyādi</div>
<div class="q" id="p_37P1_1679"> <div class="divNumber">9.</div> <div class="p">
<span class="pN">1679</span>Sekkhaṃ dhammaṃ paṭicca sekkho dhammo uppajjati naadhipatipaccayā—  sekkhe khandhe paṭicca sekkho adhipati. (1) </div>
</div>
<div class="q" id="p_37P1_1680"> <div class="p">
<span class="pN">1680</span>Asekkhaṃ dhammaṃ paṭicca asekkho dhammo uppajjati naadhipatipaccayā—  asekkhe khandhe paṭicca asekkho adhipati. (1) </div>
</div>
<div class="q" id="p_37P1_1681"> <div class="p">
<span class="pN">1681</span>Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati naadhipatipaccayā…  (paripuṇṇaṃ, paṭisandhipi mahābhūtāpi sabbe) naanantarapaccayā…  nasamanantarapaccayā…  naaññamaññapaccayā…  naupanissayapaccayā…  napurejātapaccayā…  satta (kusalattikasadisā)…  napacchājātapaccayā…pe…  naāsevanapaccayā. Vipākaṃ sekkhaṃ ekaṃ khandhaṃ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_37P1_1682"> <div class="divNumber">10.</div> <div class="p">
<span class="pN">1682</span>Sekkhaṃ dhammaṃ paṭicca nevasekkhanāsekkho dhammo uppajjati naāsevanapaccayā—  sekkhe khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_37P1_1683"> <div class="p">
<span class="pN">1683</span>Sekkhaṃ dhammaṃ paṭicca sekkho ca nevasekkhanāsekkho ca dhammā uppajjanti naāsevanapaccayā—  vipākaṃ sekkhaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_37P1_1684"> <div class="p">
<span class="pN">1684</span>Asekkhaṃ dhammaṃ paṭicca asekkho dhammo…  tīṇi. </div>
</div>
<div class="q" id="p_37P1_1685"> <div class="p">
<span class="pN">1685</span>Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati naāsevanapaccayā…  nevasekkhanāsekkhaṃ (ekaṃ, paripuṇṇaṃ, sekkhañca, nevasekkhanāsekkhañca, ghaṭanā paripuṇṇā, dvepi kātabbā. Nava) nakammapaccayā—  sekkhe khandhe paṭicca sekkhā cetanā. </div>
</div>
<div class="q" id="p_37P1_1686"> <div class="p">
<span class="pN">1686</span>Nevasekkhanāsekkhaṃ dhammaṃ paṭicca nevasekkhanāsekkho dhammo uppajjati nakammapaccayā—  nevasekkhanāsekkhe khandhe paṭicca nevasekkhanāsekkhā cetanā; bāhiraṃ…  āhārasamuṭṭhānaṃ…  utusamuṭṭhānaṃ…  ekaṃ mahābhūtaṃ…pe… . </div>
</div>
</html>
