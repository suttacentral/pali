<html>
<div class="i"> Purejāta</div>
<div class="h">Micchattaniyatattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_2375"> <div class="divNumber">48.</div> <div class="p">
<span class="pN">2375</span>Aniyato dhammo aniyatassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ aniccato…pe…  vipassati, assādeti abhinandati, taṃ ārabbha aniyato rāgo uppajjati…pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…  vatthu aniyatānaṃ khandhānaṃ purejātapaccayena paccayo. (1) </div>
</div>
<div class="q" id="p_37P1_2376"> <div class="p">
<span class="pN">2376</span>Aniyato dhammo micchattaniyatassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  rūpajīvitindriyaṃ mātughātikammassa…  pitughātikammassa…  arahantaghātikammassa…  ruhiruppādakammassa purejātapaccayena paccayo. <span class="bold">Vatthupurejātaṃ</span>—  vatthu micchattaniyatānaṃ khandhānaṃ purejātapaccayena paccayo. (2) </div>
</div>
<div class="q" id="p_37P1_2377"> <div class="p">
<span class="pN">2377</span>Aniyato dhammo sammattaniyatassa dhammassa purejātapaccayena paccayo. <span class="bold">Vatthupurejātaṃ</span>—  vatthu sammattaniyatānaṃ khandhānaṃ purejātapaccayena paccayo. (3) </div>
</div>
</html>
