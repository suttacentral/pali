<html>
<div class="i">18.3.1 Kāmadhātu</div>
<div class="h">Dhammahadayavibhaṅga</div>
<div class="h">Pariyāpannāpariyāpannavāra</div>
<div class="h">Kāmadhātu</div>
<div class="q" id="p_30Vbh_3042"> <div class="divNumber">999.</div> <div class="p">
<span class="pN">3042</span>Pañcannaṃ khandhānaṃ kati kāmadhātupariyāpannā, kati na kāmadhātupariyāpannā…pe…  sattannaṃ cittānaṃ kati kāmadhātupariyāpannā, kati na kāmadhātupariyāpannā? </div>
</div>
<div class="q" id="p_30Vbh_3043"> <div class="divNumber">1000.</div> <div class="p">
<span class="pN">3043</span>Rūpakkhandho kāmadhātupariyāpanno; cattāro khandhā siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3044"> <div class="p">
<span class="pN">3044</span>Dasāyatanā kāmadhātupariyāpannā; dve āyatanā siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3045"> <div class="p">
<span class="pN">3045</span>Soḷasa dhātuyo kāmadhātupariyāpannā; dve dhātuyo siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3046"> <div class="p">
<span class="pN">3046</span>Samudayasaccaṃ kāmadhātupariyāpannaṃ; dve saccā na kāmadhātupariyāpannā; dukkhasaccaṃ siyā kāmadhātupariyāpannaṃ, siyā na kāmadhātupariyāpannaṃ. </div>
</div>
<div class="q" id="p_30Vbh_3047"> <div class="p">
<span class="pN">3047</span>Dasindriyā kāmadhātupariyāpannā; tīṇindriyā na kāmadhātupariyāpannā; navindriyā siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3048"> <div class="p">
<span class="pN">3048</span>Tayo akusalahetū kāmadhātupariyāpannā; cha hetū siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3049"> <div class="p">
<span class="pN">3049</span>Kabaḷīkāro āhāro kāmadhātupariyāpanno; tayo āhārā siyā kāmadhātupariyāpannā, siyā na kāmadhātupariyāpannā. </div>
</div>
<div class="q" id="p_30Vbh_3050"> <div class="p">
<span class="pN">3050</span>Cha phassā kāmadhātupariyāpannā; manoviññāṇadhātusamphasso siyā kāmadhātu pariyāpanno, siyā na kāmadhātupariyāpanno. </div>
</div>
<div class="q" id="p_30Vbh_3051"> <div class="p">
<span class="pN">3051</span>Cha vedanā…pe…  cha saññā…pe…  cha cetanā…pe…  cha cittā kāmadhātupariyāpannā; manoviññāṇadhātu siyā kāmadhātupariyāpannā, siyā na kāmadhātupariyāpannā. </div>
</div>
</html>
