<html>
<div class="i">26.10 Aggapupphiyattheraapadāna</div>
<div class="h">Thomakavagga</div>
<div class="h">Aggapupphiyattheraapadāna</div>
<div class="q" id="p_20Ap1_3148"> <div class="divNumber">37.</div> <div class="p"> <table class="singleColumn"> <tr> <td> <div class="pN">3148</div> <div class="G">“Suvaṇṇavaṇṇaṃ sambuddhaṃ,</div> </td> </tr> <tr> <td> <div class="G">Nisinnaṃ pabbatantare;</div> </td> </tr> <tr> <td> <div class="G">Obhāsayantaṃ raṃsena,</div> </td> </tr> <tr> <td> <div class="G">Sikhinaṃ sikhinaṃ yathā.</div> </td> </tr> </table> </div>
</div>
<div class="q" id="p_20Ap1_3149"> <div class="divNumber">38.</div> <div class="p"> <table class="singleColumn"> <tr> <td> <div class="pN">3149</div> <div class="G">Aggajaṃ pupphamādāya,</div> </td> </tr> <tr> <td> <div class="G">upāgacchiṃ naruttamaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">buddhassa abhiropayiṃ.</div> </td> </tr> </table> </div>
</div>
<div class="q" id="p_20Ap1_3150"> <div class="divNumber">39.</div> <div class="p"> <table class="singleColumn"> <tr> <td> <div class="pN">3150</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3151"> <div class="divNumber">40.</div> <div class="p"> <table class="singleColumn"> <tr> <td> <div class="pN">3151</div> <div class="G">Pañcavīsatikappamhi,</div> </td> </tr> <tr> <td> <div class="G">ahosi amitogato;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3152"> <div class="divNumber">41.</div> <div class="p"> <table class="singleColumn"> <tr> <td> <div class="pN">3152</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2535)</div> </td> </tr> </table> </div>
</div>
<div class="q" id="p_20Ap1_3153"> <div class="p">
<span class="pN">3153</span>Itthaṃ sudaṃ āyasmā aggapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3154">
<span class="pN">3154</span>Aggapupphiyattherassāpadānaṃ dasamaṃ.</div>
<div class="ENDH3" id="p_20Ap1_3155">
<span class="pN">3155</span>Thomakavaggo chabbīsatimo.</div>
<div class="SUMMARY" id="p_20Ap1_3156">
<span class="pN">3156</span><span class="firstLetter">T</span>assuddānaṃ</div>
<div class="q" id="p_20Ap1_3157"> <div class="p"> <table class="singleColumn"> <tr> <td> <div class="pN">3157</div> <div class="G">Thomakekāsanacitakaṃ,</div> </td> </tr> <tr> <td> <div class="G">campako sattapāṭali;</div> </td> </tr> <tr> <td> <div class="G">Pānadhi mañjarī paṇṇaṃ,</div> </td> </tr> <tr> <td> <div class="G">kuṭido aggapupphiyo;</div> </td> </tr> <tr> <td> <div class="G">Gāthāyo gaṇitā cettha,</div> </td> </tr> <tr> <td> <div class="G">ekatālīsameva cāti.</div> </td> </tr> </table> </div>
</div>
</html>
