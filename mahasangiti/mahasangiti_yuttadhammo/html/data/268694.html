<html>
<div class="i">2.1.2 Piṇḍolabhāradvājattheragāthā</div>
<div class="h">Dukanipāta</div>
<div class="h">Paṭhamavagga</div>
<div class="h">Piṇḍolabhāradvājattheragāthā</div>
<div class="q" id="p_19Th1_277"> <div class="divNumber">123.</div> <div class="p"> <table class="singleColumn"> <tr> <td> <div class="pN">277</div> <div class="G">“Nayidaṃ anayena jīvitaṃ,</div> </td> </tr> <tr> <td> <div class="G">Nāhāro hadayassa santiko;</div> </td> </tr> <tr> <td> <div class="G">Āhāraṭṭhitiko samussayo,</div> </td> </tr> <tr> <td> <div class="G">Iti disvāna carāmi esanaṃ.</div> </td> </tr> </table> </div>
</div>
<div class="q" id="p_19Th1_278"> <div class="divNumber">124.</div> <div class="p"> <table class="singleColumn"> <tr> <td> <div class="pN">278</div> <div class="G">Paṅkoti hi naṃ pavedayuṃ,</div> </td> </tr> <tr> <td> <div class="G">Yāyaṃ vandanapūjanā kulesu;</div> </td> </tr> <tr> <td> <div class="G">Sukhumaṃ sallaṃ durubbahaṃ,</div> </td> </tr> <tr> <td> <div class="G">Sakkāro kāpurisena dujjaho”ti.</div> </td> </tr> </table> </div>
</div>
<div class="q" id="p_19Th1_279"> <div class="p">
<span class="pN">279</span>Itthaṃ sudaṃ āyasmā piṇḍolabhāradvājo thero gāthāyo abhāsitthāti. </div>
</div>
</html>
