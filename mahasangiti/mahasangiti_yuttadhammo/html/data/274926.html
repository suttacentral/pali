<html>
<div class="i">11.2.10 Tatiyadevacārikasutta</div>
<div class="h">Sotāpattisaṃyutta</div>
<div class="h">Rājakārāmavagga</div>
<div class="h">Tatiyadevacārikasutta</div>
<div class="q" id="p_14S5_1896"> <div class="divNumber">1016.</div> <div class="p">
<span class="pN">1896</span>Atha kho bhagavā—  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—  jetavane antarahito devesu tāvatiṃsesu pāturahosi. Atha kho sambahulā tāvatiṃsakāyikā devatāyo yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho tā devatāyo bhagavā etadavoca—  </div>
</div>
<div class="q" id="p_14S5_1897"> <div class="p">
<span class="pN">1897</span>“Sādhu kho, āvuso, buddhe aveccappasādena samannāgamanaṃ hoti—  itipi so bhagavā…pe…  satthā devamanussānaṃ buddho bhagavāti. Buddhe aveccappasādena samannāgamanahetu kho, āvuso, evamidhekacce sattā sotāpannā avinipātadhammā niyatā sambodhiparāyaṇā. Sādhu kho, āvuso, dhamme…pe…  saṃghe…pe…  ariyakantehi sīlehi samannāgamanaṃ hoti akhaṇḍehi…pe…  samādhisaṃvattanikehi. Ariyakantehi sīlehi samannāgamanahetu kho, āvuso, evamidhekacce sattā sotāpannā avinipātadhammā niyatā sambodhiparāyaṇā”ti. </div>
</div>
<div class="q" id="p_14S5_1898"> <div class="p">
<span class="pN">1898</span>“Sādhu kho, mārisa, buddhe aveccappasādena samannāgamanaṃ hoti—  itipi so bhagavā…pe…  satthā devamanussānaṃ buddho bhagavāti. Buddhe aveccappasādena samannāgamanahetu kho, mārisa, evamayaṃ pajā sotāpannā avinipātadhammā niyatā sambodhiparāyaṇā. Sādhu kho, mārisa, dhamme…pe…  saṃghe…pe…  ariyakantehi sīlehi samannāgamanaṃ hoti akhaṇḍehi…pe…  samādhisaṃvattanikehi. Ariyakantehi sīlehi samannāgamanahetu kho, mārisa, evamayaṃ pajā sotāpannā avinipātadhammā niyatā sambodhiparāyaṇā”ti. </div>
</div>
<div class="CENTER" id="p_14S5_1899">
<span class="pN">1899</span>Dasamaṃ.</div>
<div class="CENTER" id="p_14S5_1900">
<span class="pN">1900</span>Rājakārāmavaggo dutiyo.</div>
<div class="SUMMARY" id="p_14S5_1901">
<span class="pN">1901</span><span class="firstLetter">T</span>assuddānaṃ</div>
<div class="q" id="p_14S5_1902"> <div class="p"> <table class="singleColumn"> <tr> <td> <div class="pN">1902</div> <div class="G">Sahassabrāhmaṇānanda,</div> </td> </tr> <tr> <td> <div class="G">duggati apare duve;</div> </td> </tr> <tr> <td> <div class="G">Mittāmaccā duve vuttā,</div> </td> </tr> <tr> <td> <div class="G">tayo ca devacārikāti.</div> </td> </tr> </table> </div>
</div>
</html>
