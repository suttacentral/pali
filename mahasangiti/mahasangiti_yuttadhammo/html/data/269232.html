<html>
<div class="i">4.4.9 Bāverujātaka</div>
<div class="h">Catukkanipāta</div>
<div class="h">Kokilavagga</div>
<div class="h">Bāverujātaka</div>
<div class="q" id="p_22J_1079"> <div class="divNumber">153.</div> <div class="p"> <table class="singleColumn"> <tr> <td> <div class="pN">1079</div> <div class="G">“Adassanena morassa,</div> </td> </tr> <tr> <td> <div class="G">sikhino mañjubhāṇino;</div> </td> </tr> <tr> <td> <div class="G">Kākaṃ tattha apūjesuṃ,</div> </td> </tr> <tr> <td> <div class="G">maṃsena ca phalena ca.</div> </td> </tr> </table> </div>
</div>
<div class="q" id="p_22J_1080"> <div class="divNumber">154.</div> <div class="p"> <table class="singleColumn"> <tr> <td> <div class="pN">1080</div> <div class="G">Yadā ca sarasampanno,</div> </td> </tr> <tr> <td> <div class="G">moro bāverumāgamā;</div> </td> </tr> <tr> <td> <div class="G">Atha lābho ca sakkāro,</div> </td> </tr> <tr> <td> <div class="G">vāyasassa ahāyatha.</div> </td> </tr> </table> </div>
</div>
<div class="q" id="p_22J_1081"> <div class="divNumber">155.</div> <div class="p"> <table class="singleColumn"> <tr> <td> <div class="pN">1081</div> <div class="G">Yāva nuppajjatī buddho,</div> </td> </tr> <tr> <td> <div class="G">dhammarājā pabhaṅkaro;</div> </td> </tr> <tr> <td> <div class="G">Tāva aññe apūjesuṃ,</div> </td> </tr> <tr> <td> <div class="G">puthū samaṇabrāhmaṇe.</div> </td> </tr> </table> </div>
</div>
<div class="q" id="p_22J_1082"> <div class="divNumber">156.</div> <div class="p"> <table class="singleColumn"> <tr> <td> <div class="pN">1082</div> <div class="G">Yadā ca sarasampanno,</div> </td> </tr> <tr> <td> <div class="G">buddho dhammaṃ adesayi;</div> </td> </tr> <tr> <td> <div class="G">Atha lābho ca sakkāro,</div> </td> </tr> <tr> <td> <div class="G">titthiyānaṃ ahāyathā”ti.</div> </td> </tr> </table> </div>
</div>
<div class="CENTER" id="p_22J_1083">
<span class="pN">1083</span>Bāverujātakaṃ navamaṃ.</div>
</html>
