<html>
<div class="i">2.6.2 </div>
<div class="h">Dutiyapaṇṇāsaka</div>
<div class="h">Rāgapeyyāla</div>
<div class="h"></div>
<div class="q" id="p_16A7_676"> <div class="divNumber">624.</div> <div class="p">
<span class="pN">676</span>“Rāgassa, bhikkhave, abhiññāya satta dhammā bhāvetabbā. Katame satta? Aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā—  rāgassa, bhikkhave, abhiññāya ime satta dhammā bhāvetabbā”ti. </div>
</div>
</html>
