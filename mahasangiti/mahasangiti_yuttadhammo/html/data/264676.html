<html>
<div class="i"> Atthyādi</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_104"> <div class="divNumber">39.</div> <div class="p">
<span class="pN">104</span>Hetu dhammo hetussa dhammassa atthipaccayena paccayo—  alobho adosassa amohassa atthipaccayena paccayo (cakkaṃ). Lobho mohassa atthipaccayena paccayo (cakkaṃ); paṭisandhikkhaṇe…pe… . (1) </div>
</div>
<div class="q" id="p_38P2_105"> <div class="p">
<span class="pN">105</span>Hetu dhammo nahetussa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  hetū sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  hetū purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_106"> <div class="p">
<span class="pN">106</span>Hetu dhammo hetussa ca nahetussa ca dhammassa atthipaccayena paccayo—  alobho adosassa amohassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Cakkaṃ.) Lobho mohassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo (cakkaṃ); paṭisandhikkhaṇe…pe… . (3) </div>
</div>
<div class="q" id="p_38P2_107"> <div class="divNumber">40.</div> <div class="p">
<span class="pN">107</span>Nahetu dhammo nahetussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nahetu eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe nahetu eko khandho tiṇṇannaṃ khandhānaṃ kaṭattā ca rūpānaṃ…pe…  khandhā vatthussa atthipaccayena paccayo; vatthu khandhānaṃ atthipaccayena paccayo; ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe… . <span class="bold">Purejātaṃ</span>—  cakkhuṃ…pe…  vatthuṃ…pe…  dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa, cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa, vatthu nahetūnaṃ khandhānaṃ atthipaccayena paccayo. <span class="bold">Pacchājātā</span>—  nahetū khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_108"> <div class="p">
<span class="pN">108</span>Nahetu dhammo hetussa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  nahetū khandhā sampayuttakānaṃ hetūnaṃ atthipaccayena paccayo. Paṭisandhikkhaṇe…pe…  vatthu hetūnaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti; vatthu hetūnaṃ atthipaccayena paccayo. (2) </div>
</div>
<div class="q" id="p_38P2_109"> <div class="p">
<span class="pN">109</span>Nahetu dhammo hetussa ca nahetussa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nahetu eko khandho tiṇṇannaṃ khandhānaṃ hetūnaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe…pe…  vatthu hetūnaṃ sampayuttakānañca khandhānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti; vatthu hetūnaṃ sampayuttakānañca khandhānaṃ atthipaccayena paccayo. (3) </div>
</div>
<div class="q" id="p_38P2_110"> <div class="divNumber">41.</div> <div class="p">
<span class="pN">110</span>Hetu ca nahetu ca dhammā hetussa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  alobho ca sampayuttakā ca khandhā adosassa amohassa atthipaccayena paccayo (cakkaṃ). Lobho ca sampayuttakā ca khandhā mohassa atthipaccayena paccayo (cakkaṃ); paṭisandhikkhaṇe…pe…  alobho ca vatthu ca adosassa amohassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_111"> <div class="p">
<span class="pN">111</span>Hetu ca nahetu ca dhammā nahetussa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nahetu eko khandho ca hetū ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  paṭisandhikkhaṇe hetū ca vatthu ca nahetūnaṃ khandhānaṃ atthipaccayena paccayo. <span class="bold">Sahajātā</span>—  hetū ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  hetū ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  hetū ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_112"> <div class="p">
<span class="pN">112</span>Hetu ca nahetu ca dhammā hetussa ca nahetussa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nahetu eko khandho ca alobho ca tiṇṇannaṃ khandhānaṃ adosassa amohassa cittasamuṭṭhānānañca rūpānaṃ atthipaccayena paccayo (cakkaṃ). Nahetu eko khandho ca lobho ca tiṇṇannaṃ khandhānaṃ mohassa cittasamuṭṭhānānañca rūpānaṃ atthipaccayena paccayo (cakkaṃ); paṭisandhikkhaṇe nahetu eko khandho ca alobho ca (cakkaṃ). Paṭisandhikkhaṇe…pe…  alobho ca vatthu ca adosassa amohassa sampayuttakānañca khandhānaṃ atthipaccayena paccayo, lobho ca vatthu ca mohassa sampayuttakānañca khandhānaṃ atthipaccayena paccayo… . </div>
</div>
<div class="q" id="p_38P2_113"> <div class="p">
<span class="pN">113</span>Natthipaccayena paccayo…  vigatapaccayena paccayo…  avigatapaccayena paccayo. (3) </div>
</div>
</html>
