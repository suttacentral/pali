<html>
<div class="i"> Hetu-ārammaṇa</div>
<div class="h">Kusalattika</div>
<div class="h">Pañhāvāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_40P13_17"> <div class="divNumber">8.</div> <div class="p">
<span class="pN">17</span>Kusalo dhammo nakusalassa dhammassa hetupaccayena paccayo. Kusalo dhammo naakusalassa dhammassa hetupaccayena paccayo. Kusalo dhammo naabyākatassa dhammassa hetupaccayena paccayo. Kusalo dhammo naakusalassa ca naabyākatassa ca dhammassa hetupaccayena paccayo. Kusalo dhammo nakusalassa ca naakusalassa ca dhammassa hetupaccayena paccayo. (5) </div>
</div>
<div class="q" id="p_40P13_18"> <div class="divNumber">9.</div> <div class="p">
<span class="pN">18</span>Akusalo dhammo naakusalassa dhammassa hetupaccayena paccayo. Akusalo dhammo nakusalassa dhammassa hetupaccayena paccayo. Akusalo dhammo naabyākatassa dhammassa hetupaccayena paccayo. Akusalo dhammo nakusalassa ca naabyākatassa ca dhammassa hetupaccayena paccayo. Akusalo dhammo nakusalassa ca naakusalassa ca dhammassa hetupaccayena paccayo. (5) </div>
</div>
<div class="q" id="p_40P13_19"> <div class="p">
<span class="pN">19</span>Abyākato dhammo nakusalassa dhammassa hetupaccayena paccayo. Abyākato dhammo naakusalassa dhammassa hetupaccayena paccayo. Abyākato dhammo nakusalassa ca naakusalassa ca dhammassa hetupaccayena paccayo. (3) </div>
</div>
<div class="q" id="p_40P13_20"> <div class="divNumber">10.</div> <div class="p">
<span class="pN">20</span>Kusalo dhammo nakusalassa dhammassa ārammaṇapaccayena paccayo… . (Cha pañhā.) </div>
</div>
<div class="q" id="p_40P13_21"> <div class="p">
<span class="pN">21</span>Akusalo dhammo naakusalassa dhammassa ārammaṇapaccayena paccayo … . (Cha pañhā.) </div>
</div>
<div class="q" id="p_40P13_22"> <div class="p">
<span class="pN">22</span>Abyākato dhammo naabyākatassa dhammassa ārammaṇapaccayena paccayo… . (Cha pañhā, saṃkhittaṃ.) </div>
</div>
<div class="q" id="p_40P13_23"> <div class="divNumber">11.</div> <div class="p">
<span class="pN">23</span>Hetuyā terasa, ārammaṇe aṭṭhārasa, adhipatiyā sattarasa, anantare soḷasa, samanantare soḷasa, sahajāte ekūnavīsa, aññamaññe nava, nissaye chabbīsa, upanissaye aṭṭhārasa, purejāte cha, pacchājāte nava, āsevane nava, kamme terasa, vipāke tīṇi, āhāre terasa…pe…  magge terasa, sampayutte nava, vippayutte dvādasa…pe…  avigate chabbīsa. (Pañhāvāraṃ vitthāretabbaṃ.) </div>
</div>
</html>
