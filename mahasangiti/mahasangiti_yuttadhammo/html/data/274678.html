<html>
<div class="i">2.9.1--12 Gaṅgānadīādisutta</div>
<div class="h">Bojjhaṅgasaṃyutta</div>
<div class="h">Gaṅgāpeyyālavagga</div>
<div class="h">Gaṅgānadīādisutta</div>
<div class="q" id="p_14S5_700"> <div class="divNumber">258--269.</div> <div class="p">
<span class="pN">700</span>“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu satisambojjhaṅgaṃ bhāveti…pe…  upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…  evaṃ kho, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro”ti. (Yāva esanā pāḷi vitthāretabbā.) </div>
</div>
<div class="CENTER" id="p_14S5_701">
<span class="pN">701</span>Gaṅgāpeyyālavaggo navamo.</div>
<div class="SUMMARY" id="p_14S5_702">
<span class="pN">702</span><span class="firstLetter">T</span>assuddānaṃ</div>
<div class="q" id="p_14S5_703"> <div class="p"> <table class="singleColumn"> <tr> <td> <div class="pN">703</div> <div class="G">Cha pācīnato ninnā,</div> </td> </tr> <tr> <td> <div class="G">cha ninnā ca samuddato;</div> </td> </tr> <tr> <td> <div class="G">Dvete cha dvādasa honti,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>
