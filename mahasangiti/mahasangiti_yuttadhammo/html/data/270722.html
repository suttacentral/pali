<html>
<div class="i">2.3.1.3 Vipākattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Vipākattika</div>
<div class="q" id="p_29Dhs_1656"> <div class="divNumber">991.</div> <div class="p">
<span class="pN">1656</span>Katame dhammā vipākā? Kusalākusalānaṃ dhammānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho—  ime dhammā vipākā. </div>
</div>
<div class="q" id="p_29Dhs_1657"> <div class="divNumber">992.</div> <div class="p">
<span class="pN">1657</span>Katame dhammā vipākadhammadhammā? Kusalākusalā dhammā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho—  ime dhammā vipākadhammadhammā. </div>
</div>
<div class="q" id="p_29Dhs_1658"> <div class="divNumber">993.</div> <div class="p">
<span class="pN">1658</span>Katame dhammā nevavipākanavipākadhammadhammā? Ye ca dhammā kiriyā neva kusalā nākusalā na ca kammavipākā, sabbañca rūpaṃ, asaṅkhatā ca dhātu—  ime dhammā nevavipākanavipākadhammadhammā. </div>
</div>
</html>
