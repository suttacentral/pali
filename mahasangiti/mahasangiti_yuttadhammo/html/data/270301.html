<html>
<div class="i">4.2.8 Navattabbaṃsaṃghobhuñjatītikathā</div>
<div class="h">Niggahapaṇṇāsaka</div>
<div class="h">Sattarasamavagga</div>
<div class="h">Navattabbaṃsaṃghobhuñjatītikathā</div>
<div class="q" id="p_32Kv_2479"> <div class="divNumber">795.</div> <div class="p">
<span class="pN">2479</span>๐ Na vattabbaṃ—  “saṃgho bhuñjati pivati khādati sāyatī”ti? Āmantā. Nanu atthi keci saṃghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṃghabhattāni karonti, uddesabhattāni karonti, yāgupānāni karonti, tena vata re vattabbe—  “saṃgho bhuñjati pivati khādati sāyatī”ti. </div>
</div>
<div class="q" id="p_32Kv_2480"> <div class="p">
<span class="pN">2480</span>๐ Na vattabbaṃ—  “saṃgho bhuñjati pivati khādati sāyatī”ti? Āmantā. Nanu vuttaṃ bhagavatā—  “gaṇabhojanaṃ paramparabhojanaṃ atirittabhojanaṃ anatirittabhojanan”ti? Āmantā. Hañci vuttaṃ bhagavatā—  “gaṇabhojanaṃ paramparabhojanaṃ atirittabhojanaṃ anatirittabhojanaṃ”, tena vata re vattabbe—  “saṃgho bhuñjati pivati khādati sāyatī”ti. </div>
</div>
<div class="q" id="p_32Kv_2481"> <div class="p">
<span class="pN">2481</span>๐ Na vattabbaṃ—  “saṃgho bhuñjati pivati khādati sāyatī”ti? Āmantā. Nanu aṭṭha pānāni vuttāni bhagavatā—  ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ, sālukapānaṃ, phārusakapānanti? Āmantā. Hañci aṭṭha pānāni vuttāni bhagavatā—  ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ, sālukapānaṃ, phārusakapānaṃ, tena vata re vattabbe—  “saṃgho bhuñjati pivati khādati sāyatī”ti. </div>
</div>
<div class="q" id="p_32Kv_2482"> <div class="divNumber">796.</div> <div class="p">
<span class="pN">2482</span>× Saṃgho bhuñjati pivati khādati sāyatīti? Āmantā. Maggo bhuñjati pivati khādati sāyati, phalaṃ bhuñjati pivati khādati sāyatīti? Na hevaṃ vattabbe…pe… . </div>
</div>
<div class="CENTER" id="p_32Kv_2483">
<span class="pN">2483</span>Na vattabbaṃ saṃgho bhuñjatītikathā niṭṭhitā.</div>
</html>
