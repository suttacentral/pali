<html>
<div class="i">3.3.1 Kapirājacariya</div>
<div class="h">Yudhañjayavagga</div>
<div class="h">Saccapāramī</div>
<div class="h">Kapirājacariya</div>
<div class="q" id="p_21Cp_341"> <div class="divNumber">67.</div> <div class="p"> <table class="singleColumn"> <tr> <td> <div class="pN">341</div> <div class="G">“Yadā ahaṃ kapi āsiṃ,</div> </td> </tr> <tr> <td> <div class="G">nadīkūle darīsaye;</div> </td> </tr> <tr> <td> <div class="G">Pīḷito susumārena,</div> </td> </tr> <tr> <td> <div class="G">gamanaṃ na labhāmahaṃ.</div> </td> </tr> </table> </div>
</div>
<div class="q" id="p_21Cp_342"> <div class="divNumber">68.</div> <div class="p"> <table class="singleColumn"> <tr> <td> <div class="pN">342</div> <div class="G">Yamhokāse ahaṃ ṭhatvā,</div> </td> </tr> <tr> <td> <div class="G">orā pāraṃ patāmahaṃ;</div> </td> </tr> <tr> <td> <div class="G">Tatthacchi sattu vadhako,</div> </td> </tr> <tr> <td> <div class="G">kumbhīlo luddadassano.</div> </td> </tr> </table> </div>
</div>
<div class="q" id="p_21Cp_343"> <div class="divNumber">69.</div> <div class="p"> <table class="singleColumn"> <tr> <td> <div class="pN">343</div> <div class="G">So maṃ asaṃsi ‘ehī’ti,</div> </td> </tr> <tr> <td> <div class="G">‘ahampemī’ti taṃ vatiṃ;</div> </td> </tr> <tr> <td> <div class="G">Tassa matthakamakkamma,</div> </td> </tr> <tr> <td> <div class="G">parakūle patiṭṭhahiṃ.</div> </td> </tr> </table> </div>
</div>
<div class="q" id="p_21Cp_344"> <div class="divNumber">70.</div> <div class="p"> <table class="singleColumn"> <tr> <td> <div class="pN">344</div> <div class="G">Na tassa alikaṃ bhaṇitaṃ,</div> </td> </tr> <tr> <td> <div class="G">yathā vācaṃ akāsahaṃ;</div> </td> </tr> <tr> <td> <div class="G">Saccena me samo natthi,</div> </td> </tr> <tr> <td> <div class="G">esā me saccapāramī”ti.</div> </td> </tr> </table> </div>
</div>
<div class="CENTER" id="p_21Cp_345">
<span class="pN">345</span>Kapirājacariyaṃ sattamaṃ.</div>
</html>
