<html>
<div class="i">3.1 Samuṭṭhānassuddāna</div>
<div class="h">Samuṭṭhānasīsasaṅkhepa</div>
<div class="h">Samuṭṭhānassuddāna</div>
<div class="q" id="p_5V_1076"> <div class="divNumber">257.</div> <div class="p"> <table class="singleColumn"> <tr> <td> <div class="pN">1076</div> <div class="G">Aniccā sabbe saṅkhārā,</div> </td> </tr> <tr> <td> <div class="G">dukkhānattā ca saṅkhatā;</div> </td> </tr> <tr> <td> <div class="G">Nibbānañceva paññatti,</div> </td> </tr> <tr> <td> <div class="G">anattā iti nicchayā.</div> </td> </tr> </table> </div>
</div>
<div class="q" id="p_5V_1077"> <div class="p"> <table class="singleColumn"> <tr> <td> <div class="pN">1077</div> <div class="G">Buddhacande anuppanne,</div> </td> </tr> <tr> <td> <div class="G">buddhādicce anuggate;</div> </td> </tr> <tr> <td> <div class="G">Tesaṃ sabhāgadhammānaṃ,</div> </td> </tr> <tr> <td> <div class="G">nāmamattaṃ na nāyati.</div> </td> </tr> </table> </div>
</div>
<div class="q" id="p_5V_1078"> <div class="p"> <table class="singleColumn"> <tr> <td> <div class="pN">1078</div> <div class="G">Dukkaraṃ vividhaṃ katvā,</div> </td> </tr> <tr> <td> <div class="G">pūrayitvāna pāramī;</div> </td> </tr> <tr> <td> <div class="G">Uppajjanti mahāvīrā,</div> </td> </tr> <tr> <td> <div class="G">cakkhubhūtā sabrahmake.</div> </td> </tr> </table> </div>
</div>
<div class="q" id="p_5V_1079"> <div class="p"> <table class="singleColumn"> <tr> <td> <div class="pN">1079</div> <div class="G">Te desayanti saddhammaṃ,</div> </td> </tr> <tr> <td> <div class="G">dukkhahāniṃ sukhāvahaṃ;</div> </td> </tr> <tr> <td> <div class="G">Aṅgīraso sakyamuni,</div> </td> </tr> <tr> <td> <div class="G">sabbabhūtānukampako.</div> </td> </tr> </table> </div>
</div>
<div class="q" id="p_5V_1080"> <div class="p"> <table class="singleColumn"> <tr> <td> <div class="pN">1080</div> <div class="G">Sabbasattuttamo sīho,</div> </td> </tr> <tr> <td> <div class="G">piṭake tīṇi desayi;</div> </td> </tr> <tr> <td> <div class="G">Suttantamabhidhammañca,</div> </td> </tr> <tr> <td> <div class="G">vinayañca mahāguṇaṃ.</div> </td> </tr> </table> </div>
</div>
<div class="q" id="p_5V_1081"> <div class="p"> <table class="singleColumn"> <tr> <td> <div class="pN">1081</div> <div class="G">Evaṃ nīyati saddhammo,</div> </td> </tr> <tr> <td> <div class="G">vinayo yadi tiṭṭhati;</div> </td> </tr> <tr> <td> <div class="G">Ubhato ca vibhaṅgāni,</div> </td> </tr> <tr> <td> <div class="G">khandhakā yā ca mātikā.</div> </td> </tr> </table> </div>
</div>
<div class="q" id="p_5V_1082"> <div class="p"> <table class="singleColumn"> <tr> <td> <div class="pN">1082</div> <div class="G">Mālā suttaguṇeneva,</div> </td> </tr> <tr> <td> <div class="G">parivārena ganthitā;</div> </td> </tr> <tr> <td> <div class="G">Tasseva parivārassa,</div> </td> </tr> <tr> <td> <div class="G">samuṭṭhānaṃ niyato kataṃ.</div> </td> </tr> </table> </div>
</div>
<div class="q" id="p_5V_1083"> <div class="p"> <table class="singleColumn"> <tr> <td> <div class="pN">1083</div> <div class="G">Sambhedaṃ nidānañcaññaṃ,</div> </td> </tr> <tr> <td> <div class="G">sutte dissanti upari;</div> </td> </tr> <tr> <td> <div class="G">Tasmā sikkhe parivāraṃ,</div> </td> </tr> <tr> <td> <div class="G">dhammakāmo supesaloti.</div> </td> </tr> </table> </div>
</div>
</html>
