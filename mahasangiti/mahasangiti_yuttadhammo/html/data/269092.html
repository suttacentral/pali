<html>
<div class="i">2.5.9 Gahapatijātaka</div>
<div class="h">Dukanipāta</div>
<div class="h">Ruhakavagga</div>
<div class="h">Gahapatijātaka</div>
<div class="q" id="p_22J_494"> <div class="divNumber">97.</div> <div class="p"> <table class="singleColumn"> <tr> <td> <div class="pN">494</div> <div class="G">“Ubhayaṃ me na khamati,</div> </td> </tr> <tr> <td> <div class="G">ubhayaṃ me na ruccati;</div> </td> </tr> <tr> <td> <div class="G">Yācāyaṃ koṭṭhamotiṇṇā,</div> </td> </tr> <tr> <td> <div class="G">nāddasaṃ iti bhāsati.</div> </td> </tr> </table> </div>
</div>
<div class="q" id="p_22J_495"> <div class="divNumber">98.</div> <div class="p"> <table class="singleColumn"> <tr> <td> <div class="pN">495</div> <div class="G">Taṃ taṃ gāmapati brūmi,</div> </td> </tr> <tr> <td> <div class="G">kadare appasmi jīvite;</div> </td> </tr> <tr> <td> <div class="G">Dve māse saṅgaraṃ katvā,</div> </td> </tr> <tr> <td> <div class="G">maṃsaṃ jaraggavaṃ kisaṃ;</div> </td> </tr> <tr> <td> <div class="G">Appattakāle codesi,</div> </td> </tr> <tr> <td> <div class="G">tampi mayhaṃ na ruccatī”ti.</div> </td> </tr> </table> </div>
</div>
<div class="CENTER" id="p_22J_496">
<span class="pN">496</span>Gahapatijātakaṃ navamaṃ.</div>
</html>
