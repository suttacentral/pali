<html>
<div class="i">1.3.12 Nevasaññānāsaññāyatanakathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Nevasaññānāsaññāyatanakathā</div>
<div class="q" id="p_32Kv_1268"> <div class="divNumber">384.</div> <div class="p">
<span class="pN">1268</span>๐ Nevasaññānāsaññāyatane na vattabbaṃ—  “saññā atthī”ti? Āmantā. Asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe…pe… . </div>
</div>
<div class="q" id="p_32Kv_1269"> <div class="p">
<span class="pN">1269</span>Nanu saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti? Āmantā. Hañci saññābhavo saññāgati…pe…  saññattabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. </div>
</div>
<div class="q" id="p_32Kv_1270"> <div class="p">
<span class="pN">1270</span>๐ Nevasaññānāsaññāyatane na vattabbaṃ—  “saññā atthī”ti? Āmantā. Ekavokārabhavo gati…pe…  attabhāvapaṭilābhoti? Na hevaṃ vattabbe…pe… . </div>
</div>
<div class="q" id="p_32Kv_1271"> <div class="p">
<span class="pN">1271</span>Nanu catuvokārabhavo gati…pe…  attabhāvapaṭilābhoti? Āmantā. Hañci catuvokārabhavo gati…pe…  attabhāvapaṭilābho, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. </div>
</div>
<div class="q" id="p_32Kv_1272"> <div class="divNumber">385.</div> <div class="p">
<span class="pN">1272</span>๐ Asaññasattesu na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti? Na hevaṃ vattabbe…pe… . </div>
</div>
<div class="q" id="p_32Kv_1273"> <div class="p">
<span class="pN">1273</span>๐ Asaññasattesu na vattabbaṃ—  “saññā atthi”, so ca ekavokārabhavo gati…pe…  attabhāvapaṭilābhoti? Āmantā. Nevasaññānāsaññāyatane na vattabbaṃ—  “saññā atthi”, so ca ekavokārabhavo gati sattāvāso saṃsāro yoni attabhāvapaṭilābhoti? Na hevaṃ vattabbe…pe… . </div>
</div>
<div class="q" id="p_32Kv_1274"> <div class="p">
<span class="pN">1274</span>๐ Nevasaññānāsaññāyatane na vattabbaṃ—  “saññā atthi”, so ca saññābhavo saññāgati…pe…  saññattabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca saññābhavo saññāgati…pe…  saññattabhāvapaṭilābhoti? Na hevaṃ vattabbe…pe…  </div>
</div>
<div class="q" id="p_32Kv_1275"> <div class="p">
<span class="pN">1275</span>๐ Nevasaññānāsaññāyatane na vattabbaṃ—  “saññā atthi”, so ca catuvokārabhavo gati…pe…  attabhāvapaṭilābhoti? Āmantā. Asaññasattesu na vattabbaṃ—  “saññā atthi”, so ca catuvokārabhavo gati…pe…  attabhāvapaṭilābhoti? Na hevaṃ vattabbe…pe… . </div>
</div>
<div class="q" id="p_32Kv_1276"> <div class="p">
<span class="pN">1276</span>๐ Nevasaññānāsaññāyatane na vattabbaṃ—  “saññā atthī”ti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’”ti. </div>
</div>
<div class="q" id="p_32Kv_1277"> <div class="divNumber">386.</div> <div class="p">
<span class="pN">1277</span>๐ Nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ—  “saññā atthī”ti? Āmantā. Ākāsānañcāyatanaṃ catuvokārabhavo ākāsānañcāyatane na vattabbaṃ—  “saññā atthī”ti? Na hevaṃ vattabbe…pe… . </div>
</div>
<div class="q" id="p_32Kv_1278"> <div class="p">
<span class="pN">1278</span>๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti? Āmantā. Viññāṇañcāyatanaṃ…pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti? Na hevaṃ vattabbe…pe… . </div>
</div>
<div class="q" id="p_32Kv_1279"> <div class="p">
<span class="pN">1279</span>๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . </div>
</div>
<div class="q" id="p_32Kv_1280"> <div class="p">
<span class="pN">1280</span>๐ Viññāṇañcāyatanaṃ…pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . </div>
</div>
<div class="q" id="p_32Kv_1281"> <div class="p">
<span class="pN">1281</span>๐ Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatanaṃ catuvokārabhavoti? Āmantā. Hañci nevasaññānāsaññāyatanaṃ catuvokārabhavo, no ca vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti. </div>
</div>
<div class="q" id="p_32Kv_1282"> <div class="p">
<span class="pN">1282</span>๐ Nevasaññānāsaññāyatanaṃ catuvokārabhavo, nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Ākāsānañcāyatanaṃ…pe…  viññāṇañcāyatanaṃ…pe…  ākiñcaññāyatanaṃ catuvokārabhavo, ākiñcaññāyatane na vattabbaṃ—  “saññā atthī”ti vā “natthī”ti vāti? Na hevaṃ vattabbe…pe… . </div>
</div>
<div class="q" id="p_32Kv_1283"> <div class="p">
<span class="pN">1283</span>๐ Ākāsānañcāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . </div>
</div>
<div class="q" id="p_32Kv_1284"> <div class="p">
<span class="pN">1284</span>๐ Viññāṇañcāyatanaṃ…pe…  ākiñcaññāyatanaṃ catuvokārabhavo, atthi tattha saññāti? Āmantā. Nevasaññānāsaññāyatanaṃ catuvokārabhavo, atthi tattha saññāti? Na hevaṃ vattabbe…pe… . </div>
</div>
<div class="q" id="p_32Kv_1285"> <div class="p">
<span class="pN">1285</span>× Nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Nanu nevasaññānāsaññāyatananti? Āmantā. Hañci nevasaññānāsaññāyatanaṃ, tena vata re vattabbe—  “nevasaññānāsaññāyatane na vattabbaṃ—  ‘saññā atthī’ti vā ‘natthī’ti vā”ti. </div>
</div>
<div class="q" id="p_32Kv_1286"> <div class="p">
<span class="pN">1286</span>๐ Nevasaññānāsaññāyatananti katvā nevasaññānāsaññāyatane na vattabbaṃ—  “saññā atthī”ti vā “natthī”ti vāti? Āmantā. Adukkhamasukhā vedanāti katvā adukkhamasukhāya vedanāya na vattabbaṃ—  “vedanā”ti vā “avedanā”ti vāti? Na hevaṃ vattabbe…pe… . </div>
</div>
<div class="CENTER" id="p_32Kv_1287">
<span class="pN">1287</span>Nevasaññānāsaññāyatanakathā niṭṭhitā.<br> Tatiyo vaggo.</div>
<div class="SUMMARY" id="p_32Kv_1288">
<span class="pN">1288</span><span class="firstLetter">T</span>assuddānaṃ</div>
<div class="q" id="p_32Kv_1289"> <div class="p"> <table class="singleColumn"> <tr> <td> <div class="pN">1289</div> <div class="G">Balaṃ sādhāraṇaṃ ariyaṃ,</div> </td> </tr> <tr> <td> <div class="G">sarāgaṃ cittaṃ vimuccati;</div> </td> </tr> <tr> <td> <div class="G">Vimuttaṃ vimuccamānaṃ,</div> </td> </tr> <tr> <td> <div class="G">atthi cittaṃ vimuccamānaṃ.</div> </td> </tr> </table> </div>
</div>
<div class="q" id="p_32Kv_1290"> <div class="p"> <table class="singleColumn"> <tr> <td> <div class="pN">1290</div> <div class="G">Aṭṭhamakassa puggalassa,</div> </td> </tr> <tr> <td> <div class="G">Diṭṭhipariyuṭṭhānaṃ pahīnaṃ;</div> </td> </tr> <tr> <td> <div class="G">Aṭṭhamakassa puggalassa,</div> </td> </tr> <tr> <td> <div class="G">Natthi pañcindriyāni cakkhuṃ.</div> </td> </tr> </table> </div>
</div>
<div class="q" id="p_32Kv_1291"> <div class="p"> <table class="singleColumn"> <tr> <td> <div class="pN">1291</div> <div class="G">Sotaṃ dhammupatthaddhaṃ,</div> </td> </tr> <tr> <td> <div class="G">Yathākammūpagataṃ ñāṇaṃ;</div> </td> </tr> <tr> <td> <div class="G">Devesu saṃvaro asañña-</div> </td> </tr> <tr> <td> <div class="G">Sattesu saññā evameva bhavagganti.</div> </td> </tr> </table> </div>
</div>
</html>
