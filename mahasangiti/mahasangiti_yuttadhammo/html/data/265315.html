<html>
<div class="i"> Vippayutta</div>
<div class="h">Mahantaraduka</div>
<div class="h">Cittasahabhūduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_2968"> <div class="divNumber">265.</div> <div class="p">
<span class="pN">2968</span>Cittasahabhū dhammo cittasahabhussa dhammassa vippayuttapaccayena paccayo. <span class="bold">Sahajātā</span>—  cittasahabhū khandhā cittasahabhūnaṃ cittasamuṭṭhānānaṃ rūpānaṃ vippayuttapaccayena paccayo. (1) </div>
</div>
<div class="q" id="p_38P2_2969"> <div class="p">
<span class="pN">2969</span>Cittasahabhū dhammo nocittasahabhussa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  cittasahabhū khandhā nocittasahabhūnaṃ cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe… . <span class="bold">Pacchājātā</span>—  cittasahabhū khandhā purejātassa imassa nocittasahabhussa kāyassa vippayuttapaccayena paccayo. (2) </div>
</div>
<div class="q" id="p_38P2_2970"> <div class="p">
<span class="pN">2970</span>Cittasahabhū dhammo cittasahabhussa ca nocittasahabhussa ca dhammassa vippayuttapaccayena paccayo. <span class="bold">Sahajātā</span>—  cittasahabhū khandhā cittasahabhūnañca nocittasahabhūnañca cittasamuṭṭhānānaṃ rūpānaṃ vippayuttapaccayena paccayo. (3) </div>
</div>
<div class="q" id="p_38P2_2971"> <div class="divNumber">266.</div> <div class="p">
<span class="pN">2971</span>Nocittasahabhū dhammo nocittasahabhussa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātaṃ</span>—  cittaṃ nocittasahabhūnaṃ cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe cittaṃ kaṭattārūpānaṃ vippayuttapaccayena paccayo; cittaṃ vatthussa vippayuttapaccayena paccayo; vatthu cittassa vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa vippayuttapaccayena paccayo…pe…  kāyāyatanaṃ…pe…  vatthu cittassa vippayuttapaccayena paccayo. <span class="bold">Pacchājātaṃ</span>—  cittaṃ purejātassa imassa nocittasahabhussa kāyassa vippayuttapaccayena paccayo. (1) </div>
</div>
<div class="q" id="p_38P2_2972"> <div class="p">
<span class="pN">2972</span>Nocittasahabhū dhammo cittasahabhussa dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  cittaṃ cittasahabhūnaṃ cittasamuṭṭhānānaṃ rūpānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇasahagatānaṃ khandhānaṃ vippayuttapaccayena paccayo…pe…  kāyāyatanaṃ…pe…  vatthu cittasahabhūnaṃ khandhānaṃ vippayuttapaccayena paccayo. (2) </div>
</div>
<div class="q" id="p_38P2_2973"> <div class="p">
<span class="pN">2973</span>Nocittasahabhū dhammo cittasahabhussa ca nocittasahabhussa ca dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  cittaṃ cittasahabhūnañca nocittasahabhūnañca cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa sampayuttakānañca rūpānaṃ vippayuttapaccayena paccayo…pe…  kāyāyatanaṃ…pe…  vatthu cittassa sampayuttakānañca khandhānaṃ vippayuttapaccayena paccayo. (3) </div>
</div>
<div class="q" id="p_38P2_2974"> <div class="divNumber">267.</div> <div class="p">
<span class="pN">2974</span>Cittasahabhū ca nocittasahabhū ca dhammā cittasahabhussa dhammassa vippayuttapaccayena paccayo. <span class="bold">Sahajātā</span>—  cittasahabhū khandhā ca cittañca cittasahabhūnaṃ cittasamuṭṭhānānaṃ rūpānaṃ vippayuttapaccayena paccayo. (1) </div>
</div>
<div class="q" id="p_38P2_2975"> <div class="p">
<span class="pN">2975</span>Cittasahabhū ca nocittasahabhū ca dhammā nocittasahabhussa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  cittasahabhū khandhā ca cittañca nocittasahabhūnaṃ cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe… . <span class="bold">Pacchājātā</span>—  cittasahabhū khandhā ca cittañca purejātassa imassa nocittasahabhussa kāyassa vippayuttapaccayena paccayo. (2) </div>
</div>
<div class="q" id="p_38P2_2976"> <div class="p">
<span class="pN">2976</span>Cittasahabhū ca nocittasahabhū ca dhammā cittasahabhussa ca nocittasahabhussa ca dhammassa vippayuttapaccayena paccayo—  cittasahabhū khandhā ca cittañca cittasahabhūnañca nocittasahabhūnañca cittasamuṭṭhānānaṃ rūpānaṃ vippayuttapaccayena paccayo. (3) </div>
</div>
</html>
