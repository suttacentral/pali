<html>
<div class="i">4.2.8 Paṭipannasutta</div>
<div class="h">Indriyasaṃyutta</div>
<div class="h">Mudutaravagga</div>
<div class="h">Paṭipannasutta</div>
<div class="q" id="p_14S5_1051"> <div class="divNumber">488.</div> <div class="p">
<span class="pN">1051</span>“Pañcimāni, bhikkhave, indriyāni. Katamāni pañca? Saddhindriyaṃ…pe…  paññindriyaṃ—  imāni kho, bhikkhave, pañcindriyāni. Imesaṃ kho, bhikkhave, pañcannaṃ indriyānaṃ samattā paripūrattā arahaṃ hoti, tato mudutarehi arahattaphalasacchikiriyāya paṭipanno hoti, tato mudutarehi anāgāmī hoti, tato mudutarehi anāgāmiphalasacchikiriyāya paṭipanno hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi sotāpattiphalasacchikiriyāya paṭipanno hoti. Yassa kho, bhikkhave, imāni pañcindriyāni sabbena sabbaṃ sabbathā sabbaṃ natthi, tamahaṃ ‘bāhiro puthujjanapakkhe ṭhito’ti vadāmī”ti. </div>
</div>
<div class="CENTER" id="p_14S5_1052">
<span class="pN">1052</span>Aṭṭhamaṃ.</div>
</html>
