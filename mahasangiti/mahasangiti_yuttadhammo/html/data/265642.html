<html>
<div class="i"> Purejāta</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_4427"> <div class="divNumber">161.</div> <div class="p">
<span class="pN">4427</span>Appītiko dhammo appītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ appītikena cittena aniccato…pe…  vipassati, assādeti abhinandati, taṃ ārabbha appītiko rāgo…pe…  domanassaṃ uppajjati, pīti uppajjati, dibbena cakkhunā rūpaṃ passati…pe…  phoṭṭhabbāyatanaṃ kāyaviññāṇassa…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu appītikānaṃ khandhānaṃ pītiyā ca purejātapaccayena paccayo. (1) </div>
</div>
<div class="q" id="p_38P2_4428"> <div class="p">
<span class="pN">4428</span>Appītiko dhammo sappītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ sappītikena cittena aniccato…pe…  vipassati, assādeti abhinandati, taṃ ārabbha sappītiko rāgo uppajjati, diṭṭhi uppajjati. <span class="bold">Vatthupurejātaṃ</span>—  vatthu sappītikānaṃ khandhānaṃ purejātapaccayena paccayo. (2) </div>
</div>
<div class="q" id="p_38P2_4429"> <div class="p">
<span class="pN">4429</span>Appītiko dhammo sappītikassa ca appītikassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ sappītikena cittena aniccato…pe…  vipassati assādeti abhinandati, taṃ ārabbha pīti ca sampayuttakā khandhā ca uppajjanti. <span class="bold">Vatthupurejātaṃ</span>—  vatthu sappītikānaṃ khandhānaṃ pītiyā ca purejātapaccayena paccayo. (3) </div>
</div>
</html>
