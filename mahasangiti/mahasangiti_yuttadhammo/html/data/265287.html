<html>
<div class="i"> Purejāta</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_2855"> <div class="divNumber">217.</div> <div class="p">
<span class="pN">2855</span>Cittasamuṭṭhāno dhammo cittasamuṭṭhānassa dhammassa purejātapaccayena paccayo. <span class="bold">Ārammaṇapurejātaṃ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ purejātapaccayena paccayo…pe…  phoṭṭhabbāyatanaṃ kāyaviññāṇasahagatānaṃ khandhānaṃ purejātapaccayena paccayo. (1) </div>
</div>
<div class="q" id="p_38P2_2856"> <div class="p">
<span class="pN">2856</span>Cittasamuṭṭhāno dhammo nocittasamuṭṭhānassa dhammassa purejātapaccayena paccayo. <span class="bold">Ārammaṇapurejātaṃ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. (2) </div>
</div>
<div class="q" id="p_38P2_2857"> <div class="p">
<span class="pN">2857</span>Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo. <span class="bold">Ārammaṇapurejātaṃ</span>—  cittasamuṭṭhāne rūpe…pe…  phoṭṭhabbe aniccato…pe…  vipassati assādeti abhinandati, taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ purejātapaccayena paccayo…pe…  phoṭṭhabbāyatanaṃ…pe… . (3) </div>
</div>
<div class="q" id="p_38P2_2858"> <div class="divNumber">218.</div> <div class="p">
<span class="pN">2858</span>Nocittasamuṭṭhāno dhammo nocittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  kāyaṃ, rūpe…pe…  phoṭṭhabbe vatthuṃ aniccato…pe…  taṃ ārabbha cittaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ…pe…  vatthu cittassa purejātapaccayena paccayo. (1) </div>
</div>
<div class="q" id="p_38P2_2859"> <div class="p">
<span class="pN">2859</span>Nocittasamuṭṭhāno dhammo cittasamuṭṭhānassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇasahagatānaṃ khandhānaṃ…pe…  phoṭṭhabbāyatanaṃ…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇasahagatānaṃ khandhānaṃ…pe…  kāyāyatanaṃ…pe…  vatthu cittasamuṭṭhānānaṃ khandhānaṃ purejātapaccayena paccayo. (2) </div>
</div>
<div class="q" id="p_38P2_2860"> <div class="p">
<span class="pN">2860</span>Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ aniccato…pe…  taṃ ārabbha cittañca sampayuttakā ca khandhā uppajjanti. Dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa sampayuttakānañca khandhānaṃ…pe…  phoṭṭhabbāyatanaṃ…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa sampayuttakānañca khandhānaṃ…pe…  kāyāyatanaṃ…pe…  vatthu cittassa sampayuttakānañca khandhānaṃ purejātapaccayena paccayo. (3) </div>
</div>
<div class="q" id="p_38P2_2861"> <div class="divNumber">219.</div> <div class="p">
<span class="pN">2861</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Cittasamuṭṭhānaṃ rūpāyatanañca cakkhāyatanañca cakkhuviññāṇasahagatānaṃ khandhānaṃ…pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇasahagatānaṃ khandhānaṃ purejātapaccayena paccayo; cittasamuṭṭhānaṃ rūpāyatanañca vatthu ca cittasamuṭṭhānānaṃ khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (1) </div>
</div>
<div class="q" id="p_38P2_2862"> <div class="p">
<span class="pN">2862</span>Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Cittasamuṭṭhānaṃ rūpāyatanañca cakkhāyatanañca cakkhuviññāṇassa…pe…  cittasamuṭṭhānaṃ phoṭṭhabbāyatanañca kāyāyatanañca kāyaviññāṇassa purejātapaccayena paccayo; cittasamuṭṭhānaṃ rūpāyatanañca vatthu ca cittassa purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (2) </div>
</div>
<div class="q" id="p_38P2_2863"> <div class="p">
<span class="pN">2863</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Cittasamuṭṭhānaṃ rūpāyatanañca cakkhāyatanañca cakkhuviññāṇassa sampayuttakānañca khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanaṃ ca…pe…  cittasamuṭṭhānaṃ rūpāyatanañca vatthu ca cittassa sampayuttakānañca khandhānaṃ purejātapaccayena paccayo…pe…  cittasamuṭṭhānaṃ phoṭṭhabbāyatanañca vatthu ca…pe… . (3) </div>
</div>
</html>
