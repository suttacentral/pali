<html>
<div class="i">13.5 Sammukhāthavikattheraapadāna</div>
<div class="h">Sereyyavagga</div>
<div class="h">Sammukhāthavikattheraapadāna</div>
<div class="q" id="p_20Ap1_2102"> <div class="divNumber">41.</div> <div class="p"> <table class="singleColumn"> <tr> <td> <div class="pN">2102</div> <div class="G">“Jāyamāne vipassimhi,</div> </td> </tr> <tr> <td> <div class="G">nimittaṃ byākariṃ ahaṃ;</div> </td> </tr> <tr> <td> <div class="G">‘Nibbāpayiñca janataṃ,</div> </td> </tr> <tr> <td> <div class="G">buddho loke bhavissati.</div> </td> </tr> </table> </div>
</div>
<div class="q" id="p_20Ap1_2103"> <div class="divNumber">42.</div> <div class="p"> <table class="singleColumn"> <tr> <td> <div class="pN">2103</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">dasasahassi kampati;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2104"> <div class="divNumber">43.</div> <div class="p"> <table class="singleColumn"> <tr> <td> <div class="pN">2104</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">āloko vipulo ahu;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2105"> <div class="divNumber">44.</div> <div class="p"> <table class="singleColumn"> <tr> <td> <div class="pN">2105</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">saritāyo na sandayuṃ;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2106"> <div class="divNumber">45.</div> <div class="p"> <table class="singleColumn"> <tr> <td> <div class="pN">2106</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">avīcaggi na pajjali;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2107"> <div class="divNumber">46.</div> <div class="p"> <table class="singleColumn"> <tr> <td> <div class="pN">2107</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">pakkhisaṅgho na sañcari;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2108"> <div class="divNumber">47.</div> <div class="p"> <table class="singleColumn"> <tr> <td> <div class="pN">2108</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">vātakkhandho na vāyati;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2109"> <div class="divNumber">48.</div> <div class="p"> <table class="singleColumn"> <tr> <td> <div class="pN">2109</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">sabbaratanāni jotayuṃ;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2110"> <div class="divNumber">49.</div> <div class="p"> <table class="singleColumn"> <tr> <td> <div class="pN">2110</div> <div class="G">Yasmiñca jāyamānasmiṃ,</div> </td> </tr> <tr> <td> <div class="G">sattāsuṃ padavikkamā;</div> </td> </tr> <tr> <td> <div class="G">So dāni bhagavā satthā,</div> </td> </tr> <tr> <td> <div class="G">dhammaṃ deseti cakkhumā.</div> </td> </tr> </table> </div>
</div>
<div class="q" id="p_20Ap1_2111"> <div class="divNumber">50.</div> <div class="p"> <table class="singleColumn"> <tr> <td> <div class="pN">2111</div> <div class="G">Jātamatto ca sambuddho,</div> </td> </tr> <tr> <td> <div class="G">disā sabbā vilokayi;</div> </td> </tr> <tr> <td> <div class="G">Vācāsabhimudīresi,</div> </td> </tr> <tr> <td> <div class="G">esā buddhāna dhammatā’.</div> </td> </tr> </table> </div>
</div>
<div class="q" id="p_20Ap1_2112"> <div class="divNumber">51.</div> <div class="p"> <table class="singleColumn"> <tr> <td> <div class="pN">2112</div> <div class="G">Saṃvejayitvā janataṃ,</div> </td> </tr> <tr> <td> <div class="G">thavitvā lokanāyakaṃ;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">pakkāmiṃ pācināmukho.</div> </td> </tr> </table> </div>
</div>
<div class="q" id="p_20Ap1_2113"> <div class="divNumber">52.</div> <div class="p"> <table class="singleColumn"> <tr> <td> <div class="pN">2113</div> <div class="G">Ekanavutito kappe,</div> </td> </tr> <tr> <td> <div class="G">yaṃ buddhamabhithomayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">thomanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_2114"> <div class="divNumber">53.</div> <div class="p"> <table class="singleColumn"> <tr> <td> <div class="pN">2114</div> <div class="G">Ito navutikappamhi,</div> </td> </tr> <tr> <td> <div class="G">sammukhāthavikavhayo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2115"> <div class="divNumber">54.</div> <div class="p"> <table class="singleColumn"> <tr> <td> <div class="pN">2115</div> <div class="G">Pathavīdundubhi nāma,</div> </td> </tr> <tr> <td> <div class="G">ekūnanavutimhito;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2116"> <div class="divNumber">55.</div> <div class="p"> <table class="singleColumn"> <tr> <td> <div class="pN">2116</div> <div class="G">Aṭṭhāsītimhito kappe,</div> </td> </tr> <tr> <td> <div class="G">obhāso nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2117"> <div class="divNumber">56.</div> <div class="p"> <table class="singleColumn"> <tr> <td> <div class="pN">2117</div> <div class="G">Sattāsītimhito kappe,</div> </td> </tr> <tr> <td> <div class="G">saritacchedanavhayo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2118"> <div class="divNumber">57.</div> <div class="p"> <table class="singleColumn"> <tr> <td> <div class="pN">2118</div> <div class="G">Agginibbāpano nāma,</div> </td> </tr> <tr> <td> <div class="G">kappānaṃ chaḷasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2119"> <div class="divNumber">58.</div> <div class="p"> <table class="singleColumn"> <tr> <td> <div class="pN">2119</div> <div class="G">Gatipacchedano nāma,</div> </td> </tr> <tr> <td> <div class="G">kappānaṃ pañcasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2120"> <div class="divNumber">59.</div> <div class="p"> <table class="singleColumn"> <tr> <td> <div class="pN">2120</div> <div class="G">Rājā vātasamo nāma,</div> </td> </tr> <tr> <td> <div class="G">kappānaṃ cullasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2121"> <div class="divNumber">60.</div> <div class="p"> <table class="singleColumn"> <tr> <td> <div class="pN">2121</div> <div class="G">Ratanapajjalo nāma,</div> </td> </tr> <tr> <td> <div class="G">kappānaṃ teasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2122"> <div class="divNumber">61.</div> <div class="p"> <table class="singleColumn"> <tr> <td> <div class="pN">2122</div> <div class="G">Padavikkamano nāma,</div> </td> </tr> <tr> <td> <div class="G">kappānaṃ dveasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2123"> <div class="divNumber">62.</div> <div class="p"> <table class="singleColumn"> <tr> <td> <div class="pN">2123</div> <div class="G">Rājā vilokano nāma,</div> </td> </tr> <tr> <td> <div class="G">kappānaṃ ekasītiyā;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2124"> <div class="divNumber">63.</div> <div class="p"> <table class="singleColumn"> <tr> <td> <div class="pN">2124</div> <div class="G">Girasāroti nāmena,</div> </td> </tr> <tr> <td> <div class="G">kappesītimhi khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2125"> <div class="divNumber">64.</div> <div class="p"> <table class="singleColumn"> <tr> <td> <div class="pN">2125</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2126"> <div class="p">
<span class="pN">2126</span>Itthaṃ sudaṃ āyasmā sammukhāthaviko thero imā gāthāyo abhāsitthāti. </div>
</div>
<div class="CENTER" id="p_20Ap1_2127">
<span class="pN">2127</span>Sammukhāthavikattherassāpadānaṃ pañcamaṃ.</div>
</html>
