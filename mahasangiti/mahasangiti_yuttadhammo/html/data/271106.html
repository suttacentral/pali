<html>
<div class="i">2.1.3.1 Mūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Abyākatapada nayacatukka</div>
<div class="h">Mūlanaya</div>
<div class="q" id="p_33Y1_178"> <div class="divNumber">74.</div> <div class="p">
<span class="pN">178</span>»  Ye keci abyākatā dhammā, sabbe te abyākatamūlāti? </div>
</div>
<div class="q" id="p_33Y1_179"> <div class="p">
<span class="pN">179</span>Tīṇeva abyākatamūlāni. Avasesā abyākatā dhammā na abyākatamūlā. </div>
</div>
<div class="q" id="p_33Y1_180"> <div class="p">
<span class="pN">180</span>«  Ye vā pana abyākatamūlā, sabbe te dhammā abyākatāti? Āmantā. </div>
</div>
<div class="q" id="p_33Y1_181"> <div class="divNumber">75.</div> <div class="p">
<span class="pN">181</span>»  Ye keci abyākatā dhammā, sabbe te abyākatamūlena ekamūlāti? </div>
</div>
<div class="q" id="p_33Y1_182"> <div class="p">
<span class="pN">182</span>Ahetukaṃ abyākataṃ abyākatamūlena na ekamūlaṃ. Sahetukaṃ abyākataṃ abyākatamūlena ekamūlaṃ. </div>
</div>
<div class="q" id="p_33Y1_183"> <div class="p">
<span class="pN">183</span>«  Ye vā pana abyākatamūlena ekamūlā, sabbe te dhammā abyākatāti? Āmantā. </div>
</div>
<div class="q" id="p_33Y1_184"> <div class="divNumber">76.</div> <div class="p">
<span class="pN">184</span>»  Ye keci abyākatamūlena ekamūlā dhammā, sabbe te abyākatamūlena aññamaññamūlāti? </div>
</div>
<div class="q" id="p_33Y1_185"> <div class="p">
<span class="pN">185</span>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā. </div>
</div>
<div class="q" id="p_33Y1_186"> <div class="p">
<span class="pN">186</span>«  Ye vā pana abyākatamūlena aññamaññamūlā, sabbe te dhammā abyākatāti? Āmantā. (1) </div>
</div>
</html>
