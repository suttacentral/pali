<html>
<div class="i">5.2.3 Akataññutāsutta</div>
<div class="h">Pañcamapaṇṇāsaka</div>
<div class="h">Parisāvagga</div>
<div class="h">Akataññutāsutta</div>
<div class="q" id="p_15A4_1379"> <div class="divNumber">213.</div> <div class="p">
<span class="pN">1379</span>“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Kāyaduccaritena, vacīduccaritena, manoduccaritena, akataññutā akataveditā—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye. </div>
</div>
<div class="q" id="p_15A4_1380"> <div class="p">
<span class="pN">1380</span>Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Kāyasucaritena, vacīsucaritena, manosucaritena, kataññutā kataveditā—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti. </div>
</div>
<div class="CENTER" id="p_15A4_1381">
<span class="pN">1381</span>Tatiyaṃ.</div>
</html>
