<html>
<div class="i">2.3.1.6 Vitakkattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Vitakkattika</div>
<div class="q" id="p_29Dhs_1665"> <div class="divNumber">1000.</div> <div class="p">
<span class="pN">1665</span>Katame dhammā savitakkasavicārā? Savitakkasavicārabhūmiyaṃ kāmāvacare, rūpāvacare, apariyāpanne, vitakkavicāre ṭhapetvā; taṃsampayutto vedanākkhandho…pe…  viññāṇakkhandho—  ime dhammā savitakkasavicārā. </div>
</div>
<div class="q" id="p_29Dhs_1666"> <div class="divNumber">1001.</div> <div class="p">
<span class="pN">1666</span>Katame dhammā avitakkavicāramattā? Avitakkavicāramattabhūmiyaṃ rūpāvacare, apariyāpanne, vicāraṃ ṭhapetvā; taṃsampayutto vedanākkhandho…pe…  viññāṇakkhandho—  ime dhammā avitakkavicāramattā. </div>
</div>
<div class="q" id="p_29Dhs_1667"> <div class="divNumber">1002.</div> <div class="p">
<span class="pN">1667</span>Katame dhammā avitakkaavicārā? Avitakkaavicārabhūmiyaṃ kāmāvacare, rūpāvacare, arūpāvacare, apariyāpanne; vedanākkhandho…pe…  viññāṇakkhandho; sabbañca rūpaṃ, asaṅkhatā ca dhātu—  ime dhammā avitakkaavicārā. </div>
</div>
</html>
