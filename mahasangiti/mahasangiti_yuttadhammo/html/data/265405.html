<html>
<div class="i"> Hetu</div>
<div class="h">Mahantaraduka</div>
<div class="h">Upādinnaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3374"> <div class="divNumber">416.</div> <div class="p">
<span class="pN">3374</span>Upādinnaṃ dhammaṃ paṭicca upādinno dhammo uppajjati hetupaccayā—  upādinnaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe upādinnaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe…  mahābhūte paṭicca kaṭattārūpaṃ upādārūpaṃ. (1) </div>
</div>
<div class="q" id="p_38P2_3375"> <div class="p">
<span class="pN">3375</span>Upādinnaṃ dhammaṃ paṭicca anupādinno dhammo uppajjati hetupaccayā—  upādinne khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_38P2_3376"> <div class="p">
<span class="pN">3376</span>Upādinnaṃ dhammaṃ paṭicca upādinno ca anupādinno ca dhammā uppajjanti hetupaccayā—  upādinnaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_38P2_3377"> <div class="p">
<span class="pN">3377</span>Anupādinnaṃ dhammaṃ paṭicca anupādinno dhammo uppajjati hetupaccayā—  anupādinnaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ekaṃ mahābhūtaṃ paṭicca…pe…  mahābhūte paṭicca cittasamuṭṭhānaṃ rūpaṃ upādārūpaṃ. (1) </div>
</div>
<div class="q" id="p_38P2_3378"> <div class="p">
<span class="pN">3378</span>Upādinnañca anupādinnañca dhammaṃ paṭicca anupādinno dhammo uppajjati hetupaccayā—  upādinne khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
</html>
