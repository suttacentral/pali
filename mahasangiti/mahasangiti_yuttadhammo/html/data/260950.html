<html>
<div class="i">1.6.3.1--4 Paccayānulomādi</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Paccayavāra</div>
<div class="h">Paccayānulomādi</div>
<div class="q" id="p_38P2_466"> <div class="divNumber">169.</div> <div class="p">
<span class="pN">466</span>Nahetuṃ sahetukaṃ dhammaṃ paccayā nahetu sahetuko dhammo uppajjati hetupaccayā…  tīṇi. </div>
</div>
<div class="q" id="p_38P2_467"> <div class="p">
<span class="pN">467</span>Nahetuṃ ahetukaṃ dhammaṃ paccayā nahetu ahetuko dhammo uppajjati hetupaccayā—  ekaṃ mahābhūtaṃ paccayā tayo mahābhūtā, mahābhūte paccayā cittasamuṭṭhānaṃ rūpaṃ, kaṭattārūpaṃ, upādārūpaṃ. (1) </div>
</div>
<div class="q" id="p_38P2_468"> <div class="p">
<span class="pN">468</span>Nahetuṃ ahetukaṃ dhammaṃ paccayā nahetu sahetuko dhammo uppajjati hetupaccayā—  vatthuṃ paccayā nahetū sahetukā khandhā; paṭisandhikkhaṇe…pe…  (2) </div>
</div>
<div class="q" id="p_38P2_469"> <div class="p">
<span class="pN">469</span>Nahetuṃ ahetukaṃ dhammaṃ paccayā nahetu sahetuko ca nahetu ahetuko ca dhammā uppajjanti hetupaccayā—  vatthuṃ paccayā nahetū sahetukā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe…  (3) </div>
</div>
<div class="q" id="p_38P2_470"> <div class="p">
<span class="pN">470</span>Nahetuṃ sahetukañca nahetuṃ ahetukañca dhammaṃ paccayā nahetu sahetuko dhammo uppajjati hetupaccayā. (Ghaṭanā tīṇi, pavattipaṭisandhi paripuṇṇaṃ. Saṃkhittaṃ.) </div>
</div>
<div class="q" id="p_38P2_471"> <div class="divNumber">170.</div> <div class="p">
<span class="pN">471</span>Hetuyā nava, ārammaṇe cattāri…pe…  aññamaññe cha…pe…  purejāte āsevane cattāri…pe…  avigate nava. (Evaṃ gaṇetabbaṃ.) </div>
</div>
<div class="CENTER" id="p_38P2_472">
<span class="pN">472</span>Anulomaṃ.</div>
<div class="q" id="p_38P2_473"> <div class="divNumber">171.</div> <div class="p">
<span class="pN">473</span>Nahetuyā ekaṃ, naārammaṇe tīṇi…pe…  novigate tīṇi. </div>
</div>
<div class="CENTER" id="p_38P2_474">
<span class="pN">474</span>Paccanīyaṃ.</div>
</html>
