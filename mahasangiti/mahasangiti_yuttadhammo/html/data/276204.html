<html>
<div class="i">1.1.8 Saṃyojanasutta</div>
<div class="h">Paṭhamapaṇṇāsaka</div>
<div class="h">Dhanavagga</div>
<div class="h">Saṃyojanasutta</div>
<div class="q" id="p_16A7_49"> <div class="divNumber">8.</div> <div class="p">
<span class="pN">49</span>“Sattimāni, bhikkhave, saṃyojanāni. Katamāni satta? Anunayasaṃyojanaṃ, paṭighasaṃyojanaṃ, diṭṭhisaṃyojanaṃ, vicikicchāsaṃyojanaṃ, mānasaṃyojanaṃ, bhavarāgasaṃyojanaṃ, avijjāsaṃyojanaṃ. Imāni kho, bhikkhave, satta saṃyojanānī”ti. </div>
</div>
<div class="CENTER" id="p_16A7_50">
<span class="pN">50</span>Aṭṭhamaṃ.</div>
</html>
