<html>
<div class="i">20.3 Khaṇḍaphulliyattheraapadāna</div>
<div class="h">Tamālapupphiyavagga</div>
<div class="h">Khaṇḍaphulliyattheraapadāna</div>
<div class="q" id="p_20Ap1_2681"> <div class="divNumber">12.</div> <div class="p"> <table class="singleColumn"> <tr> <td> <div class="pN">2681</div> <div class="G">“Phussassa kho bhagavato,</div> </td> </tr> <tr> <td> <div class="G">thūpo āsi mahāvane;</div> </td> </tr> <tr> <td> <div class="G">Kuñjarehi tadā bhinno,</div> </td> </tr> <tr> <td> <div class="G">parūḷho pādapo tahiṃ.</div> </td> </tr> </table> </div>
</div>
<div class="q" id="p_20Ap1_2682"> <div class="divNumber">13.</div> <div class="p"> <table class="singleColumn"> <tr> <td> <div class="pN">2682</div> <div class="G">Visamañca samaṃ katvā,</div> </td> </tr> <tr> <td> <div class="G">sudhāpiṇḍaṃ adāsahaṃ;</div> </td> </tr> <tr> <td> <div class="G">Tilokagaruno tassa,</div> </td> </tr> <tr> <td> <div class="G">guṇehi paritosito.</div> </td> </tr> </table> </div>
</div>
<div class="q" id="p_20Ap1_2683"> <div class="divNumber">14.</div> <div class="p"> <table class="singleColumn"> <tr> <td> <div class="pN">2683</div> <div class="G">Dvenavute ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">sudhāpiṇḍassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2684"> <div class="divNumber">15.</div> <div class="p"> <table class="singleColumn"> <tr> <td> <div class="pN">2684</div> <div class="G">Sattasattatikappamhi,</div> </td> </tr> <tr> <td> <div class="G">jitasenāsuṃ soḷasa;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2685"> <div class="divNumber">16.</div> <div class="p"> <table class="singleColumn"> <tr> <td> <div class="pN">2685</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2686"> <div class="p">
<span class="pN">2686</span>Itthaṃ sudaṃ āyasmā khaṇḍaphulliyo thero imā gāthāyo abhāsitthāti. </div>
</div>
<div class="CENTER" id="p_20Ap1_2687">
<span class="pN">2687</span>Khaṇḍaphulliyattherassāpadānaṃ tatiyaṃ.</div>
</html>
