<html>
<div class="i">1.1.1.7.7 Pādukavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katthapaññattivāra</div>
<div class="h">Sekhiyakaṇḍa</div>
<div class="h">Pādukavagga</div>
<div class="q" id="p_5V_305"> <div class="divNumber">156.</div> <div class="p">
<span class="pN">305</span>Anādariyaṃ paṭicca pādukāruḷhassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (1) </div>
</div>
<div class="q" id="p_5V_306"> <div class="p">
<span class="pN">306</span>Anādariyaṃ paṭicca upāhanāruḷhassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (2) </div>
</div>
<div class="q" id="p_5V_307"> <div class="p">
<span class="pN">307</span>Anādariyaṃ paṭicca yānagatassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (3) </div>
</div>
<div class="q" id="p_5V_308"> <div class="p">
<span class="pN">308</span>Anādariyaṃ paṭicca sayanagatassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (4) </div>
</div>
<div class="q" id="p_5V_309"> <div class="p">
<span class="pN">309</span>Anādariyaṃ paṭicca pallatthikāya nisinnassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (5) </div>
</div>
<div class="q" id="p_5V_310"> <div class="p">
<span class="pN">310</span>Anādariyaṃ paṭicca veṭhitasīsassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (6) </div>
</div>
<div class="q" id="p_5V_311"> <div class="p">
<span class="pN">311</span>Anādariyaṃ paṭicca oguṇṭhitasīsassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  vācato ca cittato ca samuṭṭhāti, na kāyato…pe… . (7) </div>
</div>
<div class="q" id="p_5V_312"> <div class="p">
<span class="pN">312</span>Anādariyaṃ paṭicca chamāyaṃ nisīditvā āsane nisinnassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (8) </div>
</div>
<div class="q" id="p_5V_313"> <div class="p">
<span class="pN">313</span>Anādariyaṃ paṭicca nīce āsane nisīditvā ucce āsane nisinnassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (9) </div>
</div>
<div class="q" id="p_5V_314"> <div class="p">
<span class="pN">314</span>Anādariyaṃ paṭicca ṭhitena nisinnassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (10) </div>
</div>
<div class="q" id="p_5V_315"> <div class="p">
<span class="pN">315</span>Anādariyaṃ paṭicca pacchato gacchantena purato gacchantassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (11) </div>
</div>
<div class="q" id="p_5V_316"> <div class="p">
<span class="pN">316</span>Anādariyaṃ paṭicca uppathena gacchantena pathena gacchantassa dhammaṃ desentassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca vācato ca cittato ca samuṭṭhāti…pe… . (12) </div>
</div>
<div class="q" id="p_5V_317"> <div class="p">
<span class="pN">317</span>Anādariyaṃ paṭicca ṭhitena uccāraṃ vā passāvaṃ vā karontassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (13) </div>
</div>
<div class="q" id="p_5V_318"> <div class="p">
<span class="pN">318</span>Anādariyaṃ paṭicca harite uccāraṃ vā passāvaṃ vā kheḷaṃ vā karontassa dukkaṭaṃ…pe…  ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (14) </div>
</div>
<div class="q" id="p_5V_319"> <div class="p">
<span class="pN">319</span>Anādariyaṃ paṭicca udake uccāraṃ vā passāvaṃ vā kheḷaṃ vā karontassa dukkaṭaṃ…pe…  kattha paññattanti? Sāvatthiyaṃ paññattaṃ. Kaṃ ārabbhāti? Chabbaggiye bhikkhū ārabbha. Kismiṃ vatthusminti? Chabbaggiyā bhikkhū udake uccārampi passāvampi kheḷampi akaṃsu, tasmiṃ vatthusmiṃ. Ekā paññatti, ekā anupaññatti. Channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (15) </div>
</div>
<div class="CENTER" id="p_5V_320">
<span class="pN">320</span>Pādukavaggo sattamo.<br> Pañcasattati sekhiyā niṭṭhitā.</div>
<div class="SUMMARY" id="p_5V_321">
<span class="pN">321</span><span class="firstLetter">T</span>assuddānaṃ</div>
<div class="q" id="p_5V_322"> <div class="p"> <table class="singleColumn"> <tr> <td> <div class="pN">322</div> <div class="G">Parimaṇḍalaṃ paṭicchannaṃ,</div> </td> </tr> <tr> <td> <div class="G">susaṃvutokkhittacakkhu;</div> </td> </tr> <tr> <td> <div class="G">Ukkhittojjagghikā saddo,</div> </td> </tr> <tr> <td> <div class="G">tayo ceva pacālanā.</div> </td> </tr> </table> </div>
</div>
<div class="q" id="p_5V_323"> <div class="p"> <table class="singleColumn"> <tr> <td> <div class="pN">323</div> <div class="G">Khambhaṃ oguṇṭhito cevuk-</div> </td> </tr> <tr> <td> <div class="G">kuṭipallatthikāya ca;</div> </td> </tr> <tr> <td> <div class="G">Sakkaccaṃ pattasaññī ca,</div> </td> </tr> <tr> <td> <div class="G">samasūpaṃ samatittikaṃ.</div> </td> </tr> </table> </div>
</div>
<div class="q" id="p_5V_324"> <div class="p"> <table class="singleColumn"> <tr> <td> <div class="pN">324</div> <div class="G">Sakkaccaṃ pattasaññī ca,</div> </td> </tr> <tr> <td> <div class="G">sapadānaṃ samasūpakaṃ;</div> </td> </tr> <tr> <td> <div class="G">Thūpakato paṭicchannaṃ,</div> </td> </tr> <tr> <td> <div class="G">viññattujjhānasaññinā.</div> </td> </tr> </table> </div>
</div>
<div class="q" id="p_5V_325"> <div class="p"> <table class="singleColumn"> <tr> <td> <div class="pN">325</div> <div class="G">Na mahantaṃ maṇḍalaṃ dvāraṃ,</div> </td> </tr> <tr> <td> <div class="G">Sabbaṃ hatthaṃ na byāhare;</div> </td> </tr> <tr> <td> <div class="G">Ukkhepo chedanā gaṇḍo,</div> </td> </tr> <tr> <td> <div class="G">Dhunaṃ sitthāvakārakaṃ.</div> </td> </tr> </table> </div>
</div>
<div class="q" id="p_5V_326"> <div class="p"> <table class="singleColumn"> <tr> <td> <div class="pN">326</div> <div class="G">Jivhānicchārakañceva,</div> </td> </tr> <tr> <td> <div class="G">capucapu surusuru;</div> </td> </tr> <tr> <td> <div class="G">Hattho patto ca oṭṭho ca,</div> </td> </tr> <tr> <td> <div class="G">sāmisaṃ sitthakena ca.</div> </td> </tr> </table> </div>
</div>
<div class="q" id="p_5V_327"> <div class="p"> <table class="singleColumn"> <tr> <td> <div class="pN">327</div> <div class="G">Chattapāṇissa saddhammaṃ,</div> </td> </tr> <tr> <td> <div class="G">na desenti tathāgatā;</div> </td> </tr> <tr> <td> <div class="G">Evameva daṇḍapāṇissa,</div> </td> </tr> <tr> <td> <div class="G">satthaāvudhapāṇinaṃ.</div> </td> </tr> </table> </div>
</div>
<div class="q" id="p_5V_328"> <div class="p"> <table class="singleColumn"> <tr> <td> <div class="pN">328</div> <div class="G">Pādukā upāhanā ceva,</div> </td> </tr> <tr> <td> <div class="G">yānaseyyāgatassa ca;</div> </td> </tr> <tr> <td> <div class="G">Pallatthikā nisinnassa,</div> </td> </tr> <tr> <td> <div class="G">veṭhitoguṇṭhitassa ca.</div> </td> </tr> </table> </div>
</div>
<div class="q" id="p_5V_329"> <div class="p"> <table class="singleColumn"> <tr> <td> <div class="pN">329</div> <div class="G">Chamā nīcāsane ṭhāne,</div> </td> </tr> <tr> <td> <div class="G">pacchato uppathena ca;</div> </td> </tr> <tr> <td> <div class="G">Ṭhitakena na kātabbaṃ,</div> </td> </tr> <tr> <td> <div class="G">harite udakamhi cāti.</div> </td> </tr> </table> </div>
</div>
<div class="SUMMARY" id="p_5V_330">
<span class="pN">330</span><span class="firstLetter">T</span>esaṃ <span class="firstLetter">v</span>aggānamuddānaṃ</div>
<div class="q" id="p_5V_331"> <div class="p"> <table class="singleColumn"> <tr> <td> <div class="pN">331</div> <div class="G">Parimaṇḍalaujjagghi,</div> </td> </tr> <tr> <td> <div class="G">khambhaṃ piṇḍaṃ tatheva ca;</div> </td> </tr> <tr> <td> <div class="G">Kabaḷā surusuru ca,</div> </td> </tr> <tr> <td> <div class="G">pādukena ca sattamāti.</div> </td> </tr> </table> </div>
</div>
<div class="CENTER" id="p_5V_332">
<span class="pN">332</span>Mahāvibhaṅge katthapaññattivāro niṭṭhito.</div>
</html>
