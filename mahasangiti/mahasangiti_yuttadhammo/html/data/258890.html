<html>
<div class="i">3.3.1 Anuloma</div>
<div class="h">Pariññāvāra</div>
<div class="h">Anāgatavāra</div>
<div class="h">Anuloma</div>
<div class="q" id="p_35Y10_4157"> <div class="divNumber">451.</div> <div class="p">
<span class="pN">4157</span>»  Yo cakkhundriyaṃ parijānissati so domanassindriyaṃ pajahissatīti? </div>
</div>
<div class="q" id="p_35Y10_4158"> <div class="p">
<span class="pN">4158</span>Dve puggalā cakkhundriyaṃ parijānissanti, no ca domanassindriyaṃ pajahissanti. Pañca puggalā cakkhundriyañca parijānissanti domanassindriyañca pajahissanti. </div>
</div>
<div class="q" id="p_35Y10_4159"> <div class="p">
<span class="pN">4159</span>«  Yo vā pana domanassindriyaṃ pajahissati so cakkhundriyaṃ parijānissatīti? Āmantā. </div>
</div>
<div class="q" id="p_35Y10_4160"> <div class="p">
<span class="pN">4160</span>»  Yo cakkhundriyaṃ parijānissati so anaññātaññassāmītindriyaṃ bhāvessatīti? </div>
</div>
<div class="q" id="p_35Y10_4161"> <div class="p">
<span class="pN">4161</span>Cha puggalā cakkhundriyaṃ parijānissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te cakkhundriyañca parijānissanti anaññātaññassāmītindriyañca bhāvessanti. </div>
</div>
<div class="q" id="p_35Y10_4162"> <div class="p">
<span class="pN">4162</span>«  Yo vā pana anaññātaññassāmītindriyaṃ bhāvessati so cakkhundriyaṃ parijānissatīti? Āmantā. </div>
</div>
<div class="q" id="p_35Y10_4163"> <div class="p">
<span class="pN">4163</span>»  Yo cakkhundriyaṃ parijānissati so aññindriyaṃ bhāvessatīti? Āmantā. </div>
</div>
<div class="q" id="p_35Y10_4164"> <div class="p">
<span class="pN">4164</span>«  Yo vā pana aññindriyaṃ bhāvessati so cakkhundriyaṃ parijānissatīti? Āmantā. </div>
</div>
<div class="q" id="p_35Y10_4165"> <div class="p">
<span class="pN">4165</span>»  Yo cakkhundriyaṃ parijānissati so aññātāvindriyaṃ sacchikarissatīti? Āmantā. </div>
</div>
<div class="q" id="p_35Y10_4166"> <div class="p">
<span class="pN">4166</span>«  Yo vā pana aññātāvindriyaṃ sacchikarissati so cakkhundriyaṃ parijānissatīti? </div>
</div>
<div class="q" id="p_35Y10_4167"> <div class="p">
<span class="pN">4167</span>Aggamaggasamaṅgī aññātāvindriyaṃ sacchikarissati, no ca cakkhundriyaṃ parijānissati. Satta puggalā aññātāvindriyañca sacchikarissanti cakkhundriyañca parijānissanti. (Cakkhundriyamūlakaṃ.) </div>
</div>
<div class="q" id="p_35Y10_4168"> <div class="divNumber">452.</div> <div class="p">
<span class="pN">4168</span>»  Yo domanassindriyaṃ pajahissati so anaññātaññassāmītindriyaṃ bhāvessatīti? </div>
</div>
<div class="q" id="p_35Y10_4169"> <div class="p">
<span class="pN">4169</span>Cattāro puggalā domanassindriyaṃ pajahissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te domanassindriyañca pajahissanti anaññātaññassāmītindriyañca bhāvessanti. </div>
</div>
<div class="q" id="p_35Y10_4170"> <div class="p">
<span class="pN">4170</span>«  Yo vā pana anaññātaññassāmītindriyaṃ bhāvessati so domanassindriyaṃ pajahissatīti? Āmantā. </div>
</div>
<div class="q" id="p_35Y10_4171"> <div class="p">
<span class="pN">4171</span>»  Yo domanassindriyaṃ pajahissati so aññindriyaṃ bhāvessatīti? Āmantā. </div>
</div>
<div class="q" id="p_35Y10_4172"> <div class="p">
<span class="pN">4172</span>«  Yo vā pana aññindriyaṃ bhāvessati so domanassindriyaṃ pajahissatīti? </div>
</div>
<div class="q" id="p_35Y10_4173"> <div class="p">
<span class="pN">4173</span>Dve puggalā aññindriyaṃ bhāvessanti no ca domanassindriyaṃ pajahissanti, pañca puggalā aññindriyañca bhavissanti domanassindriyañca pajahissanti. </div>
</div>
<div class="q" id="p_35Y10_4174"> <div class="p">
<span class="pN">4174</span>»  Yo domanassindriyaṃ pajahissati so aññātāvindriyaṃ sacchikarissatīti? Āmantā. </div>
</div>
<div class="q" id="p_35Y10_4175"> <div class="p">
<span class="pN">4175</span>«  Yo vā pana aññātāvindriyaṃ sacchikarissati so domanassindriyaṃ pajahissatīti? </div>
</div>
<div class="q" id="p_35Y10_4176"> <div class="p">
<span class="pN">4176</span>Tayo puggalā aññātāvindriyaṃ sacchikarissanti, no ca domanassindriyaṃ pajahissanti. Pañca puggalā aññātāvindriyañca sacchikarissanti domanassindriyañca pajahissanti. (Domanassindriyamūlakaṃ.) </div>
</div>
<div class="q" id="p_35Y10_4177"> <div class="divNumber">453.</div> <div class="p">
<span class="pN">4177</span>»  Yo anaññātaññassāmītindriyaṃ bhāvessati so aññindriyaṃ bhāvessatīti? Āmantā. </div>
</div>
<div class="q" id="p_35Y10_4178"> <div class="p">
<span class="pN">4178</span>«  Yo vā pana aññindriyaṃ bhāvessati so anaññātaññassāmītindriyaṃ bhāvessatīti? </div>
</div>
<div class="q" id="p_35Y10_4179"> <div class="p">
<span class="pN">4179</span>Cha puggalā aññindriyaṃ bhāvessanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññindriyañca bhāvessanti anaññātaññassāmītindriyañca bhāvessanti. </div>
</div>
<div class="q" id="p_35Y10_4180"> <div class="p">
<span class="pN">4180</span>»  Yo anaññātaññassāmītindriyaṃ bhāvessati so aññātāvindriyaṃ sacchikarissatīti? Āmantā. </div>
</div>
<div class="q" id="p_35Y10_4181"> <div class="p">
<span class="pN">4181</span>«  Yo vā pana aññātāvindriyaṃ sacchikarissati so anaññātaññassāmītindriyaṃ bhāvessatīti? </div>
</div>
<div class="q" id="p_35Y10_4182"> <div class="p">
<span class="pN">4182</span>Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāvessanti. Ye puthujjanā maggaṃ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti. (Anaññātaññassāmītindriyamūlakaṃ.) </div>
</div>
<div class="q" id="p_35Y10_4183"> <div class="divNumber">454.</div> <div class="p">
<span class="pN">4183</span>»  Yo aññindriyaṃ bhāvessati so aññātāvindriyaṃ sacchikarissatīti? Āmantā. </div>
</div>
<div class="q" id="p_35Y10_4184"> <div class="p">
<span class="pN">4184</span>«  Yo vā pana aññātāvindriyaṃ sacchikarissati so aññindriyaṃ bhāvessatīti? </div>
</div>
<div class="q" id="p_35Y10_4185"> <div class="p">
<span class="pN">4185</span>Aggamaggasamaṅgī aññātāvindriyaṃ sacchikarissati, no ca aññindriyaṃ bhāvessati. Satta puggalā aññātāvindriyañca sacchikarissanti aññindriyañca bhāvessanti. (Aññindriyamūlakaṃ.) </div>
</div>
</html>
