<html>
<div class="i"> Atthi</div>
<div class="h">Mahantaraduka</div>
<div class="h">Cittasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2743"> <div class="divNumber">176.</div> <div class="p">
<span class="pN">2743</span>Cittasampayutto dhammo cittasampayuttassa dhammassa atthipaccayena paccayo…  ekaṃ. (Paṭiccasadisaṃ.) (1) </div>
</div>
<div class="q" id="p_38P2_2744"> <div class="p">
<span class="pN">2744</span>Cittasampayutto dhammo cittavippayuttassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) </div>
</div>
<div class="q" id="p_38P2_2745"> <div class="p">
<span class="pN">2745</span>Cittasampayutto dhammo cittasampayuttassa ca cittavippayuttassa ca dhammassa atthipaccayena paccayo. (Paṭiccasadisaṃ.) (3) </div>
</div>
<div class="q" id="p_38P2_2746"> <div class="divNumber">177.</div> <div class="p">
<span class="pN">2746</span>Cittavippayutto dhammo cittavippayuttassa dhammassa atthipaccayena paccayo—  sahajātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_2747"> <div class="p">
<span class="pN">2747</span>Cittavippayutto dhammo cittasampayuttassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu cittasampayuttakānaṃ khandhānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ aniccato…pe… . (Purejātasadisaṃ.) (2) </div>
</div>
<div class="q" id="p_38P2_2748"> <div class="divNumber">178.</div> <div class="p">
<span class="pN">2748</span>Cittasampayutto ca cittavippayutto ca dhammā cittasampayuttassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca dvinnaṃ khandhānaṃ…pe…  kāyaviññāṇasahagato eko khandho ca kāyāyatanañca dvinnaṃ khandhānaṃ…pe…  cittasampayutto eko khandho ca vatthu ca dvinnaṃ khandhānaṃ…pe…  dve khandhā ca…pe…  paṭisandhikkhaṇe…pe… . (1) </div>
</div>
<div class="q" id="p_38P2_2749"> <div class="p">
<span class="pN">2749</span>Cittasampayutto ca cittavippayutto ca dhammā cittavippayuttassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  cittasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  cittasampayuttakā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  cittasampayuttakā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
</html>
