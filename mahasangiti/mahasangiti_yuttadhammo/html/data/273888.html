<html>
<div class="i">1.1.3 Paṭipadāsutta</div>
<div class="h">Nidānasaṃyutta</div>
<div class="h">Buddhavagga</div>
<div class="h">Paṭipadāsutta</div>
<div class="q" id="p_12S2_22"> <div class="divNumber">3.</div> <div class="p">
<span class="pN">22</span>Sāvatthiyaṃ viharati…pe…  “micchāpaṭipadañca vo, bhikkhave, desessāmi sammāpaṭipadañca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—  </div>
</div>
<div class="q" id="p_12S2_23"> <div class="p">
<span class="pN">23</span>“Katamā ca, bhikkhave, micchāpaṭipadā? Avijjāpaccayā, bhikkhave, saṅkhārā; saṅkhārapaccayā viññāṇaṃ…pe…  evametassa kevalassa dukkhakkhandhassa samudayo hoti. Ayaṃ vuccati, bhikkhave, micchāpaṭipadā. </div>
</div>
<div class="q" id="p_12S2_24"> <div class="p">
<span class="pN">24</span>Katamā ca, bhikkhave, sammāpaṭipadā? Avijjāya tveva asesavirāganirodhā saṅkhāranirodho; saṅkhāranirodhā viññāṇanirodho…pe…  evametassa kevalassa dukkhakkhandhassa nirodho hoti. Ayaṃ vuccati, bhikkhave, sammāpaṭipadā”ti. </div>
</div>
<div class="CENTER" id="p_12S2_25">
<span class="pN">25</span>Tatiyaṃ.</div>
</html>
