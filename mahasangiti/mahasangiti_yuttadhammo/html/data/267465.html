<html>
<div class="i">34.1 Gandhadhūpiyattheraapadāna</div>
<div class="h">Gandhodakavagga</div>
<div class="h">Gandhadhūpiyattheraapadāna</div>
<div class="q" id="p_20Ap1_3715"> <div class="divNumber">1.</div> <div class="p"> <table class="singleColumn"> <tr> <td> <div class="pN">3715</div> <div class="G">“Siddhatthassa bhagavato,</div> </td> </tr> <tr> <td> <div class="G">gandhadhūpaṃ adāsahaṃ;</div> </td> </tr> <tr> <td> <div class="G">Sumanehi paṭicchannaṃ,</div> </td> </tr> <tr> <td> <div class="G">buddhānucchavikañca taṃ.</div> </td> </tr> </table> </div>
</div>
<div class="q" id="p_20Ap1_3716"> <div class="divNumber">2.</div> <div class="p"> <table class="singleColumn"> <tr> <td> <div class="pN">3716</div> <div class="G">Kañcanagghiyasaṅkāsaṃ,</div> </td> </tr> <tr> <td> <div class="G">buddhaṃ lokagganāyakaṃ;</div> </td> </tr> <tr> <td> <div class="G">Indīvaraṃva jalitaṃ,</div> </td> </tr> <tr> <td> <div class="G">ādittaṃva hutāsanaṃ.</div> </td> </tr> </table> </div>
</div>
<div class="q" id="p_20Ap1_3717"> <div class="divNumber">3.</div> <div class="p"> <table class="singleColumn"> <tr> <td> <div class="pN">3717</div> <div class="G">Byagghusabhaṃva pavaraṃ,</div> </td> </tr> <tr> <td> <div class="G">abhijātaṃva kesariṃ;</div> </td> </tr> <tr> <td> <div class="G">Nisinnaṃ samaṇānaggaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_20Ap1_3718"> <div class="divNumber">4.</div> <div class="p"> <table class="singleColumn"> <tr> <td> <div class="pN">3718</div> <div class="G">Disvā cittaṃ pasādetvā,</div> </td> </tr> <tr> <td> <div class="G">paggahetvāna añjaliṃ;</div> </td> </tr> <tr> <td> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṃ uttarāmukho.</div> </td> </tr> </table> </div>
</div>
<div class="q" id="p_20Ap1_3719"> <div class="divNumber">5.</div> <div class="p"> <table class="singleColumn"> <tr> <td> <div class="pN">3719</div> <div class="G">Catunnavutito kappe,</div> </td> </tr> <tr> <td> <div class="G">yaṃ gandhamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">gandhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3720"> <div class="divNumber">6.</div> <div class="p"> <table class="singleColumn"> <tr> <td> <div class="pN">3720</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3721"> <div class="p">
<span class="pN">3721</span>Itthaṃ sudaṃ āyasmā gandhadhūpiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3722">
<span class="pN">3722</span>Gandhadhūpiyattherassāpadānaṃ paṭhamaṃ.</div>
</html>
