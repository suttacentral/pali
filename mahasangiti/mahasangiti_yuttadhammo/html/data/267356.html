<html>
<div class="i">23.2 Ajinadāyakattheraapadāna</div>
<div class="h">Ālambaṇadāyakavagga</div>
<div class="h">Ajinadāyakattheraapadāna</div>
<div class="q" id="p_20Ap1_2906"> <div class="divNumber">6.</div> <div class="p"> <table class="singleColumn"> <tr> <td> <div class="pN">2906</div> <div class="G">“Ekattiṃse ito kappe,</div> </td> </tr> <tr> <td> <div class="G">gaṇasatthārako ahaṃ;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">āhutīnaṃ paṭiggahaṃ.</div> </td> </tr> </table> </div>
</div>
<div class="q" id="p_20Ap1_2907"> <div class="divNumber">7.</div> <div class="p"> <table class="singleColumn"> <tr> <td> <div class="pN">2907</div> <div class="G">Cammakhaṇḍaṃ mayā dinnaṃ,</div> </td> </tr> <tr> <td> <div class="G">sikhino lokabandhuno;</div> </td> </tr> <tr> <td> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha.</div> </td> </tr> </table> </div>
</div>
<div class="q" id="p_20Ap1_2908"> <div class="divNumber">8.</div> <div class="p"> <table class="singleColumn"> <tr> <td> <div class="pN">2908</div> <div class="G">Sampattiṃ anubhotvāna,</div> </td> </tr> <tr> <td> <div class="G">kilese jhāpayiṃ ahaṃ;</div> </td> </tr> <tr> <td> <div class="G">Dhāremi antimaṃ dehaṃ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_2909"> <div class="divNumber">9.</div> <div class="p"> <table class="singleColumn"> <tr> <td> <div class="pN">2909</div> <div class="G">Ekattiṃse ito kappe,</div> </td> </tr> <tr> <td> <div class="G">ajinaṃ yaṃ adāsahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ajinassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_2910"> <div class="divNumber">10.</div> <div class="p"> <table class="singleColumn"> <tr> <td> <div class="pN">2910</div> <div class="G">Ito pañcamake kappe,</div> </td> </tr> <tr> <td> <div class="G">rājā āsiṃ sudāyako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2911"> <div class="divNumber">11.</div> <div class="p"> <table class="singleColumn"> <tr> <td> <div class="pN">2911</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2912"> <div class="p">
<span class="pN">2912</span>Itthaṃ sudaṃ āyasmā ajinadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2913">
<span class="pN">2913</span>Ajinadāyakattherassāpadānaṃ dutiyaṃ.</div>
</html>
