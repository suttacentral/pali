<html>
<div class="i">51.10 Nāḷikeraphaladāyakattheraapadāna</div>
<div class="h">Kaṇikāravagga</div>
<div class="h">Nāḷikeraphaladāyakattheraapadāna</div>
<div class="q" id="p_20Ap1_6676"> <div class="divNumber">91.</div> <div class="p"> <table class="singleColumn"> <tr> <td> <div class="pN">6676</div> <div class="G">“Nagare bandhumatiyā,</div> </td> </tr> <tr> <td> <div class="G">ārāmiko ahaṃ tadā;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">gacchantaṃ anilañjase.</div> </td> </tr> </table> </div>
</div>
<div class="q" id="p_20Ap1_6677"> <div class="divNumber">92.</div> <div class="p"> <table class="singleColumn"> <tr> <td> <div class="pN">6677</div> <div class="G">Nāḷikeraphalaṃ gayha,</div> </td> </tr> <tr> <td> <div class="G">buddhaseṭṭhassadāsahaṃ;</div> </td> </tr> <tr> <td> <div class="G">Ākāse ṭhitako santo,</div> </td> </tr> <tr> <td> <div class="G">paṭiggaṇhi mahāyaso.</div> </td> </tr> </table> </div>
</div>
<div class="q" id="p_20Ap1_6678"> <div class="divNumber">93.</div> <div class="p"> <table class="singleColumn"> <tr> <td> <div class="pN">6678</div> <div class="G">Vittisañjanano mayhaṃ,</div> </td> </tr> <tr> <td> <div class="G">diṭṭhadhammasukhāvaho;</div> </td> </tr> <tr> <td> <div class="G">Phalaṃ buddhassa datvāna,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_6679"> <div class="divNumber">94.</div> <div class="p"> <table class="singleColumn"> <tr> <td> <div class="pN">6679</div> <div class="G">Adhigacchiṃ tadā pītiṃ,</div> </td> </tr> <tr> <td> <div class="G">vipulañca sukhuttamaṃ;</div> </td> </tr> <tr> <td> <div class="G">Uppajjateva ratanaṃ,</div> </td> </tr> <tr> <td> <div class="G">nibbattassa tahiṃ tahiṃ.</div> </td> </tr> </table> </div>
</div>
<div class="q" id="p_20Ap1_6680"> <div class="divNumber">95.</div> <div class="p"> <table class="singleColumn"> <tr> <td> <div class="pN">6680</div> <div class="G">Ekanavutito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6681"> <div class="divNumber">96.</div> <div class="p"> <table class="singleColumn"> <tr> <td> <div class="pN">6681</div> <div class="G">Dibbacakkhu visuddhaṃ me,</div> </td> </tr> <tr> <td> <div class="G">samādhikusalo ahaṃ;</div> </td> </tr> <tr> <td> <div class="G">Abhiññāpāramippatto,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6682"> <div class="divNumber">97.</div> <div class="p"> <table class="singleColumn"> <tr> <td> <div class="pN">6682</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6683"> <div class="divNumber">98.</div> <div class="p"> <table class="singleColumn"> <tr> <td> <div class="pN">6683</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6684"> <div class="divNumber">99.</div> <div class="p"> <table class="singleColumn"> <tr> <td> <div class="pN">6684</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (5366)</div> </td> </tr> </table> </div>
</div>
<div class="q" id="p_20Ap1_6685"> <div class="p">
<span class="pN">6685</span>Itthaṃ sudaṃ āyasmā nāḷikeraphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6686">
<span class="pN">6686</span>Nāḷikeraphaladāyakattherassāpadānaṃ dasamaṃ.</div>
<div class="ENDH3" id="p_20Ap1_6687">
<span class="pN">6687</span>Kaṇikāravaggo ekapaññāsamo.</div>
<div class="SUMMARY" id="p_20Ap1_6688">
<span class="pN">6688</span><span class="firstLetter">T</span>assuddānaṃ</div>
<div class="q" id="p_20Ap1_6689"> <div class="p"> <table class="singleColumn"> <tr> <td> <div class="pN">6689</div> <div class="G">Kaṇikārekapattā ca,</div> </td> </tr> <tr> <td> <div class="G">kāsumārī tathāvaṭā;</div> </td> </tr> <tr> <td> <div class="G">Pādañca mātuluṅgañca,</div> </td> </tr> <tr> <td> <div class="G">ajelīmodameva ca.</div> </td> </tr> </table> </div>
</div>
<div class="q" id="p_20Ap1_6690"> <div class="p"> <table class="singleColumn"> <tr> <td> <div class="pN">6690</div> <div class="G">Tālaṃ tathā nāḷikeraṃ,</div> </td> </tr> <tr> <td> <div class="G">gāthāyo gaṇitā viha;</div> </td> </tr> <tr> <td> <div class="G">Ekaṃ gāthāsataṃ hoti,</div> </td> </tr> <tr> <td> <div class="G">ūnādhikavivajjitaṃ.</div> </td> </tr> </table> </div>
</div>
</html>
