<html>
<div class="i">6.2.11.3.1 Ahetukakiriyācitta</div>
<div class="h">Paṭiccasamuppādavibhaṅga</div>
<div class="h">Abhidhammabhājanīya</div>
<div class="h">Abyākataniddesa</div>
<div class="h">Kiriyācitta</div>
<div class="h">Ahetukakiriyācitta</div>
<div class="q" id="p_30Vbh_1288"> <div class="divNumber">330.</div> <div class="p">
<span class="pN">1288</span>Katame dhammā abyākatā? Yasmiṃ samaye manodhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā…pe…  phoṭṭhabbārammaṇā vā…pe…  manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā rūpārammaṇā vā…pe…  dhammārammaṇā vā…pe…  manoviññāṇadhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā…pe…  dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. </div>
</div>
</html>
