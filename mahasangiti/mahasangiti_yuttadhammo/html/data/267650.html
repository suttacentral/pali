<html>
<div class="i">52.6 Ajjunapupphiyattheraapadāna</div>
<div class="h">Phaladāyakavagga</div>
<div class="h">Ajjunapupphiyattheraapadāna</div>
<div class="q" id="p_20Ap1_6728"> <div class="divNumber">28.</div> <div class="p"> <table class="singleColumn"> <tr> <td> <div class="pN">6728</div> <div class="G">“Candabhāgānadītīre,</div> </td> </tr> <tr> <td> <div class="G">ahosiṃ kinnaro tadā;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">sayambhuṃ aparājitaṃ.</div> </td> </tr> </table> </div>
</div>
<div class="q" id="p_20Ap1_6729"> <div class="divNumber">29.</div> <div class="p"> <table class="singleColumn"> <tr> <td> <div class="pN">6729</div> <div class="G">Pasannacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Gahetvā ajjunaṃ pupphaṃ,</div> </td> </tr> <tr> <td> <div class="G">sayambhuṃ abhipūjayiṃ.</div> </td> </tr> </table> </div>
</div>
<div class="q" id="p_20Ap1_6730"> <div class="divNumber">30.</div> <div class="p"> <table class="singleColumn"> <tr> <td> <div class="pN">6730</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā kinnaraṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_6731"> <div class="divNumber">31.</div> <div class="p"> <table class="singleColumn"> <tr> <td> <div class="pN">6731</div> <div class="G">Chattiṃsakkhattuṃ devindo,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Dasakkhattuṃ cakkavattī,</div> </td> </tr> <tr> <td> <div class="G">mahārajjamakārayiṃ.</div> </td> </tr> </table> </div>
</div>
<div class="q" id="p_20Ap1_6732"> <div class="divNumber">32.</div> <div class="p"> <table class="singleColumn"> <tr> <td> <div class="pN">6732</div> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ;</div> </td> </tr> <tr> <td> <div class="G">Sukhette vappitaṃ bījaṃ,</div> </td> </tr> <tr> <td> <div class="G">sayambhumhi aho mama.</div> </td> </tr> </table> </div>
</div>
<div class="q" id="p_20Ap1_6733"> <div class="divNumber">33.</div> <div class="p"> <table class="singleColumn"> <tr> <td> <div class="pN">6733</div> <div class="G">Kusalaṃ vijjate mayhaṃ,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Pūjāraho ahaṃ ajja,</div> </td> </tr> <tr> <td> <div class="G">sakyaputtassa sāsane.</div> </td> </tr> </table> </div>
</div>
<div class="q" id="p_20Ap1_6734"> <div class="divNumber">34.</div> <div class="p"> <table class="singleColumn"> <tr> <td> <div class="pN">6734</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6735"> <div class="divNumber">35.</div> <div class="p"> <table class="singleColumn"> <tr> <td> <div class="pN">6735</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6736"> <div class="divNumber">36.</div> <div class="p"> <table class="singleColumn"> <tr> <td> <div class="pN">6736</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6737"> <div class="p">
<span class="pN">6737</span>Itthaṃ sudaṃ āyasmā ajjunapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_6738">
<span class="pN">6738</span>Ajjunapupphiyattherassāpadānaṃ chaṭṭhaṃ.</div>
</html>
