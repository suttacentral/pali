<html>
<div class="i">4.1.5 Sīlavīmaṃsanajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Sīlavīmaṃsanajātaka</div>
<div class="q" id="p_22J_903"> <div class="divNumber">17.</div> <div class="p"> <table class="singleColumn"> <tr> <td> <div class="pN">903</div> <div class="G">“Natthi loke raho nāma,</div> </td> </tr> <tr> <td> <div class="G">pāpakammaṃ pakubbato;</div> </td> </tr> <tr> <td> <div class="G">Passanti vanabhūtāni,</div> </td> </tr> <tr> <td> <div class="G">taṃ bālo maññatī raho.</div> </td> </tr> </table> </div>
</div>
<div class="q" id="p_22J_904"> <div class="divNumber">18.</div> <div class="p"> <table class="singleColumn"> <tr> <td> <div class="pN">904</div> <div class="G">Ahaṃ raho na passāmi,</div> </td> </tr> <tr> <td> <div class="G">suññaṃ vāpi na vijjati;</div> </td> </tr> <tr> <td> <div class="G">Yattha aññaṃ na passāmi,</div> </td> </tr> <tr> <td> <div class="G">asuññaṃ hoti taṃ mayā”.</div> </td> </tr> </table> </div>
</div>
<div class="q" id="p_22J_905"> <div class="divNumber">19.</div> <div class="p"> <table class="singleColumn"> <tr> <td> <div class="pN">905</div> <div class="G">“Dujjacco ca sujacco ca,</div> </td> </tr> <tr> <td> <div class="G">nando ca sukhavaḍḍhito;</div> </td> </tr> <tr> <td> <div class="G">Vejjo ca addhuvasīlo ca,</div> </td> </tr> <tr> <td> <div class="G">te dhammaṃ jahu matthikā.</div> </td> </tr> </table> </div>
</div>
<div class="q" id="p_22J_906"> <div class="divNumber">20.</div> <div class="p"> <table class="singleColumn"> <tr> <td> <div class="pN">906</div> <div class="G">Brāhmaṇo ca kathaṃ jahe,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Yo dhammamanupāleti,</div> </td> </tr> <tr> <td> <div class="G">dhitimā saccanikkamo”ti.</div> </td> </tr> </table> </div>
</div>
<div class="CENTER" id="p_22J_907">
<span class="pN">907</span>Sīlavīmaṃsanajātakaṃ pañcamaṃ.</div>
</html>
