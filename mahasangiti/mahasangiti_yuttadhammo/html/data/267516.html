<html>
<div class="i">39.2 Labujadāyakattheraapadāna</div>
<div class="h">Avaṭaphalavagga</div>
<div class="h">Labujadāyakattheraapadāna</div>
<div class="q" id="p_20Ap1_4185"> <div class="divNumber">7.</div> <div class="p"> <table class="singleColumn"> <tr> <td> <div class="pN">4185</div> <div class="G">“Nagare bandhumatiyā,</div> </td> </tr> <tr> <td> <div class="G">āsiṃ ārāmiko tadā;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">gacchantaṃ anilañjase.</div> </td> </tr> </table> </div>
</div>
<div class="q" id="p_20Ap1_4186"> <div class="divNumber">8.</div> <div class="p"> <table class="singleColumn"> <tr> <td> <div class="pN">4186</div> <div class="G">Labujassa phalaṃ gayha,</div> </td> </tr> <tr> <td> <div class="G">buddhaseṭṭhassadāsahaṃ;</div> </td> </tr> <tr> <td> <div class="G">Ākāse ṭhitako santo,</div> </td> </tr> <tr> <td> <div class="G">paṭigaṇhi mahāyaso.</div> </td> </tr> </table> </div>
</div>
<div class="q" id="p_20Ap1_4187"> <div class="divNumber">9.</div> <div class="p"> <table class="singleColumn"> <tr> <td> <div class="pN">4187</div> <div class="G">Vittisañjananaṃ mayhaṃ,</div> </td> </tr> <tr> <td> <div class="G">diṭṭhadhammasukhāvahaṃ;</div> </td> </tr> <tr> <td> <div class="G">Phalaṃ buddhassa datvāna,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_4188"> <div class="divNumber">10.</div> <div class="p"> <table class="singleColumn"> <tr> <td> <div class="pN">4188</div> <div class="G">Adhigacchiṃ tadā pītiṃ,</div> </td> </tr> <tr> <td> <div class="G">vipulañca sukhuttamaṃ;</div> </td> </tr> <tr> <td> <div class="G">Uppajjateva ratanaṃ,</div> </td> </tr> <tr> <td> <div class="G">nibbattassa tahiṃ tahiṃ.</div> </td> </tr> </table> </div>
</div>
<div class="q" id="p_20Ap1_4189"> <div class="divNumber">11.</div> <div class="p"> <table class="singleColumn"> <tr> <td> <div class="pN">4189</div> <div class="G">Ekanavutito kappe,</div> </td> </tr> <tr> <td> <div class="G">yaṃ phalamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4190"> <div class="divNumber">12.</div> <div class="p"> <table class="singleColumn"> <tr> <td> <div class="pN">4190</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4191"> <div class="divNumber">13.</div> <div class="p"> <table class="singleColumn"> <tr> <td> <div class="pN">4191</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_4192"> <div class="divNumber">14.</div> <div class="p"> <table class="singleColumn"> <tr> <td> <div class="pN">4192</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4193"> <div class="p">
<span class="pN">4193</span>Itthaṃ sudaṃ āyasmā labujadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_4194">
<span class="pN">4194</span>Labujadāyakattherassāpadānaṃ dutiyaṃ.</div>
</html>
