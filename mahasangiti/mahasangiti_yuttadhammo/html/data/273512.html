<html>
<div class="i">5.4.4 Tissovidhā</div>
<div class="h">Kūṭadantasutta</div>
<div class="h">Mahāvijitarājayaññakathā</div>
<div class="h">Tissovidhā</div>
<div class="q" id="p_6D_553"> <div class="divNumber">342.</div> <div class="p">
<span class="pN">553</span>Atha kho, brāhmaṇa, purohito brāhmaṇo rañño mahāvijitassa pubbeva yaññā tisso vidhā desesi. Siyā kho pana bhoto rañño mahāyaññaṃ yiṭṭhukāmassa kocideva vippaṭisāro—  ‘<span class="smallFont">“</span>mahā vata me bhogakkhandho vigacchissatī<span class="smallFont">”</span>ti, so bhotā raññā vippaṭisāro na karaṇīyo. Siyā kho pana bhoto rañño mahāyaññaṃ yajamānassa kocideva vippaṭisāro—  <span class="smallFont">“</span>mahā vata me bhogakkhandho vigacchatī<span class="smallFont">”</span>ti, so bhotā raññā vippaṭisāro na karaṇīyo. Siyā kho pana bhoto rañño mahāyaññaṃ yiṭṭhassa kocideva vippaṭisāro—  <span class="smallFont">“</span>mahā vata me bhogakkhandho vigato<span class="smallFont">”</span>ti, so bhotā raññā vippaṭisāro na karaṇīyo’ti. Imā kho, brāhmaṇa, purohito brāhmaṇo rañño mahāvijitassa pubbeva yaññā tisso vidhā desesi. </div>
</div>
</html>
