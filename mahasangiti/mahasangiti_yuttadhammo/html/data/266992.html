<html>
<div class="i">2.8 Cūḷaseṭṭhipetavatthu</div>
<div class="h">Ubbarivagga</div>
<div class="h">Cūḷaseṭṭhipetavatthu</div>
<div class="q" id="p_19Pv_269"> <div class="divNumber">246.</div> <div class="p"> <table class="singleColumn"> <tr> <td> <div class="pN">269</div> <div class="G">“Naggo kiso pabbajitosi bhante,</div> </td> </tr> <tr> <td> <div class="G">Rattiṃ kuhiṃ gacchasi kissa hetu;</div> </td> </tr> <tr> <td> <div class="G">Ācikkha me taṃ api sakkuṇemu,</div> </td> </tr> <tr> <td> <div class="G">Sabbena vittaṃ paṭipādaye tuvan”ti.</div> </td> </tr> </table> </div>
</div>
<div class="q" id="p_19Pv_270"> <div class="divNumber">247.</div> <div class="p"> <table class="singleColumn"> <tr> <td> <div class="pN">270</div> <div class="G">“Bārāṇasī nagaraṃ dūraghuṭṭhaṃ,</div> </td> </tr> <tr> <td> <div class="G">Tatthāhaṃ gahapati aḍḍhako ahu dīno;</div> </td> </tr> <tr> <td> <div class="G">Adātā gedhitamano āmisasmiṃ,</div> </td> </tr> <tr> <td> <div class="G">Dussīlyena yamavisayamhi patto.</div> </td> </tr> </table> </div>
</div>
<div class="q" id="p_19Pv_271"> <div class="divNumber">248.</div> <div class="p"> <table class="singleColumn"> <tr> <td> <div class="pN">271</div> <div class="G">So sūcikāya kilamito tehi,</div> </td> </tr> <tr> <td> <div class="G">Teneva ñātīsu yāmi āmisakiñcikkhahetu;</div> </td> </tr> <tr> <td> <div class="G">Adānasīlā na ca saddahanti,</div> </td> </tr> <tr> <td> <div class="G">Dānaphalaṃ hoti paramhi loke.</div> </td> </tr> </table> </div>
</div>
<div class="q" id="p_19Pv_272"> <div class="divNumber">249.</div> <div class="p"> <table class="singleColumn"> <tr> <td> <div class="pN">272</div> <div class="G">Dhītā ca mayhaṃ lapate abhikkhaṇaṃ,</div> </td> </tr> <tr> <td> <div class="G">‘Dassāmi dānaṃ pitūnaṃ pitāmahānaṃ’;</div> </td> </tr> <tr> <td> <div class="G">Tamupakkhaṭaṃ parivisayanti brāhmaṇā,</div> </td> </tr> <tr> <td> <div class="G">‘Yāmi ahaṃ andhakavindaṃ bhottun’”ti.</div> </td> </tr> </table> </div>
</div>
<div class="q" id="p_19Pv_273"> <div class="divNumber">250.</div> <div class="p"> <table class="singleColumn"> <tr> <td> <div class="pN">273</div> <div class="G">Tamavoca rājā “anubhaviyāna tampi,</div> </td> </tr> <tr> <td> <div class="G">Eyyāsi khippaṃ ahamapi kassaṃ pūjaṃ;</div> </td> </tr> <tr> <td> <div class="G">Ācikkha me taṃ yadi atthi hetu,</div> </td> </tr> <tr> <td> <div class="G">Saddhāyitaṃ hetuvaco suṇomā”ti.</div> </td> </tr> </table> </div>
</div>
<div class="q" id="p_19Pv_274"> <div class="divNumber">251.</div> <div class="p"> <table class="singleColumn"> <tr> <td> <div class="pN">274</div> <div class="G">“Tathā”ti vatvā agamāsi tattha,</div> </td> </tr> <tr> <td> <div class="G">Bhuñjiṃsu bhattaṃ na ca dakkhiṇārahā;</div> </td> </tr> <tr> <td> <div class="G">Paccāgami rājagahaṃ punāparaṃ,</div> </td> </tr> <tr> <td> <div class="G">Pāturahosi purato janādhipassa.</div> </td> </tr> </table> </div>
</div>
<div class="q" id="p_19Pv_275"> <div class="divNumber">252.</div> <div class="p"> <table class="singleColumn"> <tr> <td> <div class="pN">275</div> <div class="G">Disvāna petaṃ punadeva āgataṃ,</div> </td> </tr> <tr> <td> <div class="G">Rājā avoca “ahamapi kiṃ dadāmi;</div> </td> </tr> <tr> <td> <div class="G">Ācikkha me taṃ yadi atthi hetu,</div> </td> </tr> <tr> <td> <div class="G">Yena tuvaṃ cirataraṃ pīṇito siyā”ti.</div> </td> </tr> </table> </div>
</div>
<div class="q" id="p_19Pv_276"> <div class="divNumber">253.</div> <div class="p"> <table class="singleColumn"> <tr> <td> <div class="pN">276</div> <div class="G">“Buddhañca saṃghaṃ parivisiyāna rāja,</div> </td> </tr> <tr> <td> <div class="G">Annena pānena ca cīvarena;</div> </td> </tr> <tr> <td> <div class="G">Taṃ dakkhiṇaṃ ādisa me hitāya,</div> </td> </tr> <tr> <td> <div class="G">Evaṃ ahaṃ cirataraṃ pīṇito siyā”ti.</div> </td> </tr> </table> </div>
</div>
<div class="q" id="p_19Pv_277"> <div class="divNumber">254.</div> <div class="p"> <table class="singleColumn"> <tr> <td> <div class="pN">277</div> <div class="G">Tato ca rājā nipatitvā tāvade,</div> </td> </tr> <tr> <td> <div class="G">Dānaṃ sahatthā atulaṃ daditvā saṃghe;</div> </td> </tr> <tr> <td> <div class="G">Ārocesi pakataṃ tathāgatassa,</div> </td> </tr> <tr> <td> <div class="G">Tassa ca petassa dakkhiṇaṃ ādisittha.</div> </td> </tr> </table> </div>
</div>
<div class="q" id="p_19Pv_278"> <div class="divNumber">255.</div> <div class="p"> <table class="singleColumn"> <tr> <td> <div class="pN">278</div> <div class="G">So pūjito ativiya sobhamāno,</div> </td> </tr> <tr> <td> <div class="G">Pāturahosi purato janādhipassa;</div> </td> </tr> <tr> <td> <div class="G">“Yakkhohamasmi paramiddhipatto,</div> </td> </tr> <tr> <td> <div class="G">Na mayhamatthi samā sadisā mānusā.</div> </td> </tr> </table> </div>
</div>
<div class="q" id="p_19Pv_279"> <div class="divNumber">256.</div> <div class="p"> <table class="singleColumn"> <tr> <td> <div class="pN">279</div> <div class="G">Passānubhāvaṃ aparimitaṃ mamayidaṃ,</div> </td> </tr> <tr> <td> <div class="G">Tayānudiṭṭhaṃ atulaṃ datvā saṃghe;</div> </td> </tr> <tr> <td> <div class="G">Santappito satataṃ sadā bahūhi,</div> </td> </tr> <tr> <td> <div class="G">Yāmi ahaṃ sukhito manussadevā”ti.</div> </td> </tr> </table> </div>
</div>
<div class="CENTER" id="p_19Pv_280">
<span class="pN">280</span>Cūḷaseṭṭhipetavatthu aṭṭhamaṃ.<br> Bhāṇavāraṃ paṭhamaṃ.</div>
</html>
