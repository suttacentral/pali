<html>
<div class="i">1.7.5.4 Piṇḍukkhepakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Kabaḷavagga
</div>
<div class="h">
Piṇḍukkhepakasikkhāpada
</div>
<div class="q" id="p_2V_1904">
<div class="divNumber">
620.
</div>
<div class="p">
<span class="pN">1904</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū piṇḍukkhepakaṃ bhuñjanti…pe… .
</div>
</div>
<div class="q" id="p_2V_1905">
<div class="p">
<span class="pN">1905</span><span class="bold">“Na piṇḍukkhepakaṃ bhuñjissāmīti sikkhā karaṇīyā”</span>ti. (<span class="italic">44</span>:<span class="bold">189</span>)
</div>
</div>
<div class="q" id="p_2V_1906">
<div class="p">
<span class="pN">1906</span>Na piṇḍukkhepakaṃ bhuñjitabbaṃ. Yo anādariyaṃ paṭicca piṇḍukkhepakaṃ bhuñjati, āpatti dukkaṭassa.
</div>
</div>
<div class="q" id="p_2V_1907">
<div class="p">
<span class="pN">1907</span>Anāpatti— asañcicca, assatiyā, ajānantassa, gilānassa, khajjake, phalāphale, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1908">
<span class="pN">1908</span>Catutthasikkhāpadaṃ niṭṭhitaṃ.
</div>
</html>
