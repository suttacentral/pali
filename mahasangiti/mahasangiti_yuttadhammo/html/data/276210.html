<html>
<div class="i">1.2.4 Puggalasutta</div>
<div class="h">Paṭhamapaṇṇāsaka</div>
<div class="h">Anusayavagga</div>
<div class="h">Puggalasutta</div>
<div class="q" id="p_16A7_66"> <div class="divNumber">14.</div> <div class="p">
<span class="pN">66</span>“Sattime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Katame satta? Ubhatobhāgavimutto, paññāvimutto, kāyasakkhī, diṭṭhippatto, saddhāvimutto, dhammānusārī, saddhānusārī. Ime kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā”ti. </div>
</div>
<div class="CENTER" id="p_16A7_67">
<span class="pN">67</span>Catutthaṃ.</div>
</html>
