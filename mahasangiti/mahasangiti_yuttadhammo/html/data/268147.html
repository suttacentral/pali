<html>
<div class="i">1.2.9 Paṭhamaariyāvāsasutta</div>
<div class="h">Paṭhamapaṇṇāsaka</div>
<div class="h">Nāthavagga</div>
<div class="h">Paṭhamaariyāvāsasutta</div>
<div class="q" id="p_17A10_117"> <div class="divNumber">19.</div> <div class="p">
<span class="pN">117</span>“Dasayime, bhikkhave, ariyāvāsā, ye ariyā āvasiṃsu vā āvasanti vā āvasissanti vā. Katame dasa? Idha, bhikkhave, bhikkhu pañcaṅgavippahīno hoti, chaḷaṅgasamannāgato, ekārakkho, caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro, suvimuttacitto, suvimuttapañño. Ime kho, bhikkhave, dasa ariyāvāsā, ye ariyā āvasiṃsu vā āvasanti vā āvasissanti vā”ti. </div>
</div>
<div class="CENTER" id="p_17A10_118">
<span class="pN">118</span>Navamaṃ.</div>
</html>
