<html>
<div class="i">2.1.6.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_35Y10_3799"> <div class="divNumber">414.</div> <div class="p">
<span class="pN">3799</span>»  Yassa yattha cakkhundriyaṃ uppajjittha tassa tattha sotindriyaṃ uppajjissatīti? </div>
</div>
<div class="q" id="p_35Y10_3800"> <div class="p">
<span class="pN">3800</span>Pañcavokāre pacchimabhavikānaṃ tesaṃ tattha cakkhundriyaṃ uppajjittha, no ca tesaṃ tattha sotindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjittha sotindriyañca uppajjissati. </div>
</div>
<div class="q" id="p_35Y10_3801"> <div class="p">
<span class="pN">3801</span>«  Yassa vā pana yattha sotindriyaṃ uppajjissati tassa tattha cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3802"> <div class="p">
<span class="pN">3802</span>»  Yassa yattha cakkhundriyaṃ uppajjittha tassa tattha ghānindriyaṃ uppajjissatīti? </div>
</div>
<div class="q" id="p_35Y10_3803"> <div class="p">
<span class="pN">3803</span>Kāmāvacare pacchimabhavikānaṃ rūpāvacarānaṃ tesaṃ tattha cakkhundriyaṃ uppajjittha, no ca tesaṃ tattha ghānindriyaṃ uppajjissati. Itaresaṃ kāmāvacarānaṃ tesaṃ tattha cakkhundriyañca uppajjittha ghānindriyañca uppajjissati. </div>
</div>
<div class="q" id="p_35Y10_3804"> <div class="p">
<span class="pN">3804</span>«  Yassa vā pana yattha ghānindriyaṃ uppajjissati tassa tattha cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3805"> <div class="p">
<span class="pN">3805</span>»  Yassa yattha cakkhundriyaṃ uppajjittha tassa tattha itthindriyaṃ uppajjissatīti? </div>
</div>
<div class="q" id="p_35Y10_3806"> <div class="p">
<span class="pN">3806</span>Kāmāvacare pacchimabhavikānaṃ rūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ tattha cakkhundriyaṃ uppajjittha, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha cakkhundriyañca uppajjittha itthindriyañca uppajjissati. </div>
</div>
<div class="q" id="p_35Y10_3807"> <div class="p">
<span class="pN">3807</span>«  Yassa vā pana yattha itthindriyaṃ uppajjissati tassa tattha cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3808"> <div class="p">
<span class="pN">3808</span>»  Yassa yattha cakkhundriyaṃ uppajjittha tassa tattha purisindriyaṃ uppajjissatīti? </div>
</div>
<div class="q" id="p_35Y10_3809"> <div class="p">
<span class="pN">3809</span>Kāmāvacare pacchimabhavikānaṃ rūpāvacarānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha cakkhundriyaṃ uppajjittha, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha cakkhundriyañca uppajjittha purisindriyañca uppajjissati. </div>
</div>
<div class="q" id="p_35Y10_3810"> <div class="p">
<span class="pN">3810</span>«  Yassa vā pana yattha purisindriyaṃ uppajjissati tassa tattha cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3811"> <div class="p">
<span class="pN">3811</span>»  Yassa yattha cakkhundriyaṃ uppajjittha tassa tattha jīvitindriyaṃ uppajjissatīti? </div>
</div>
<div class="q" id="p_35Y10_3812"> <div class="p">
<span class="pN">3812</span>Pañcavokāre pacchimabhavikānaṃ tesaṃ tattha cakkhundriyaṃ uppajjittha, no ca tesaṃ tattha jīvitindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3813"> <div class="p">
<span class="pN">3813</span>«  Yassa vā pana yattha jīvitindriyaṃ uppajjissati tassa tattha cakkhundriyaṃ uppajjitthāti? </div>
</div>
<div class="q" id="p_35Y10_3814"> <div class="p">
<span class="pN">3814</span>Asaññasattānaṃ arūpānaṃ tesaṃ tattha jīvitindriyaṃ uppajjissati, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha jīvitindriyañca uppajjissati cakkhundriyañca uppajjittha. </div>
</div>
<div class="q" id="p_35Y10_3815"> <div class="p">
<span class="pN">3815</span>»  Yassa yattha cakkhundriyaṃ uppajjittha tassa tattha somanassindriyaṃ uppajjissatīti? </div>
</div>
<div class="q" id="p_35Y10_3816"> <div class="p">
<span class="pN">3816</span>Pañcavokāre pacchimabhavikānaṃ ye ca sacakkhukā upekkhāya upapajjitvā parinibbāyissanti tesaṃ tattha cakkhundriyaṃ uppajjittha, no ca tesaṃ tattha somanassindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjittha somanassindriyañca uppajjissati. </div>
</div>
<div class="q" id="p_35Y10_3817"> <div class="p">
<span class="pN">3817</span>«  Yassa vā pana yattha somanassindriyaṃ uppajjissati tassa tattha cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3818"> <div class="p">
<span class="pN">3818</span>»  Yassa yattha cakkhundriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3819"> <div class="p">
<span class="pN">3819</span>Pañcavokāre pacchimabhavikānaṃ ye ca sacakkhukā somanassena upapajjitvā parinibbāyissanti tesaṃ tattha cakkhundriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3820"> <div class="p">
<span class="pN">3820</span>«  Yassa vā pana yattha upekkhindriyaṃ uppajjissati tassa tattha cakkhundriyaṃ uppajjitthāti? </div>
</div>
<div class="q" id="p_35Y10_3821"> <div class="p">
<span class="pN">3821</span>Arūpānaṃ tesaṃ tattha upekkhindriyaṃ uppajjissati, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha upekkhindriyañca uppajjissati cakkhundriyañca uppajjittha. </div>
</div>
<div class="q" id="p_35Y10_3822"> <div class="p">
<span class="pN">3822</span>»  Yassa yattha cakkhundriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3823"> <div class="p">
<span class="pN">3823</span>Pañcavokāre pacchimabhavikānaṃ tesaṃ tattha cakkhundriyaṃ uppajjittha, no ca tesaṃ tattha manindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjittha manindriyañca uppajjissati. </div>
</div>
<div class="q" id="p_35Y10_3824"> <div class="p">
<span class="pN">3824</span>«  Yassa vā pana yattha manindriyaṃ uppajjissati tassa tattha cakkhundriyaṃ uppajjitthāti? </div>
</div>
<div class="q" id="p_35Y10_3825"> <div class="p">
<span class="pN">3825</span>Arūpānaṃ tesaṃ tattha manindriyaṃ uppajjissati, no ca tesaṃ tattha cakkhundriyaṃ uppajjittha. Pañcavokārānaṃ tesaṃ tattha manindriyañca uppajjissati cakkhundriyañca uppajjittha. (Cakkhundriyamūlakaṃ.) </div>
</div>
<div class="q" id="p_35Y10_3826"> <div class="divNumber">415.</div> <div class="p">
<span class="pN">3826</span>»  Yassa yattha ghānindriyaṃ uppajjittha tassa tattha itthindriyaṃ uppajjissatīti? </div>
</div>
<div class="q" id="p_35Y10_3827"> <div class="p">
<span class="pN">3827</span>Kāmāvacare pacchimabhavikānaṃ ye ca purisā eteneva bhāvena katici bhave dassetvā parinibbāyissanti tesaṃ tattha ghānindriyaṃ uppajjittha, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha itthindriyañca uppajjissati. </div>
</div>
<div class="q" id="p_35Y10_3828"> <div class="p">
<span class="pN">3828</span>«  Yassa vā pana yattha itthindriyaṃ uppajjissati tassa tattha ghānindriyaṃ uppajjitthāti? Āmantā. </div>
</div>
<div class="q" id="p_35Y10_3829"> <div class="p">
<span class="pN">3829</span>»  Yassa yattha ghānindriyaṃ uppajjittha tassa tattha purisindriyaṃ uppajjissatīti? </div>
</div>
<div class="q" id="p_35Y10_3830"> <div class="p">
<span class="pN">3830</span>Kāmāvacare pacchimabhavikānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha ghānindriyaṃ uppajjittha, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha purisindriyañca uppajjissati. </div>
</div>
<div class="q" id="p_35Y10_3831"> <div class="p">
<span class="pN">3831</span>«  Yassa vā pana yattha purisindriyaṃ uppajjissati tassa tattha ghānindriyaṃ uppajjitthāti? Āmantā. </div>
</div>
<div class="q" id="p_35Y10_3832"> <div class="p">
<span class="pN">3832</span>»  Yassa yattha ghānindriyaṃ uppajjittha tassa tattha jīvitindriyaṃ uppajjissatīti? </div>
</div>
<div class="q" id="p_35Y10_3833"> <div class="p">
<span class="pN">3833</span>Kāmāvacare pacchimabhavikānaṃ tesaṃ tattha ghānindriyaṃ uppajjittha, no ca tesaṃ tattha jīvitindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3834"> <div class="p">
<span class="pN">3834</span>«  Yassa vā pana yattha jīvitindriyaṃ uppajjissati tassa tattha ghānindriyaṃ uppajjitthāti? </div>
</div>
<div class="q" id="p_35Y10_3835"> <div class="p">
<span class="pN">3835</span>Rūpāvacarānaṃ arūpāvacarānaṃ tesaṃ tattha jīvitindriyaṃ uppajjissati, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha jīvitindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3836"> <div class="p">
<span class="pN">3836</span>»  Yassa yattha ghānindriyaṃ uppajjittha tassa tattha somanassindriyaṃ uppajjissatīti? </div>
</div>
<div class="q" id="p_35Y10_3837"> <div class="p">
<span class="pN">3837</span>Kāmāvacare pacchimabhavikānaṃ ye ca saghānakā upekkhāya upapajjitvā parinibbāyissanti tesaṃ tattha ghānindriyaṃ uppajjittha, no ca tesaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3838"> <div class="p">
<span class="pN">3838</span>«  Yassa vā pana yattha somanassindriyaṃ uppajjissati tassa tattha ghānindriyaṃ uppajjitthāti? </div>
</div>
<div class="q" id="p_35Y10_3839"> <div class="p">
<span class="pN">3839</span>Rūpāvacarānaṃ tesaṃ tattha somanassindriyaṃ uppajjissati, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha somanassindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3840"> <div class="p">
<span class="pN">3840</span>»  Yassa yattha ghānindriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3841"> <div class="p">
<span class="pN">3841</span>Kāmāvacare pacchimabhavikānaṃ ye ca saghānakā somanassena upapajjitvā parinibbāyissanti tesaṃ tattha ghānindriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3842"> <div class="p">
<span class="pN">3842</span>«  Yassa vā pana yattha upekkhindriyaṃ uppajjissati tassa tattha ghānindriyaṃ uppajjitthāti? </div>
</div>
<div class="q" id="p_35Y10_3843"> <div class="p">
<span class="pN">3843</span>Rūpāvacarānaṃ arūpāvacarānaṃ tesaṃ tattha upekkhindriyaṃ uppajjissati, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha upekkhindriyañca uppajjissati ghānindriyañca uppajjittha. </div>
</div>
<div class="q" id="p_35Y10_3844"> <div class="p">
<span class="pN">3844</span>»  Yassa yattha ghānindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3845"> <div class="p">
<span class="pN">3845</span>Kāmāvacare pacchimabhavikānaṃ tesaṃ tattha ghānindriyaṃ uppajjittha, no ca tesaṃ tattha manindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjittha manindriyañca uppajjissati. </div>
</div>
<div class="q" id="p_35Y10_3846"> <div class="p">
<span class="pN">3846</span>«  Yassa vā pana yattha manindriyaṃ uppajjissati tassa tattha ghānindriyaṃ uppajjitthāti? </div>
</div>
<div class="q" id="p_35Y10_3847"> <div class="p">
<span class="pN">3847</span>Rūpāvacarānaṃ arūpāvacarānaṃ tesaṃ tattha manindriyaṃ uppajjissati, no ca tesaṃ tattha ghānindriyaṃ uppajjittha. Kāmāvacarānaṃ tesaṃ tattha manindriyañca uppajjissati ghānindriyañca uppajjittha. (Ghānindriyamūlakaṃ.) </div>
</div>
<div class="q" id="p_35Y10_3848"> <div class="divNumber">416.</div> <div class="p">
<span class="pN">3848</span>»  Yassa yattha itthindriyaṃ uppajjittha tassa tattha purisindriyaṃ uppajjissatīti? </div>
</div>
<div class="q" id="p_35Y10_3849"> <div class="p">
<span class="pN">3849</span>Kāmāvacare pacchimabhavikānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha itthindriyaṃ uppajjittha, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjittha purisindriyañca uppajjissati. </div>
</div>
<div class="q" id="p_35Y10_3850"> <div class="p">
<span class="pN">3850</span>«  Yassa vā pana yattha purisindriyaṃ uppajjissati tassa tattha itthindriyaṃ uppajjitthāti? Āmantā. </div>
</div>
<div class="q" id="p_35Y10_3851"> <div class="p">
<span class="pN">3851</span>»  Yassa yattha itthindriyaṃ uppajjittha tassa tattha jīvitindriyaṃ uppajjissatīti? </div>
</div>
<div class="q" id="p_35Y10_3852"> <div class="p">
<span class="pN">3852</span>Kāmāvacare pacchimabhavikānaṃ tesaṃ tattha itthindriyaṃ uppajjittha, no ca tesaṃ tattha jīvitindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3853"> <div class="p">
<span class="pN">3853</span>«  Yassa vā pana yattha jīvitindriyaṃ uppajjissati tassa tattha itthindriyaṃ uppajjitthāti? </div>
</div>
<div class="q" id="p_35Y10_3854"> <div class="p">
<span class="pN">3854</span>Rūpāvacarānaṃ arūpāvacarānaṃ tesaṃ tattha jīvitindriyaṃ uppajjissati, no ca tesaṃ tattha itthindriyaṃ uppajjittha. Kāmāvacarānaṃ tesaṃ tattha jīvitindriyañca uppajjissati itthindriyañca uppajjittha. </div>
</div>
<div class="q" id="p_35Y10_3855"> <div class="p">
<span class="pN">3855</span>»  Yassa yattha itthindriyaṃ uppajjittha tassa tattha somanassindriyaṃ uppajjissatīti? </div>
</div>
<div class="q" id="p_35Y10_3856"> <div class="p">
<span class="pN">3856</span>Kāmāvacare pacchimabhavikānaṃ yā ca itthiyo upekkhāya upapajjitvā parinibbāyissanti tesaṃ tattha itthindriyaṃ uppajjittha, no ca tesaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3857"> <div class="p">
<span class="pN">3857</span>«  Yassa vā pana yattha somanassindriyaṃ uppajjissati tassa tattha itthindriyaṃ uppajjitthāti? </div>
</div>
<div class="q" id="p_35Y10_3858"> <div class="p">
<span class="pN">3858</span>Rūpāvacarānaṃ tesaṃ tattha somanassindriyaṃ uppajjissati, no ca tesaṃ tattha itthindriyaṃ uppajjittha. Kāmāvacarānaṃ tesaṃ tattha somanassindriyañca uppajjissati itthindriyañca uppajjittha. </div>
</div>
<div class="q" id="p_35Y10_3859"> <div class="p">
<span class="pN">3859</span>»  Yassa yattha itthindriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3860"> <div class="p">
<span class="pN">3860</span>Kāmāvacare pacchimabhavikānaṃ yā ca itthiyo somanassena upapajjitvā parinibbāyissanti tesaṃ tattha itthindriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3861"> <div class="p">
<span class="pN">3861</span>«  Yassa vā pana yattha upekkhindriyaṃ uppajjissati tassa tattha itthindriyaṃ uppajjitthāti? </div>
</div>
<div class="q" id="p_35Y10_3862"> <div class="p">
<span class="pN">3862</span>Rūpāvacarānaṃ arūpāvacarānaṃ tesaṃ tattha upekkhindriyaṃ uppajjissati, no ca tesaṃ tattha itthindriyaṃ uppajjittha. Kāmāvacarānaṃ tesaṃ tattha upekkhindriyañca uppajjissati itthindriyañca uppajjittha. </div>
</div>
<div class="q" id="p_35Y10_3863"> <div class="p">
<span class="pN">3863</span>»  Yassa yattha itthindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3864"> <div class="p">
<span class="pN">3864</span>Kāmāvacare pacchimabhavikānaṃ tesaṃ tattha itthindriyaṃ uppajjittha, no ca tesaṃ tattha manindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjittha manindriyañca uppajjissati. </div>
</div>
<div class="q" id="p_35Y10_3865"> <div class="p">
<span class="pN">3865</span>«  Yassa vā pana yattha manindriyaṃ uppajjissati tassa tattha itthindriyaṃ uppajjitthāti? </div>
</div>
<div class="q" id="p_35Y10_3866"> <div class="p">
<span class="pN">3866</span>Rūpāvacarānaṃ arūpāvacarānaṃ tesaṃ tattha manindriyaṃ uppajjissati, no ca tesaṃ tattha itthindriyaṃ uppajjittha. Kāmāvacarānaṃ tesaṃ tattha manindriyañca uppajjissati itthindriyañca uppajjittha. (Itthindriyamūlakaṃ.) </div>
</div>
<div class="q" id="p_35Y10_3867"> <div class="divNumber">417.</div> <div class="p">
<span class="pN">3867</span>»  Yassa yattha purisindriyaṃ uppajjittha tassa tattha jīvitindriyaṃ uppajjissatīti? </div>
</div>
<div class="q" id="p_35Y10_3868"> <div class="p">
<span class="pN">3868</span>Kāmāvacare pacchimabhavikānaṃ tesaṃ tattha purisindriyaṃ uppajjittha, no ca tesaṃ tattha jīvitindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3869"> <div class="p">
<span class="pN">3869</span>«  Yassa vā pana yattha jīvitindriyaṃ uppajjissati tassa tattha purisindriyaṃ uppajjitthāti? </div>
</div>
<div class="q" id="p_35Y10_3870"> <div class="p">
<span class="pN">3870</span>Rūpāvacarānaṃ arūpāvacarānaṃ tesaṃ tattha jīvitindriyaṃ uppajjissati, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha jīvitindriyañca uppajjissati purisindriyañca uppajjittha. </div>
</div>
<div class="q" id="p_35Y10_3871"> <div class="p">
<span class="pN">3871</span>»  Yassa yattha purisindriyaṃ uppajjittha tassa tattha somanassindriyaṃ uppajjissatīti? </div>
</div>
<div class="q" id="p_35Y10_3872"> <div class="p">
<span class="pN">3872</span>Kāmāvacare pacchimabhavikānaṃ ye ca purisā upekkhāya upapajjitvā parinibbāyissanti tesaṃ tattha purisindriyaṃ uppajjittha, no ca tesaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3873"> <div class="p">
<span class="pN">3873</span>«  Yassa vā pana yattha somanassindriyaṃ uppajjissati tassa tattha purisindriyaṃ uppajjitthāti? </div>
</div>
<div class="q" id="p_35Y10_3874"> <div class="p">
<span class="pN">3874</span>Rūpāvacarānaṃ tesaṃ tattha somanassindriyaṃ uppajjissati, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha somanassindriyañca uppajjissati purisindriyañca uppajjittha. </div>
</div>
<div class="q" id="p_35Y10_3875"> <div class="p">
<span class="pN">3875</span>»  Yassa yattha purisindriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3876"> <div class="p">
<span class="pN">3876</span>Kāmāvacare pacchimabhavikānaṃ ye ca purisā somanassena upapajjitvā parinibbāyissanti tesaṃ tattha purisindriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3877"> <div class="p">
<span class="pN">3877</span>«  Yassa vā pana yattha upekkhindriyaṃ uppajjissati tassa tattha purisindriyaṃ uppajjitthāti? </div>
</div>
<div class="q" id="p_35Y10_3878"> <div class="p">
<span class="pN">3878</span>Rūpāvacarānaṃ arūpāvacarānaṃ tesaṃ tattha upekkhindriyaṃ uppajjissati, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha upekkhindriyañca uppajjissati purisindriyañca uppajjittha. </div>
</div>
<div class="q" id="p_35Y10_3879"> <div class="p">
<span class="pN">3879</span>»  Yassa yattha purisindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3880"> <div class="p">
<span class="pN">3880</span>Kāmāvacare pacchimabhavikānaṃ tesaṃ tattha purisindriyaṃ uppajjittha, no ca tesaṃ tattha manindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjittha manindriyañca uppajjissati. </div>
</div>
<div class="q" id="p_35Y10_3881"> <div class="p">
<span class="pN">3881</span>«  Yassa vā pana yattha manindriyaṃ uppajjissati tassa tattha purisindriyaṃ uppajjitthāti? </div>
</div>
<div class="q" id="p_35Y10_3882"> <div class="p">
<span class="pN">3882</span>Rūpāvacarānaṃ arūpāvacarānaṃ tesaṃ tattha manindriyaṃ uppajjissati, no ca tesaṃ tattha purisindriyaṃ uppajjittha. Kāmāvacarānaṃ tesaṃ tattha manindriyañca uppajjissati purisindriyañca uppajjittha. (Purisindriyamūlakaṃ.) </div>
</div>
<div class="q" id="p_35Y10_3883"> <div class="divNumber">418.</div> <div class="p">
<span class="pN">3883</span>»  Yassa yattha jīvitindriyaṃ uppajjittha tassa tattha somanassindriyaṃ uppajjissatīti? </div>
</div>
<div class="q" id="p_35Y10_3884"> <div class="p">
<span class="pN">3884</span>Pacchimacittasamaṅgīnaṃ yassa cittassa anantarā upekkhāsampayuttapacchimacittaṃ uppajjissati asaññasattānaṃ tesaṃ tattha jīvitindriyaṃ uppajjittha, no ca tesaṃ tattha somanassindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3885"> <div class="p">
<span class="pN">3885</span>«  Yassa vā pana yattha somanassindriyaṃ uppajjissati tassa tattha jīvitindriyaṃ uppajjitthāti? </div>
</div>
<div class="q" id="p_35Y10_3886"> <div class="p">
<span class="pN">3886</span>Suddhāvāsaṃ upapajjantānaṃ tesaṃ tattha somanassindriyaṃ uppajjissati, no ca tesaṃ tattha jīvitindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha somanassindriyañca uppajjissati jīvitindriyañca uppajjittha. </div>
</div>
<div class="q" id="p_35Y10_3887"> <div class="p">
<span class="pN">3887</span>»  Yassa yattha jīvitindriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3888"> <div class="p">
<span class="pN">3888</span>Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati asaññasattānaṃ tesaṃ tattha jīvitindriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3889"> <div class="p">
<span class="pN">3889</span>«  Yassa vā pana yattha upekkhindriyaṃ uppajjissati tassa tattha jīvitindriyaṃ uppajjitthāti? </div>
</div>
<div class="q" id="p_35Y10_3890"> <div class="p">
<span class="pN">3890</span>Suddhāvāsaṃ upapajjantānaṃ tesaṃ tattha upekkhindriyaṃ uppajjissati, no ca tesaṃ tattha jīvitindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha upekkhindriyañca uppajjissati jīvitindriyañca uppajjittha. </div>
</div>
<div class="q" id="p_35Y10_3891"> <div class="p">
<span class="pN">3891</span>»  Yassa yattha jīvitindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3892"> <div class="p">
<span class="pN">3892</span>Pacchimacittasamaṅgīnaṃ asaññasattānaṃ tesaṃ tattha jīvitindriyaṃ uppajjittha, no ca tesaṃ tattha manindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjittha manindriyañca uppajjissati. </div>
</div>
<div class="q" id="p_35Y10_3893"> <div class="p">
<span class="pN">3893</span>«  Yassa vā pana yattha manindriyaṃ uppajjissati tassa tattha jīvitindriyaṃ uppajjitthāti? </div>
</div>
<div class="q" id="p_35Y10_3894"> <div class="p">
<span class="pN">3894</span>Suddhāvāsaṃ upapajjantānaṃ tesaṃ tattha manindriyaṃ uppajjissati, no ca tesaṃ tattha jīvitindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati jīvitindriyañca uppajjittha. (Jīvitindriyamūlakaṃ.) </div>
</div>
<div class="q" id="p_35Y10_3895"> <div class="divNumber">419.</div> <div class="p">
<span class="pN">3895</span>»  Yassa yattha somanassindriyaṃ uppajjittha tassa tattha upekkhindriyaṃ uppajjissatīti? </div>
</div>
<div class="q" id="p_35Y10_3896"> <div class="p">
<span class="pN">3896</span>Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tesaṃ tattha somanassindriyaṃ uppajjittha, no ca tesaṃ tattha upekkhindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha somanassindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3897"> <div class="p">
<span class="pN">3897</span>«  Yassa vā pana yattha upekkhindriyaṃ uppajjissati tassa tattha somanassindriyaṃ uppajjitthāti? </div>
</div>
<div class="q" id="p_35Y10_3898"> <div class="p">
<span class="pN">3898</span>Suddhāvāsānaṃ dutiye citte vattamāne tesaṃ tattha upekkhindriyaṃ uppajjissati, no ca tesaṃ tattha somanassindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha upekkhindriyañca uppajjissati somanassindriyañca uppajjittha. </div>
</div>
<div class="q" id="p_35Y10_3899"> <div class="p">
<span class="pN">3899</span>»  Yassa yattha somanassindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3900"> <div class="p">
<span class="pN">3900</span>Pacchimacittasamaṅgīnaṃ tesaṃ tattha somanassindriyaṃ uppajjittha, no ca tesaṃ tattha manindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha somanassindriyañca uppajjittha manindriyañca uppajjissati. </div>
</div>
<div class="q" id="p_35Y10_3901"> <div class="p">
<span class="pN">3901</span>«  Yassa vā pana yattha manindriyaṃ uppajjissati tassa tattha somanassindriyaṃ uppajjitthāti? </div>
</div>
<div class="q" id="p_35Y10_3902"> <div class="p">
<span class="pN">3902</span>Suddhāvāsānaṃ dutiye citte vattamāne tesaṃ tattha manindriyaṃ uppajjissati, no ca tesaṃ tattha somanassindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati somanassindriyañca uppajjittha. (Somanassindriyamūlakaṃ.) </div>
</div>
<div class="q" id="p_35Y10_3903"> <div class="divNumber">420.</div> <div class="p">
<span class="pN">3903</span>»  Yassa yattha upekkhindriyaṃ uppajjittha tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3904"> <div class="p">
<span class="pN">3904</span>Pacchimacittasamaṅgīnaṃ tesaṃ tattha upekkhindriyaṃ uppajjittha, no ca tesaṃ tattha manindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha upekkhindriyañca uppajjittha manindriyañca uppajjissati. </div>
</div>
<div class="q" id="p_35Y10_3905"> <div class="p">
<span class="pN">3905</span>«  Yassa vā pana yattha manindriyaṃ uppajjissati tassa tattha upekkhindriyaṃ uppajjitthāti? </div>
</div>
<div class="q" id="p_35Y10_3906"> <div class="p">
<span class="pN">3906</span>Suddhāvāsaṃ upapajjantānaṃ tesaṃ tattha manindriyaṃ uppajjissati, no ca tesaṃ tattha upekkhindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati upekkhindriyañca uppajjittha. (Upekkhindriyamūlakaṃ.) </div>
</div>
<div class="q" id="p_35Y10_3907"> <div class="divNumber">421.</div> <div class="p">
<span class="pN">3907</span>»  Yassa yattha saddhindriyaṃ uppajjittha tassa tattha paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3908"> <div class="p">
<span class="pN">3908</span>Pacchimacittasamaṅgīnaṃ tesaṃ tattha saddhindriyaṃ uppajjittha, no ca tesaṃ tattha manindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha saddhindriyañca uppajjittha manindriyañca uppajjissati. </div>
</div>
<div class="q" id="p_35Y10_3909"> <div class="p">
<span class="pN">3909</span>«  Yassa vā pana yattha manindriyaṃ uppajjissati tassa tattha saddhindriyaṃ uppajjitthāti? </div>
</div>
<div class="q" id="p_35Y10_3910"> <div class="p">
<span class="pN">3910</span>Suddhāvāsaṃ upapajjantānaṃ tesaṃ tattha manindriyaṃ uppajjissati, no ca tesaṃ tattha saddhindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati saddhindriyañca uppajjittha. (Saddhindriyamūlakaṃ.) </div>
</div>
<div class="q" id="p_35Y10_3911"> <div class="divNumber">422.</div> <div class="p">
<span class="pN">3911</span>»  Yassa yattha paññindriyaṃ uppajjittha tassa tattha manindriyaṃ uppajjissatīti? </div>
</div>
<div class="q" id="p_35Y10_3912"> <div class="p">
<span class="pN">3912</span>Pacchimacittasamaṅgīnaṃ tesaṃ tattha paññindriyaṃ uppajjittha, no ca tesaṃ tattha manindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha paññindriyañca uppajjittha manindriyañca uppajjissati. </div>
</div>
<div class="q" id="p_35Y10_3913"> <div class="p">
<span class="pN">3913</span>«  Yassa vā pana yattha manindriyaṃ uppajjissati tassa tattha paññindriyaṃ uppajjitthāti? </div>
</div>
<div class="q" id="p_35Y10_3914"> <div class="p">
<span class="pN">3914</span>Suddhāvāsaṃ upapajjantānaṃ tesaṃ tattha manindriyaṃ uppajjissati, no ca tesaṃ tattha paññindriyaṃ uppajjittha. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati paññindriyañca uppajjittha. (Paññindriyamūlakaṃ.) </div>
</div>
</html>
