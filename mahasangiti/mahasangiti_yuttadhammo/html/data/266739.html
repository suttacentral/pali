<html>
<div class="i">24.2 Sūkarapotikāvatthu</div>
<div class="h">Taṇhāvagga</div>
<div class="h">Sūkarapotikāvatthu</div>
<div class="q" id="p_18Dh_364"> <div class="divNumber">338.</div> <div class="p"> <table class="singleColumn"> <tr> <td> <div class="pN">364</div> <div class="G">Yathāpi mūle anupaddave daḷhe,</div> </td> </tr> <tr> <td> <div class="G">Chinnopi rukkho punareva rūhati;</div> </td> </tr> <tr> <td> <div class="G">Evampi taṇhānusaye anūhate,</div> </td> </tr> <tr> <td> <div class="G">Nibbattatī dukkhamidaṃ punappunaṃ.</div> </td> </tr> </table> </div>
</div>
<div class="q" id="p_18Dh_365"> <div class="divNumber">339.</div> <div class="p"> <table class="singleColumn"> <tr> <td> <div class="pN">365</div> <div class="G">Yassa chattiṃsati sotā,</div> </td> </tr> <tr> <td> <div class="G">manāpasavanā bhusā;</div> </td> </tr> <tr> <td> <div class="G">Mahāvahanti duddiṭṭhiṃ,</div> </td> </tr> <tr> <td> <div class="G">saṅkappā rāganissitā.</div> </td> </tr> </table> </div>
</div>
<div class="q" id="p_18Dh_366"> <div class="divNumber">340.</div> <div class="p"> <table class="singleColumn"> <tr> <td> <div class="pN">366</div> <div class="G">Savanti sabbadhi sotā,</div> </td> </tr> <tr> <td> <div class="G">latā uppajja tiṭṭhati;</div> </td> </tr> <tr> <td> <div class="G">Tañca disvā lataṃ jātaṃ,</div> </td> </tr> <tr> <td> <div class="G">mūlaṃ paññāya chindatha.</div> </td> </tr> </table> </div>
</div>
<div class="q" id="p_18Dh_367"> <div class="divNumber">341.</div> <div class="p"> <table class="singleColumn"> <tr> <td> <div class="pN">367</div> <div class="G">Saritāni sinehitāni ca,</div> </td> </tr> <tr> <td> <div class="G">Somanassāni bhavanti jantuno;</div> </td> </tr> <tr> <td> <div class="G">Te sātasitā sukhesino,</div> </td> </tr> <tr> <td> <div class="G">Te ve jātijarūpagā narā.</div> </td> </tr> </table> </div>
</div>
<div class="q" id="p_18Dh_368"> <div class="divNumber">342.</div> <div class="p"> <table class="singleColumn"> <tr> <td> <div class="pN">368</div> <div class="G">Tasiṇāya purakkhatā pajā,</div> </td> </tr> <tr> <td> <div class="G">Parisappanti sasova bandhito;</div> </td> </tr> <tr> <td> <div class="G">Saṃyojanasaṅgasattakā,</div> </td> </tr> <tr> <td> <div class="G">Dukkhamupenti punappunaṃ cirāya.</div> </td> </tr> </table> </div>
</div>
<div class="q" id="p_18Dh_369"> <div class="divNumber">343.</div> <div class="p"> <table class="singleColumn"> <tr> <td> <div class="pN">369</div> <div class="G">Tasiṇāya purakkhatā pajā,</div> </td> </tr> <tr> <td> <div class="G">Parisappanti sasova bandhito;</div> </td> </tr> <tr> <td> <div class="G">Tasmā tasiṇaṃ vinodaye,</div> </td> </tr> <tr> <td> <div class="G">Ākaṅkhanta virāgamattano.</div> </td> </tr> </table> </div>
</div>
</html>
