<html>
<div class="i">16.1.10 Gandhatindukajātaka</div>
<div class="h">Tiṃsanipāta</div>
<div class="h">Kiṃchandavagga</div>
<div class="h">Gandhatindukajātaka</div>
<div class="q" id="p_22J_3596"> <div class="divNumber">332.</div> <div class="p"> <table class="singleColumn"> <tr> <td> <div class="pN">3596</div> <div class="G">“Appamādo amataṃ padaṃ,</div> </td> </tr> <tr> <td> <div class="G">Pamādo maccuno padaṃ;</div> </td> </tr> <tr> <td> <div class="G">Appamattā na mīyanti,</div> </td> </tr> <tr> <td> <div class="G">Ye pamattā yathā matā.</div> </td> </tr> </table> </div>
</div>
<div class="q" id="p_22J_3597"> <div class="divNumber">333.</div> <div class="p"> <table class="singleColumn"> <tr> <td> <div class="pN">3597</div> <div class="G">Madā pamādo jāyetha,</div> </td> </tr> <tr> <td> <div class="G">pamādā jāyate khayo;</div> </td> </tr> <tr> <td> <div class="G">Khayā padosā jāyanti,</div> </td> </tr> <tr> <td> <div class="G">mā pamādo bharatūsabha.</div> </td> </tr> </table> </div>
</div>
<div class="q" id="p_22J_3598"> <div class="divNumber">334.</div> <div class="p"> <table class="singleColumn"> <tr> <td> <div class="pN">3598</div> <div class="G">Bahū hi khattiyā jīnā,</div> </td> </tr> <tr> <td> <div class="G">atthaṃ raṭṭhaṃ pamādino;</div> </td> </tr> <tr> <td> <div class="G">Athopi gāmino gāmā,</div> </td> </tr> <tr> <td> <div class="G">anagārā agārino.</div> </td> </tr> </table> </div>
</div>
<div class="q" id="p_22J_3599"> <div class="divNumber">335.</div> <div class="p"> <table class="singleColumn"> <tr> <td> <div class="pN">3599</div> <div class="G">Khattiyassa pamattassa,</div> </td> </tr> <tr> <td> <div class="G">raṭṭhasmiṃ raṭṭhavaḍḍhana;</div> </td> </tr> <tr> <td> <div class="G">Sabbe bhogā vinassanti,</div> </td> </tr> <tr> <td> <div class="G">rañño taṃ vuccate aghaṃ.</div> </td> </tr> </table> </div>
</div>
<div class="q" id="p_22J_3600"> <div class="divNumber">336.</div> <div class="p"> <table class="singleColumn"> <tr> <td> <div class="pN">3600</div> <div class="G">Nesa dhammo mahārāja,</div> </td> </tr> <tr> <td> <div class="G">ativelaṃ pamajjasi;</div> </td> </tr> <tr> <td> <div class="G">Iddhaṃ phītaṃ janapadaṃ,</div> </td> </tr> <tr> <td> <div class="G">corā viddhaṃsayanti naṃ.</div> </td> </tr> </table> </div>
</div>
<div class="q" id="p_22J_3601"> <div class="divNumber">337.</div> <div class="p"> <table class="singleColumn"> <tr> <td> <div class="pN">3601</div> <div class="G">Na te puttā bhavissanti,</div> </td> </tr> <tr> <td> <div class="G">na hiraññaṃ na dhāniyaṃ;</div> </td> </tr> <tr> <td> <div class="G">Raṭṭhe viluppamānamhi,</div> </td> </tr> <tr> <td> <div class="G">sabbabhogehi jiyyasi.</div> </td> </tr> </table> </div>
</div>
<div class="q" id="p_22J_3602"> <div class="divNumber">338.</div> <div class="p"> <table class="singleColumn"> <tr> <td> <div class="pN">3602</div> <div class="G">Sabbabhogā parijiṇṇaṃ,</div> </td> </tr> <tr> <td> <div class="G">rājānaṃ vāpi khattiyaṃ;</div> </td> </tr> <tr> <td> <div class="G">Ñātimittā suhajjā ca,</div> </td> </tr> <tr> <td> <div class="G">na taṃ maññanti māniyaṃ.</div> </td> </tr> </table> </div>
</div>
<div class="q" id="p_22J_3603"> <div class="divNumber">339.</div> <div class="p"> <table class="singleColumn"> <tr> <td> <div class="pN">3603</div> <div class="G">Hatthārohā anikaṭṭhā,</div> </td> </tr> <tr> <td> <div class="G">rathikā pattikārakā;</div> </td> </tr> <tr> <td> <div class="G">Tamevamupajīvantā,</div> </td> </tr> <tr> <td> <div class="G">na taṃ maññanti māniyaṃ.</div> </td> </tr> </table> </div>
</div>
<div class="q" id="p_22J_3604"> <div class="divNumber">340.</div> <div class="p"> <table class="singleColumn"> <tr> <td> <div class="pN">3604</div> <div class="G">Asaṃvihitakammantaṃ,</div> </td> </tr> <tr> <td> <div class="G">bālaṃ dummantimantinaṃ;</div> </td> </tr> <tr> <td> <div class="G">Sirī jahati dummedhaṃ,</div> </td> </tr> <tr> <td> <div class="G">jiṇṇaṃva urago tacaṃ.</div> </td> </tr> </table> </div>
</div>
<div class="q" id="p_22J_3605"> <div class="divNumber">341.</div> <div class="p"> <table class="singleColumn"> <tr> <td> <div class="pN">3605</div> <div class="G">Susaṃvihitakammantaṃ,</div> </td> </tr> <tr> <td> <div class="G">kāluṭṭhāyiṃ atanditaṃ;</div> </td> </tr> <tr> <td> <div class="G">Sabbe bhogābhivaḍḍhanti,</div> </td> </tr> <tr> <td> <div class="G">gāvo sausabhāmiva.</div> </td> </tr> </table> </div>
</div>
<div class="q" id="p_22J_3606"> <div class="divNumber">342.</div> <div class="p"> <table class="singleColumn"> <tr> <td> <div class="pN">3606</div> <div class="G">Upassutiṃ mahārāja,</div> </td> </tr> <tr> <td> <div class="G">raṭṭhe janapade cara;</div> </td> </tr> <tr> <td> <div class="G">Tattha disvā ca sutvā ca,</div> </td> </tr> <tr> <td> <div class="G">tato taṃ paṭipajjasi”.</div> </td> </tr> </table> </div>
</div>
<div class="q" id="p_22J_3607"> <div class="divNumber">343.</div> <div class="p"> <table class="singleColumn"> <tr> <td> <div class="pN">3607</div> <div class="G">“Evaṃ vedetu pañcālo,</div> </td> </tr> <tr> <td> <div class="G">saṅgāme saramappito;</div> </td> </tr> <tr> <td> <div class="G">Yathāhamajja vedemi,</div> </td> </tr> <tr> <td> <div class="G">kaṇṭakena samappito”.</div> </td> </tr> </table> </div>
</div>
<div class="q" id="p_22J_3608"> <div class="divNumber">344.</div> <div class="p"> <table class="singleColumn"> <tr> <td> <div class="pN">3608</div> <div class="G">“Jiṇṇo dubbalacakkhūsi,</div> </td> </tr> <tr> <td> <div class="G">na rūpaṃ sādhu passasi;</div> </td> </tr> <tr> <td> <div class="G">Kiṃ tattha brahmadattassa,</div> </td> </tr> <tr> <td> <div class="G">yaṃ taṃ maggeyya kaṇṭako”.</div> </td> </tr> </table> </div>
</div>
<div class="q" id="p_22J_3609"> <div class="divNumber">345.</div> <div class="p"> <table class="singleColumn"> <tr> <td> <div class="pN">3609</div> <div class="G">“Bahvettha brahmadattassa,</div> </td> </tr> <tr> <td> <div class="G">Sohaṃ maggasmi brāhmaṇa;</div> </td> </tr> <tr> <td> <div class="G">Arakkhitā jānapadā,</div> </td> </tr> <tr> <td> <div class="G">Adhammabalinā hatā.</div> </td> </tr> </table> </div>
</div>
<div class="q" id="p_22J_3610"> <div class="divNumber">346.</div> <div class="p"> <table class="singleColumn"> <tr> <td> <div class="pN">3610</div> <div class="G">Rattiñhi corā khādanti,</div> </td> </tr> <tr> <td> <div class="G">divā khādanti tuṇḍiyā;</div> </td> </tr> <tr> <td> <div class="G">Raṭṭhasmiṃ kūṭarājassa,</div> </td> </tr> <tr> <td> <div class="G">bahu adhammiko jano.</div> </td> </tr> </table> </div>
</div>
<div class="q" id="p_22J_3611"> <div class="divNumber">347.</div> <div class="p"> <table class="singleColumn"> <tr> <td> <div class="pN">3611</div> <div class="G">Etādise bhaye jāte,</div> </td> </tr> <tr> <td> <div class="G">bhayaṭṭā tāta māṇavā;</div> </td> </tr> <tr> <td> <div class="G">Nillenakāni kubbanti,</div> </td> </tr> <tr> <td> <div class="G">vane āhatva kaṇṭakaṃ”.</div> </td> </tr> </table> </div>
</div>
<div class="q" id="p_22J_3612"> <div class="divNumber">348.</div> <div class="p"> <table class="singleColumn"> <tr> <td> <div class="pN">3612</div> <div class="G">“Kadāssu nāmayaṃ rājā,</div> </td> </tr> <tr> <td> <div class="G">brahmadatto marissati;</div> </td> </tr> <tr> <td> <div class="G">Yassa raṭṭhamhi jiyyanti,</div> </td> </tr> <tr> <td> <div class="G">appatikā kumārikā”.</div> </td> </tr> </table> </div>
</div>
<div class="q" id="p_22J_3613"> <div class="divNumber">349.</div> <div class="p"> <table class="singleColumn"> <tr> <td> <div class="pN">3613</div> <div class="G">“Dubbhāsitañhi te jammi,</div> </td> </tr> <tr> <td> <div class="G">anatthapadakovide;</div> </td> </tr> <tr> <td> <div class="G">Kuhiṃ rājā kumārīnaṃ,</div> </td> </tr> <tr> <td> <div class="G">bhattāraṃ pariyesati”.</div> </td> </tr> </table> </div>
</div>
<div class="q" id="p_22J_3614"> <div class="divNumber">350.</div> <div class="p"> <table class="singleColumn"> <tr> <td> <div class="pN">3614</div> <div class="G">“Na me dubbhāsitaṃ brahme,</div> </td> </tr> <tr> <td> <div class="G">kovidatthapadā ahaṃ;</div> </td> </tr> <tr> <td> <div class="G">Arakkhitā jānapadā,</div> </td> </tr> <tr> <td> <div class="G">adhammabalinā hatā.</div> </td> </tr> </table> </div>
</div>
<div class="q" id="p_22J_3615"> <div class="divNumber">351.</div> <div class="p"> <table class="singleColumn"> <tr> <td> <div class="pN">3615</div> <div class="G">Rattiñhi corā khādanti,</div> </td> </tr> <tr> <td> <div class="G">divā khādanti tuṇḍiyā;</div> </td> </tr> <tr> <td> <div class="G">Raṭṭhasmiṃ kūṭarājassa,</div> </td> </tr> <tr> <td> <div class="G">bahu adhammiko jano;</div> </td> </tr> <tr> <td> <div class="G">Dujjīve dubbhare dāre,</div> </td> </tr> <tr> <td> <div class="G">kuto bhattā kumāriyo”.</div> </td> </tr> </table> </div>
</div>
<div class="q" id="p_22J_3616"> <div class="divNumber">352.</div> <div class="p"> <table class="singleColumn"> <tr> <td> <div class="pN">3616</div> <div class="G">“Evaṃ sayatu pañcālo,</div> </td> </tr> <tr> <td> <div class="G">saṅgāme sattiyā hato;</div> </td> </tr> <tr> <td> <div class="G">Yathāyaṃ kapaṇo seti,</div> </td> </tr> <tr> <td> <div class="G">hato phālena sāliyo”.</div> </td> </tr> </table> </div>
</div>
<div class="q" id="p_22J_3617"> <div class="divNumber">353.</div> <div class="p"> <table class="singleColumn"> <tr> <td> <div class="pN">3617</div> <div class="G">“Adhammena tuvaṃ jamma,</div> </td> </tr> <tr> <td> <div class="G">brahmadattassa kujjhasi;</div> </td> </tr> <tr> <td> <div class="G">Yo tvaṃ sapasi rājānaṃ,</div> </td> </tr> <tr> <td> <div class="G">aparajjhitvāna attano”.</div> </td> </tr> </table> </div>
</div>
<div class="q" id="p_22J_3618"> <div class="divNumber">354.</div> <div class="p"> <table class="singleColumn"> <tr> <td> <div class="pN">3618</div> <div class="G">“Dhammena brahmadattassa,</div> </td> </tr> <tr> <td> <div class="G">ahaṃ kujjhāmi brāhmaṇa;</div> </td> </tr> <tr> <td> <div class="G">Arakkhitā jānapadā,</div> </td> </tr> <tr> <td> <div class="G">adhammabalinā hatā.</div> </td> </tr> </table> </div>
</div>
<div class="q" id="p_22J_3619"> <div class="divNumber">355.</div> <div class="p"> <table class="singleColumn"> <tr> <td> <div class="pN">3619</div> <div class="G">Rattiñhi corā khādanti,</div> </td> </tr> <tr> <td> <div class="G">divā khādanti tuṇḍiyā;</div> </td> </tr> <tr> <td> <div class="G">Raṭṭhasmiṃ kūṭarājassa,</div> </td> </tr> <tr> <td> <div class="G">bahu adhammiko jano.</div> </td> </tr> </table> </div>
</div>
<div class="q" id="p_22J_3620"> <div class="divNumber">356.</div> <div class="p"> <table class="singleColumn"> <tr> <td> <div class="pN">3620</div> <div class="G">Sā nūna puna re pakkā,</div> </td> </tr> <tr> <td> <div class="G">vikāle bhattamāhari;</div> </td> </tr> <tr> <td> <div class="G">Bhattahāriṃ apekkhanto,</div> </td> </tr> <tr> <td> <div class="G">hato phālena sāliyo”.</div> </td> </tr> </table> </div>
</div>
<div class="q" id="p_22J_3621"> <div class="divNumber">357.</div> <div class="p"> <table class="singleColumn"> <tr> <td> <div class="pN">3621</div> <div class="G">“Evaṃ haññatu pañcālo,</div> </td> </tr> <tr> <td> <div class="G">saṅgāme asinā hato;</div> </td> </tr> <tr> <td> <div class="G">Yathāhamajja pahato,</div> </td> </tr> <tr> <td> <div class="G">khīrañca me pavaṭṭitaṃ”.</div> </td> </tr> </table> </div>
</div>
<div class="q" id="p_22J_3622"> <div class="divNumber">358.</div> <div class="p"> <table class="singleColumn"> <tr> <td> <div class="pN">3622</div> <div class="G">“Yaṃ pasu khīraṃ chaḍḍeti,</div> </td> </tr> <tr> <td> <div class="G">pasupālaṃ vihiṃsati;</div> </td> </tr> <tr> <td> <div class="G">Kiṃ tattha brahmadattassa,</div> </td> </tr> <tr> <td> <div class="G">yaṃ no garahate bhavaṃ”.</div> </td> </tr> </table> </div>
</div>
<div class="q" id="p_22J_3623"> <div class="divNumber">359.</div> <div class="p"> <table class="singleColumn"> <tr> <td> <div class="pN">3623</div> <div class="G">“Gārayho brahme pañcālo,</div> </td> </tr> <tr> <td> <div class="G">brahmadattassa rājino;</div> </td> </tr> <tr> <td> <div class="G">Arakkhitā jānapadā,</div> </td> </tr> <tr> <td> <div class="G">adhammabalinā hatā.</div> </td> </tr> </table> </div>
</div>
<div class="q" id="p_22J_3624"> <div class="divNumber">360.</div> <div class="p"> <table class="singleColumn"> <tr> <td> <div class="pN">3624</div> <div class="G">Rattiñhi corā khādanti,</div> </td> </tr> <tr> <td> <div class="G">divā khādanti tuṇḍiyā;</div> </td> </tr> <tr> <td> <div class="G">Raṭṭhasmiṃ kūṭarājassa,</div> </td> </tr> <tr> <td> <div class="G">bahu adhammiko jano.</div> </td> </tr> </table> </div>
</div>
<div class="q" id="p_22J_3625"> <div class="divNumber">361.</div> <div class="p"> <table class="singleColumn"> <tr> <td> <div class="pN">3625</div> <div class="G">Caṇḍā aṭanakā gāvī,</div> </td> </tr> <tr> <td> <div class="G">yaṃ pure na duhāmase;</div> </td> </tr> <tr> <td> <div class="G">Taṃ dāni ajja dohāma,</div> </td> </tr> <tr> <td> <div class="G">khīrakāmehupaddutā”.</div> </td> </tr> </table> </div>
</div>
<div class="q" id="p_22J_3626"> <div class="divNumber">362.</div> <div class="p"> <table class="singleColumn"> <tr> <td> <div class="pN">3626</div> <div class="G">“Evaṃ kandatu pañcālo,</div> </td> </tr> <tr> <td> <div class="G">viputto vippasukkhatu;</div> </td> </tr> <tr> <td> <div class="G">Yathāyaṃ kapaṇā gāvī,</div> </td> </tr> <tr> <td> <div class="G">viputtā paridhāvati”.</div> </td> </tr> </table> </div>
</div>
<div class="q" id="p_22J_3627"> <div class="divNumber">363.</div> <div class="p"> <table class="singleColumn"> <tr> <td> <div class="pN">3627</div> <div class="G">“Yaṃ pasu pasupālassa,</div> </td> </tr> <tr> <td> <div class="G">sambhameyya raveyya vā;</div> </td> </tr> <tr> <td> <div class="G">Ko nīdha aparādhatthi,</div> </td> </tr> <tr> <td> <div class="G">brahmadattassa rājino”.</div> </td> </tr> </table> </div>
</div>
<div class="q" id="p_22J_3628"> <div class="divNumber">364.</div> <div class="p"> <table class="singleColumn"> <tr> <td> <div class="pN">3628</div> <div class="G">“Aparādho mahābrahme,</div> </td> </tr> <tr> <td> <div class="G">brahmadattassa rājino;</div> </td> </tr> <tr> <td> <div class="G">Arakkhitā jānapadā,</div> </td> </tr> <tr> <td> <div class="G">adhammabalinā hatā.</div> </td> </tr> </table> </div>
</div>
<div class="q" id="p_22J_3629"> <div class="divNumber">365.</div> <div class="p"> <table class="singleColumn"> <tr> <td> <div class="pN">3629</div> <div class="G">Rattiñhi corā khādanti,</div> </td> </tr> <tr> <td> <div class="G">divā khādanti tuṇḍiyā;</div> </td> </tr> <tr> <td> <div class="G">Raṭṭhasmiṃ kūṭarājassa,</div> </td> </tr> <tr> <td> <div class="G">bahu adhammiko jano;</div> </td> </tr> <tr> <td> <div class="G">Kathaṃ no asikosatthā,</div> </td> </tr> <tr> <td> <div class="G">khīrapā haññate pajā”.</div> </td> </tr> </table> </div>
</div>
<div class="q" id="p_22J_3630"> <div class="divNumber">366.</div> <div class="p"> <table class="singleColumn"> <tr> <td> <div class="pN">3630</div> <div class="G">“Evaṃ khajjatu pañcālo,</div> </td> </tr> <tr> <td> <div class="G">hato yuddhe saputtako;</div> </td> </tr> <tr> <td> <div class="G">Yathāhamajja khajjāmi,</div> </td> </tr> <tr> <td> <div class="G">gāmikehi araññajo”.</div> </td> </tr> </table> </div>
</div>
<div class="q" id="p_22J_3631"> <div class="divNumber">367.</div> <div class="p"> <table class="singleColumn"> <tr> <td> <div class="pN">3631</div> <div class="G">“Na sabbabhūtesu vidhenti rakkhaṃ,</div> </td> </tr> <tr> <td> <div class="G">Rājāno maṇḍūka manussaloke;</div> </td> </tr> <tr> <td> <div class="G">Nettāvatā rājā adhammacārī,</div> </td> </tr> <tr> <td> <div class="G">Yaṃ tādisaṃ jīvamadeyyu dhaṅkā”.</div> </td> </tr> </table> </div>
</div>
<div class="q" id="p_22J_3632"> <div class="divNumber">368.</div> <div class="p"> <table class="singleColumn"> <tr> <td> <div class="pN">3632</div> <div class="G">“Adhammarūpo vata brahmacārī,</div> </td> </tr> <tr> <td> <div class="G">Anuppiyaṃ bhāsasi khattiyassa;</div> </td> </tr> <tr> <td> <div class="G">Viluppamānāya puthuppajāya,</div> </td> </tr> <tr> <td> <div class="G">Pūjesi rājaṃ paramappamādaṃ.</div> </td> </tr> </table> </div>
</div>
<div class="q" id="p_22J_3633"> <div class="divNumber">369.</div> <div class="p"> <table class="singleColumn"> <tr> <td> <div class="pN">3633</div> <div class="G">Sace idaṃ brahme surajjakaṃ siyā,</div> </td> </tr> <tr> <td> <div class="G">Phītaṃ raṭṭhaṃ muditaṃ vippasannaṃ;</div> </td> </tr> <tr> <td> <div class="G">Bhutvā baliṃ aggapiṇḍañca kākā,</div> </td> </tr> <tr> <td> <div class="G">Na mādisaṃ jīvamadeyyu dhaṅkā”ti. (2974)</div> </td> </tr> </table> </div>
</div>
<div class="CENTER" id="p_22J_3634">
<span class="pN">3634</span>Gandhatindukajātakaṃ dasamaṃ.</div>
<div class="ENDH3" id="p_22J_3635">
<span class="pN">3635</span>Tiṃsanipātaṃ niṭṭhitaṃ.</div>
<div class="SUMMARY" id="p_22J_3636">
<span class="pN">3636</span><span class="firstLetter">T</span>assuddānaṃ</div>
<div class="q" id="p_22J_3637"> <div class="p"> <table class="singleColumn"> <tr> <td> <div class="pN">3637</div> <div class="G">Kiṃchanda kumbha jayaddisa chaddanta,</div> </td> </tr> <tr> <td> <div class="G">Atha paṇḍitasambhava sirakapi;</div> </td> </tr> <tr> <td> <div class="G">Dakarakkhasa paṇḍaranāgavaro,</div> </td> </tr> <tr> <td> <div class="G">Atha sambula tindukadevasutoti.</div> </td> </tr> </table> </div>
</div>
<div class="ENDBOOK" id="p_22J_3638">
<span class="pN">3638</span>Jātakapāḷiyā paṭhamo bhāgo niṭṭhito.</div>
</html>
