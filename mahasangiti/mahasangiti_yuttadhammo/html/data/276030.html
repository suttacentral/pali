<html>
<div class="i">5.3.10 Dutiyakaṇhasappasutta</div>
<div class="h">Pañcamapaṇṇāsaka</div>
<div class="h">Dīghacārikavagga</div>
<div class="h">Dutiyakaṇhasappasutta</div>
<div class="q" id="p_16A5_1283"> <div class="divNumber">230.</div> <div class="p">
<span class="pN">1283</span>“Pañcime, bhikkhave, ādīnavā kaṇhasappe. Katame pañca? Kodhano, upanāhī, ghoraviso, dujjivho, mittadubbhī. Ime kho, bhikkhave, pañca ādīnavā kaṇhasappe. </div>
</div>
<div class="q" id="p_16A5_1284"> <div class="p">
<span class="pN">1284</span>Evamevaṃ kho, bhikkhave, pañcime ādīnavā mātugāme. Katame pañca? Kodhano, upanāhī, ghoraviso, dujjivho, mittadubbhī. Tatridaṃ, bhikkhave, mātugāmassa ghoravisatā—  yebhuyyena, bhikkhave, mātugāmo tibbarāgo. Tatridaṃ, bhikkhave, mātugāmassa dujjivhatā—  yebhuyyena, bhikkhave, mātugāmo pisuṇavāco. Tatridaṃ, bhikkhave, mātugāmassa mittadubbhitā—  yebhuyyena, bhikkhave, mātugāmo aticārinī. Ime kho, bhikkhave, pañca ādīnavā mātugāme”ti. </div>
</div>
<div class="CENTER" id="p_16A5_1285">
<span class="pN">1285</span>Dasamaṃ.</div>
<div class="CENTER" id="p_16A5_1286">
<span class="pN">1286</span>Dīghacārikavaggo tatiyo.</div>
<div class="SUMMARY" id="p_16A5_1287">
<span class="pN">1287</span><span class="firstLetter">T</span>assuddānaṃ</div>
<div class="q" id="p_16A5_1288"> <div class="p"> <table class="singleColumn"> <tr> <td> <div class="pN">1288</div> <div class="G">Dve dīghacārikā vuttā,</div> </td> </tr> <tr> <td> <div class="G">atinivāsamaccharī;</div> </td> </tr> <tr> <td> <div class="G">Dve ca kulūpakā bhogā,</div> </td> </tr> <tr> <td> <div class="G">bhattaṃ sappāpare duveti.</div> </td> </tr> </table> </div>
</div>
</html>
