<html>
<div class="i"> Anantara</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_37P1_1582"> <div class="divNumber">52.</div> <div class="p">
<span class="pN">1582</span>Ācayagāmī dhammo ācayagāmissa dhammassa anantarapaccayena paccayo—  purimā purimā ācayagāmī khandhā pacchimānaṃ pacchimānaṃ ācayagāmīnaṃ khandhānaṃ anantarapaccayena paccayo. Anulomaṃ gotrabhussa…  anulomaṃ vodānassa anantarapaccayena paccayo. (1) </div>
</div>
<div class="q" id="p_37P1_1583"> <div class="p">
<span class="pN">1583</span>Ācayagāmī dhammo apacayagāmissa dhammassa anantarapaccayena paccayo—  gotrabhu maggassa…  vodānaṃ maggassa anantarapaccayena paccayo. (2) </div>
</div>
<div class="q" id="p_37P1_1584"> <div class="p">
<span class="pN">1584</span>Ācayagāmī dhammo nevācayagāmināpacayagāmissa dhammassa anantarapaccayena paccayo—  ācayagāmī khandhā vuṭṭhānassa anantarapaccayena paccayo. Sekkhānaṃ anulomaṃ phalasamāpattiyā, nirodhā vuṭṭhahantassa nevasaññānāsaññāyatanakusalaṃ phalasamāpattiyā anantarapaccayena paccayo. (3) </div>
</div>
<div class="q" id="p_37P1_1585"> <div class="p">
<span class="pN">1585</span>Apacayagāmī dhammo nevācayagāmināpacayagāmissa dhammassa anantarapaccayena paccayo—  maggo phalassa anantarapaccayena paccayo. (1) </div>
</div>
<div class="q" id="p_37P1_1586"> <div class="p">
<span class="pN">1586</span>Nevācayagāmināpacayagāmī dhammo nevācayagāmināpacayagāmissa dhammassa anantarapaccayena paccayo—  purimā purimā nevācayagāmināpacayagāmī khandhā pacchimānaṃ pacchimānaṃ nevācayagāmināpacayagāmīnaṃ khandhānaṃ anantarapaccayena paccayo. Bhavaṅgaṃ āvajjanāya…  kiriyaṃ vuṭṭhānassa…  arahato anulomaṃ phalasamāpattiyā…  nirodhā vuṭṭhahantassa nevasaññānāsaññāyatanakiriyaṃ phalasamāpattiyā anantarapaccayena paccayo. (1) </div>
</div>
<div class="q" id="p_37P1_1587"> <div class="p">
<span class="pN">1587</span>Nevācayagāmināpacayagāmī dhammo ācayagāmissa dhammassa anantarapaccayena paccayo—  āvajjanā ācayagāmīnaṃ khandhānaṃ anantarapaccayena paccayo. (2) </div>
</div>
</html>
