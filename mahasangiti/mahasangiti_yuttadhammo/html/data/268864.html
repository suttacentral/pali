<html>
<div class="i">1.1.6 Nimirājacariya</div>
<div class="h">Akittivagga</div>
<div class="h">Dānapāramī</div>
<div class="h">Nimirājacariya</div>
<div class="q" id="p_21Cp_46"> <div class="divNumber">40.</div> <div class="p"> <table class="singleColumn"> <tr> <td> <div class="pN">46</div> <div class="G">“Punāparaṃ yadā homi,</div> </td> </tr> <tr> <td> <div class="G">mithilāyaṃ puruttame;</div> </td> </tr> <tr> <td> <div class="G">Nimi nāma mahārājā,</div> </td> </tr> <tr> <td> <div class="G">paṇḍito kusalatthiko.</div> </td> </tr> </table> </div>
</div>
<div class="q" id="p_21Cp_47"> <div class="divNumber">41.</div> <div class="p"> <table class="singleColumn"> <tr> <td> <div class="pN">47</div> <div class="G">Tadāhaṃ māpayitvāna,</div> </td> </tr> <tr> <td> <div class="G">catussālaṃ catummukhaṃ;</div> </td> </tr> <tr> <td> <div class="G">Tattha dānaṃ pavattesiṃ,</div> </td> </tr> <tr> <td> <div class="G">migapakkhinarādinaṃ.</div> </td> </tr> </table> </div>
</div>
<div class="q" id="p_21Cp_48"> <div class="divNumber">42.</div> <div class="p"> <table class="singleColumn"> <tr> <td> <div class="pN">48</div> <div class="G">Acchādanañca sayanaṃ,</div> </td> </tr> <tr> <td> <div class="G">annaṃ pānañca bhojanaṃ;</div> </td> </tr> <tr> <td> <div class="G">Abbocchinnaṃ karitvāna,</div> </td> </tr> <tr> <td> <div class="G">mahādānaṃ pavattayiṃ.</div> </td> </tr> </table> </div>
</div>
<div class="q" id="p_21Cp_49"> <div class="divNumber">43.</div> <div class="p"> <table class="singleColumn"> <tr> <td> <div class="pN">49</div> <div class="G">Yathāpi sevako sāmiṃ,</div> </td> </tr> <tr> <td> <div class="G">dhanahetumupāgato;</div> </td> </tr> <tr> <td> <div class="G">Kāyena vācā manasā,</div> </td> </tr> <tr> <td> <div class="G">ārādhanīyamesati.</div> </td> </tr> </table> </div>
</div>
<div class="q" id="p_21Cp_50"> <div class="divNumber">44.</div> <div class="p"> <table class="singleColumn"> <tr> <td> <div class="pN">50</div> <div class="G">Tathevāhaṃ sabbabhave,</div> </td> </tr> <tr> <td> <div class="G">pariyesissāmi bodhijaṃ;</div> </td> </tr> <tr> <td> <div class="G">Dānena satte tappetvā,</div> </td> </tr> <tr> <td> <div class="G">icchāmi bodhimuttaman”ti.</div> </td> </tr> </table> </div>
</div>
<div class="CENTER" id="p_21Cp_51">
<span class="pN">51</span>Nimirājacariyaṃ chaṭṭhaṃ.</div>
</html>
