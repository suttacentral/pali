<html>
<div class="i">17.6 Sappidāyakattheraapadāna</div>
<div class="h">Supāricariyavagga</div>
<div class="h">Sappidāyakattheraapadāna</div>
<div class="q" id="p_20Ap1_2470"> <div class="divNumber">28.</div> <div class="p"> <table class="singleColumn"> <tr> <td> <div class="pN">2470</div> <div class="G">“Phusso nāmāsi bhagavā,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Gacchate vīthiyaṃ vīro,</div> </td> </tr> <tr> <td> <div class="G">nibbāpento mahājanaṃ.</div> </td> </tr> </table> </div>
</div>
<div class="q" id="p_20Ap1_2471"> <div class="divNumber">29.</div> <div class="p"> <table class="singleColumn"> <tr> <td> <div class="pN">2471</div> <div class="G">Anupubbena bhagavā,</div> </td> </tr> <tr> <td> <div class="G">āgacchi mama santikaṃ;</div> </td> </tr> <tr> <td> <div class="G">Tato taṃ pattaṃ paggayha,</div> </td> </tr> <tr> <td> <div class="G">sappitelamadāsahaṃ.</div> </td> </tr> </table> </div>
</div>
<div class="q" id="p_20Ap1_2472"> <div class="divNumber">30.</div> <div class="p"> <table class="singleColumn"> <tr> <td> <div class="pN">2472</div> <div class="G">Dvenavute ito kappe,</div> </td> </tr> <tr> <td> <div class="G">yaṃ sappimadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">sappidānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2473"> <div class="divNumber">31.</div> <div class="p"> <table class="singleColumn"> <tr> <td> <div class="pN">2473</div> <div class="G">Chappaññāse ito kappe,</div> </td> </tr> <tr> <td> <div class="G">eko āsi samodako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2474"> <div class="divNumber">32.</div> <div class="p"> <table class="singleColumn"> <tr> <td> <div class="pN">2474</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2475"> <div class="p">
<span class="pN">2475</span>Itthaṃ sudaṃ āyasmā sappidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2476">
<span class="pN">2476</span>Sappidāyakattherassāpadānaṃ chaṭṭhaṃ.</div>
</html>
