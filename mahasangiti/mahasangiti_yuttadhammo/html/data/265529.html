<html>
<div class="i"> Hetu</div>
<div class="h">Kilesagocchaka</div>
<div class="h">Saṃkiliṭṭhaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3928"> <div class="divNumber">44.</div> <div class="p">
<span class="pN">3928</span>Saṃkiliṭṭhaṃ dhammaṃ paccayā saṃkiliṭṭho dhammo uppajjati hetupaccayā…  tīṇi. (Paṭiccasadisaṃ.) </div>
</div>
<div class="q" id="p_38P2_3929"> <div class="p">
<span class="pN">3929</span>Asaṃkiliṭṭhaṃ dhammaṃ paccayā asaṃkiliṭṭho dhammo uppajjati hetupaccayā—  asaṃkiliṭṭhaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  (yāva ajjhattikā mahābhūtā) vatthuṃ paccayā asaṃkiliṭṭhā khandhā. (1) </div>
</div>
<div class="q" id="p_38P2_3930"> <div class="p">
<span class="pN">3930</span>Asaṃkiliṭṭhaṃ dhammaṃ paccayā saṃkiliṭṭho dhammo uppajjati hetupaccayā—  vatthuṃ paccayā saṃkiliṭṭhā khandhā. (2) </div>
</div>
<div class="q" id="p_38P2_3931"> <div class="p">
<span class="pN">3931</span>Asaṃkiliṭṭhaṃ dhammaṃ paccayā saṃkiliṭṭho ca asaṃkiliṭṭho ca dhammā uppajjanti hetupaccayā—  vatthuṃ paccayā saṃkiliṭṭhā khandhā, mahābhūte paccayā cittasamuṭṭhānaṃ rūpaṃ. (3) </div>
</div>
<div class="q" id="p_38P2_3932"> <div class="divNumber">45.</div> <div class="p">
<span class="pN">3932</span>Saṃkiliṭṭhañca asaṃkiliṭṭhañca dhammaṃ paccayā saṃkiliṭṭho dhammo uppajjati hetupaccayā—  saṃkiliṭṭhaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_3933"> <div class="p">
<span class="pN">3933</span>Saṃkiliṭṭhañca asaṃkiliṭṭhañca dhammaṃ paccayā asaṃkiliṭṭho dhammo uppajjati hetupaccayā—  saṃkiliṭṭhe khandhe ca mahābhūte ca paccayā cittasamuṭṭhānaṃ rūpaṃ. (2) </div>
</div>
<div class="q" id="p_38P2_3934"> <div class="p">
<span class="pN">3934</span>Saṃkiliṭṭhañca asaṃkiliṭṭhañca dhammaṃ paccayā saṃkiliṭṭho ca asaṃkiliṭṭho ca dhammā uppajjanti hetupaccayā—  saṃkiliṭṭhaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  saṃkiliṭṭhe khandhe ca mahābhūte ca paccayā cittasamuṭṭhānaṃ rūpaṃ. (Saṃkhittaṃ.) (3) </div>
</div>
</html>
