<html>
<div class="i">2.2.7 Anariyavohārasutta</div>
<div class="h">Dutiyapaṇṇāsaka</div>
<div class="h">Bhūmicālavagga</div>
<div class="h">Anariyavohārasutta</div>
<div class="q" id="p_17A8_681"> <div class="divNumber">67.</div> <div class="p">
<span class="pN">681</span>“Aṭṭhime, bhikkhave, anariyavohārā. Katame aṭṭha? Adiṭṭhe diṭṭhavāditā, asute sutavāditā, amute mutavāditā, aviññāte viññātavāditā, diṭṭhe adiṭṭhavāditā, sute asutavāditā, mute amutavāditā, viññāte aviññātavāditā. Ime kho, bhikkhave, aṭṭha anariyavohārā”ti. </div>
</div>
<div class="CENTER" id="p_17A8_682">
<span class="pN">682</span>Sattamaṃ.</div>
</html>
