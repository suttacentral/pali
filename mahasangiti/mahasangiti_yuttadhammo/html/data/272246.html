<html>
<div class="i">19.2 Desanāgāminiyādiāpatti</div>
<div class="h">Dutiyagāthāsaṅgaṇika</div>
<div class="h">Desanāgāminiyādiāpatti</div>
<div class="q" id="p_5V_2242"> <div class="divNumber">475.</div> <div class="p"> <table class="singleColumn"> <tr> <td> <div class="pN">2242</div> <div class="G">Kati desanāgāminiyo,</div> </td> </tr> <tr> <td> <div class="G">Kati sappaṭikammā katā;</div> </td> </tr> <tr> <td> <div class="G">Katettha appaṭikammā vuttā,</div> </td> </tr> <tr> <td> <div class="G">Buddhenādiccabandhunā.</div> </td> </tr> </table> </div>
</div>
<div class="q" id="p_5V_2243"> <div class="p"> <table class="singleColumn"> <tr> <td> <div class="pN">2243</div> <div class="G">Pañca desanāgāminiyo,</div> </td> </tr> <tr> <td> <div class="G">Cha sappaṭikammā katā;</div> </td> </tr> <tr> <td> <div class="G">Ekettha appaṭikammā vuttā,</div> </td> </tr> <tr> <td> <div class="G">Buddhenādiccabandhunā.</div> </td> </tr> </table> </div>
</div>
<div class="q" id="p_5V_2244"> <div class="p"> <table class="singleColumn"> <tr> <td> <div class="pN">2244</div> <div class="G">Vinayagarukā kati vuttā,</div> </td> </tr> <tr> <td> <div class="G">Kāyavācasikāni ca;</div> </td> </tr> <tr> <td> <div class="G">Kati vikāle dhaññaraso,</div> </td> </tr> <tr> <td> <div class="G">Kati ñatticatutthena sammuti.</div> </td> </tr> </table> </div>
</div>
<div class="q" id="p_5V_2245"> <div class="p"> <table class="singleColumn"> <tr> <td> <div class="pN">2245</div> <div class="G">Vinayagarukā dve vuttā,</div> </td> </tr> <tr> <td> <div class="G">Kāyavācasikāni ca;</div> </td> </tr> <tr> <td> <div class="G">Eko vikāle dhaññaraso,</div> </td> </tr> <tr> <td> <div class="G">Ekā ñatticatutthena sammuti.</div> </td> </tr> </table> </div>
</div>
<div class="q" id="p_5V_2246"> <div class="p"> <table class="singleColumn"> <tr> <td> <div class="pN">2246</div> <div class="G">Pārājikā kāyikā kati,</div> </td> </tr> <tr> <td> <div class="G">kati saṃvāsakabhūmiyo;</div> </td> </tr> <tr> <td> <div class="G">Katinaṃ ratticchedo,</div> </td> </tr> <tr> <td> <div class="G">paññattā dvaṅgulā kati.</div> </td> </tr> </table> </div>
</div>
<div class="q" id="p_5V_2247"> <div class="p"> <table class="singleColumn"> <tr> <td> <div class="pN">2247</div> <div class="G">Pārājikā kāyikā dve,</div> </td> </tr> <tr> <td> <div class="G">dve saṃvāsakabhūmiyo;</div> </td> </tr> <tr> <td> <div class="G">Dvinnaṃ ratticchedo,</div> </td> </tr> <tr> <td> <div class="G">paññattā dvaṅgulā duve.</div> </td> </tr> </table> </div>
</div>
<div class="q" id="p_5V_2248"> <div class="p"> <table class="singleColumn"> <tr> <td> <div class="pN">2248</div> <div class="G">Katattānaṃ vadhitvāna,</div> </td> </tr> <tr> <td> <div class="G">katihi saṃgho bhijjati;</div> </td> </tr> <tr> <td> <div class="G">Katettha paṭhamāpattikā,</div> </td> </tr> <tr> <td> <div class="G">ñattiyā karaṇā kati.</div> </td> </tr> </table> </div>
</div>
<div class="q" id="p_5V_2249"> <div class="p"> <table class="singleColumn"> <tr> <td> <div class="pN">2249</div> <div class="G">Dve attānaṃ vadhitvāna,</div> </td> </tr> <tr> <td> <div class="G">dvīhi saṃgho bhijjati;</div> </td> </tr> <tr> <td> <div class="G">Dvettha paṭhamāpattikā,</div> </td> </tr> <tr> <td> <div class="G">ñattiyā karaṇā duve.</div> </td> </tr> </table> </div>
</div>
<div class="q" id="p_5V_2250"> <div class="p"> <table class="singleColumn"> <tr> <td> <div class="pN">2250</div> <div class="G">Pāṇātipāte kati āpattiyo,</div> </td> </tr> <tr> <td> <div class="G">Vācā pārājikā kati;</div> </td> </tr> <tr> <td> <div class="G">Obhāsanā kati vuttā,</div> </td> </tr> <tr> <td> <div class="G">Sañcarittena vā kati.</div> </td> </tr> </table> </div>
</div>
<div class="q" id="p_5V_2251"> <div class="p"> <table class="singleColumn"> <tr> <td> <div class="pN">2251</div> <div class="G">Pāṇātipāte tisso āpattiyo,</div> </td> </tr> <tr> <td> <div class="G">Vācā pārājikā tayo;</div> </td> </tr> <tr> <td> <div class="G">Obhāsanā tayo vuttā,</div> </td> </tr> <tr> <td> <div class="G">Sañcarittena vā tayo.</div> </td> </tr> </table> </div>
</div>
<div class="q" id="p_5V_2252"> <div class="p"> <table class="singleColumn"> <tr> <td> <div class="pN">2252</div> <div class="G">Kati puggalā na upasampādetabbā,</div> </td> </tr> <tr> <td> <div class="G">Kati kammānaṃ saṅgahā;</div> </td> </tr> <tr> <td> <div class="G">Nāsitakā kati vuttā,</div> </td> </tr> <tr> <td> <div class="G">Katinaṃ ekavācikā.</div> </td> </tr> </table> </div>
</div>
<div class="q" id="p_5V_2253"> <div class="p"> <table class="singleColumn"> <tr> <td> <div class="pN">2253</div> <div class="G">Tayo puggalā na upasampādetabbā,</div> </td> </tr> <tr> <td> <div class="G">Tayo kammānaṃ saṅgahā;</div> </td> </tr> <tr> <td> <div class="G">Nāsitakā tayo vuttā,</div> </td> </tr> <tr> <td> <div class="G">Tiṇṇannaṃ ekavācikā.</div> </td> </tr> </table> </div>
</div>
<div class="q" id="p_5V_2254"> <div class="p"> <table class="singleColumn"> <tr> <td> <div class="pN">2254</div> <div class="G">Adinnādāne kati āpattiyo,</div> </td> </tr> <tr> <td> <div class="G">Kati methunapaccayā;</div> </td> </tr> <tr> <td> <div class="G">Chindantassa kati āpattiyo,</div> </td> </tr> <tr> <td> <div class="G">Kati chaḍḍitapaccayā.</div> </td> </tr> </table> </div>
</div>
<div class="q" id="p_5V_2255"> <div class="p"> <table class="singleColumn"> <tr> <td> <div class="pN">2255</div> <div class="G">Adinnādāne tisso āpattiyo,</div> </td> </tr> <tr> <td> <div class="G">Catasso methunapaccayā;</div> </td> </tr> <tr> <td> <div class="G">Chindantassa tisso āpattiyo,</div> </td> </tr> <tr> <td> <div class="G">Pañca chaḍḍitapaccayā.</div> </td> </tr> </table> </div>
</div>
<div class="q" id="p_5V_2256"> <div class="p"> <table class="singleColumn"> <tr> <td> <div class="pN">2256</div> <div class="G">Bhikkhunovādakavaggasmiṃ,</div> </td> </tr> <tr> <td> <div class="G">pācittiyena dukkaṭā;</div> </td> </tr> <tr> <td> <div class="G">Katettha navakā vuttā,</div> </td> </tr> <tr> <td> <div class="G">katinaṃ cīvarena ca.</div> </td> </tr> </table> </div>
</div>
<div class="q" id="p_5V_2257"> <div class="p"> <table class="singleColumn"> <tr> <td> <div class="pN">2257</div> <div class="G">Bhikkhunovādakavaggasmiṃ,</div> </td> </tr> <tr> <td> <div class="G">Pācittiyena dukkaṭā katā;</div> </td> </tr> <tr> <td> <div class="G">Caturettha navakā vuttā,</div> </td> </tr> <tr> <td> <div class="G">Dvinnaṃ cīvarena ca.</div> </td> </tr> </table> </div>
</div>
<div class="q" id="p_5V_2258"> <div class="p"> <table class="singleColumn"> <tr> <td> <div class="pN">2258</div> <div class="G">Bhikkhunīnañca akkhātā,</div> </td> </tr> <tr> <td> <div class="G">Pāṭidesaniyā kati;</div> </td> </tr> <tr> <td> <div class="G">Bhuñjantāmakadhaññena,</div> </td> </tr> <tr> <td> <div class="G">Pācittiyena dukkaṭā kati.</div> </td> </tr> </table> </div>
</div>
<div class="q" id="p_5V_2259"> <div class="p"> <table class="singleColumn"> <tr> <td> <div class="pN">2259</div> <div class="G">Bhikkhunīnañca akkhātā,</div> </td> </tr> <tr> <td> <div class="G">Aṭṭha pāṭidesanīyā katā;</div> </td> </tr> <tr> <td> <div class="G">Bhuñjantāmakadhaññena,</div> </td> </tr> <tr> <td> <div class="G">Pācittiyena dukkaṭā katā.</div> </td> </tr> </table> </div>
</div>
<div class="q" id="p_5V_2260"> <div class="p"> <table class="singleColumn"> <tr> <td> <div class="pN">2260</div> <div class="G">Gacchantassa kati āpattiyo,</div> </td> </tr> <tr> <td> <div class="G">Ṭhitassa cāpi kittakā;</div> </td> </tr> <tr> <td> <div class="G">Nisinnassa kati āpattiyo,</div> </td> </tr> <tr> <td> <div class="G">Nipannassāpi kittakā.</div> </td> </tr> </table> </div>
</div>
<div class="q" id="p_5V_2261"> <div class="p"> <table class="singleColumn"> <tr> <td> <div class="pN">2261</div> <div class="G">Gacchantassa catasso āpattiyo,</div> </td> </tr> <tr> <td> <div class="G">Ṭhitassa cāpi tattakā;</div> </td> </tr> <tr> <td> <div class="G">Nisinnassa catasso āpattiyo,</div> </td> </tr> <tr> <td> <div class="G">Nipannassāpi tattakā.</div> </td> </tr> </table> </div>
</div>
</html>
