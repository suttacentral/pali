<html>
<div class="i">1.1.3.10 Aghamūlasutta</div>
<div class="h">Khandhasaṃyutta</div>
<div class="h">Mūlapaṇṇāsaka</div>
<div class="h">Bhāravagga</div>
<div class="h">Aghamūlasutta</div>
<div class="q" id="p_13S3_147"> <div class="divNumber">31.</div> <div class="p">
<span class="pN">147</span>Sāvatthinidānaṃ. “Aghañca, bhikkhave, desessāmi aghamūlañca. Taṃ suṇātha. Katamañca, bhikkhave, aghaṃ? Rūpaṃ, bhikkhave, aghaṃ, vedanā aghaṃ, saññā aghaṃ, saṅkhārā aghaṃ, viññāṇaṃ aghaṃ. Idaṃ vuccati, bhikkhave, aghaṃ. Katamañca, bhikkhave, aghamūlaṃ? Yāyaṃ taṇhā ponobhavikā nandīrāgasahagatā tatratatrābhinandinī; seyyathidaṃ—  kāmataṇhā, bhavataṇhā, vibhavataṇhā. Idaṃ vuccati, bhikkhave, aghamūlan”ti. </div>
</div>
<div class="CENTER" id="p_13S3_148">
<span class="pN">148</span>Dasamaṃ.</div>
</html>
