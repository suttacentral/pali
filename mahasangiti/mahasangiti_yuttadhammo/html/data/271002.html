<html>
<div class="i">2.1.8.10 Mahantaraduka</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Duka</div>
<div class="h">Mahantaraduka</div>
<div class="q" id="p_31Dht_181"> <div class="divNumber">135.</div> <div class="p">
<span class="pN">181</span>Sārammaṇā dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. </div>
</div>
<div class="q" id="p_31Dht_182"> <div class="divNumber">136.</div> <div class="p">
<span class="pN">182</span>Anārammaṇā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā. </div>
</div>
<div class="q" id="p_31Dht_183"> <div class="divNumber">137.</div> <div class="p">
<span class="pN">183</span>Cittā dhammā ekena khandhena ekenāyatanena sattahi dhātūhi saṅgahitā. Katihi asaṅgahitā? Catūhi khandhehi ekādasahāyatanehi ekādasahi dhātūhi asaṅgahitā. </div>
</div>
<div class="q" id="p_31Dht_184"> <div class="divNumber">138.</div> <div class="p">
<span class="pN">184</span>No cittā dhammā asaṅkhataṃ khandhato ṭhapetvā catūhi khandhehi ekādasahāyatanehi ekādasahi dhātūhi saṅgahitā. Katihi asaṅgahitā? Ekena khandhena ekenāyatanena sattahi dhātūhi asaṅgahitā. </div>
</div>
<div class="q" id="p_31Dht_185"> <div class="divNumber">139.</div> <div class="p">
<span class="pN">185</span>Cetasikā dhammā…  cittasampayuttā dhammā…  cittasaṃsaṭṭhā dhammā tīhi khandhehi ekenāyatanena ekāya dhātuyā saṅgahitā. Katihi asaṅgahitā? Dvīhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_186"> <div class="divNumber">140.</div> <div class="p">
<span class="pN">186</span>Acetasikā dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_187"> <div class="divNumber">141.</div> <div class="p">
<span class="pN">187</span>Cittavippayuttā dhammā…  cittavisaṃsaṭṭhā dhammā asaṅkhataṃ khandhato ṭhapetvā ekena khandhena ekādasahāyatanehi ekādasahi dhātūhi saṅgahitā. Katihi asaṅgahitā? Catūhi khandhehi ekenāyatanena sattahi dhātūhi asaṅgahitā. </div>
</div>
<div class="q" id="p_31Dht_188"> <div class="divNumber">142.</div> <div class="p">
<span class="pN">188</span>Cittasamuṭṭhānā dhammā catūhi khandhehi chahāyatanehi chahi dhātūhi saṅgahitā. Katihi asaṅgahitā? Ekena khandhena chahāyatanehi dvādasahi dhātūhi asaṅgahitā. </div>
</div>
<div class="q" id="p_31Dht_189"> <div class="divNumber">143.</div> <div class="p">
<span class="pN">189</span>No cittasamuṭṭhānā dhammā…  no cittasahabhuno dhammā…  no cittānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_190"> <div class="divNumber">144.</div> <div class="p">
<span class="pN">190</span>Cittasahabhuno dhammā…  cittānuparivattino dhammā catūhi khandhehi ekenāyatanena ekāya dhātuyā saṅgahitā. Katihi asaṅgahitā? Ekena khandhena ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_191"> <div class="divNumber">145.</div> <div class="p">
<span class="pN">191</span>Cittasaṃsaṭṭhasamuṭṭhānā dhammā…  cittasaṃsaṭṭhasamuṭṭhānasahabhuno dhammā…  cittasaṃsaṭṭhasamuṭṭhānānuparivattino dhammā tīhi khandhehi ekenāyatanena ekāya dhātuyā saṅgahitā. Katihi asaṅgahitā? Dvīhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_192"> <div class="divNumber">146.</div> <div class="p">
<span class="pN">192</span>No cittasaṃsaṭṭhasamuṭṭhānā dhammā…  no cittasaṃsaṭṭhasamuṭṭhānasahabhuno dhammā…  no cittasaṃsaṭṭhasamuṭṭhānānuparivattino dhammā asaṅkhataṃ khandhato ṭhapetvā dvīhi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Tīhi khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_193"> <div class="divNumber">147.</div> <div class="p">
<span class="pN">193</span>Ajjhattikā dhammā dvīhi khandhehi chahāyatanehi dvādasahi dhātūhi saṅgahitā. Katihi asaṅgahitā? Tīhi khandhehi chahāyatanehi chahi dhātūhi asaṅgahitā. </div>
</div>
<div class="q" id="p_31Dht_194"> <div class="divNumber">148.</div> <div class="p">
<span class="pN">194</span>Bāhirā dhammā asaṅkhataṃ khandhato ṭhapetvā catūhi khandhehi chahāyatanehi chahi dhātūhi saṅgahitā. Katihi asaṅgahitā? Ekena khandhena chahāyatanehi dvādasahi dhātūhi asaṅgahitā. </div>
</div>
<div class="q" id="p_31Dht_195"> <div class="divNumber">149.</div> <div class="p">
<span class="pN">195</span>Upādā dhammā ekena khandhena dasahāyatanehi dasahi dhātūhi saṅgahitā. Katihi asaṅgahitā? Catūhi khandhehi dvīhāyatanehi aṭṭhahi dhātūhi asaṅgahitā. </div>
</div>
<div class="q" id="p_31Dht_196"> <div class="divNumber">150.</div> <div class="p">
<span class="pN">196</span>No upādā dhammā asaṅkhataṃ khandhato ṭhapetvā pañcahi khandhehi tīhāyatanehi navahi dhātūhi saṅgahitā. Katihi asaṅgahitā? Na kehici khandhehi navahāyatanehi navahi dhātūhi asaṅgahitā. </div>
</div>
<div class="q" id="p_31Dht_197"> <div class="divNumber">151.</div> <div class="p">
<span class="pN">197</span>Upādinnā dhammā pañcahi khandhehi ekādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi ekenāyatanena ekāya dhātuyā asaṅgahitā. </div>
</div>
<div class="q" id="p_31Dht_198"> <div class="divNumber">152.</div> <div class="p">
<span class="pN">198</span>Anupādinnā dhammā asaṅkhataṃ khandhato ṭhapetvā pañcahi khandhehi sattahāyatanehi aṭṭhahi dhātūhi saṅgahitā. Katihi asaṅgahitā? Na kehici khandhehi pañcahāyatanehi dasahi dhātūhi asaṅgahitā. </div>
</div>
</html>
