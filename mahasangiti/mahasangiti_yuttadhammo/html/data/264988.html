<html>
<div class="i"> Hetu</div>
<div class="h">Saññojanagocchaka</div>
<div class="h">Saññojanasaññojaniyaduka</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1559"> <div class="divNumber">97.</div> <div class="p">
<span class="pN">1559</span>Saññojanañceva saññojaniyañca dhammaṃ paṭicca saññojano ceva saññojaniyo ca dhammā uppajjanti hetupaccayā—  kāmarāgasaññojanaṃ paṭicca diṭṭhisaññojanaṃ avijjāsaññojanaṃ. (Cakkaṃ.) (1) </div>
</div>
<div class="q" id="p_38P2_1560"> <div class="p">
<span class="pN">1560</span>Saññojanañceva saññojaniyañca dhammaṃ paṭicca saññojaniyo ceva no ca saññojano dhammo uppajjati hetupaccayā—  saññojane paṭicca sampayuttakā khandhā cittasamuṭṭhānañca rūpaṃ. (2) </div>
</div>
<div class="q" id="p_38P2_1561"> <div class="p">
<span class="pN">1561</span>Saññojanañceva saññojaniyañca dhammaṃ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  kāmarāgasaññojanaṃ paṭicca diṭṭhisaññojanaṃ avijjāsaññojanaṃ sampayuttakā khandhā cittasamuṭṭhānañca rūpaṃ. (Cakkaṃ.) (3) </div>
</div>
<div class="q" id="p_38P2_1562"> <div class="divNumber">98.</div> <div class="p">
<span class="pN">1562</span>Saññojaniyañceva no ca saññojanaṃ dhammaṃ paṭicca saññojaniyo ceva no ca saññojano dhammo uppajjati hetupaccayā—  saññojaniyañceva no ca saññojanaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (Yāva mahābhūtā.) (1) </div>
</div>
<div class="q" id="p_38P2_1563"> <div class="p">
<span class="pN">1563</span>Saññojaniyañceva no ca saññojanaṃ dhammaṃ paṭicca saññojano ceva saññojaniyo ca dhammo uppajjati hetupaccayā—  saññojaniye ceva no ca saññojane khandhe paṭicca saññojanā. (2) </div>
</div>
<div class="q" id="p_38P2_1564"> <div class="p">
<span class="pN">1564</span>Saññojaniyañceva no ca saññojanaṃ dhammaṃ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  saññojaniyañceva no ca saññojanaṃ ekaṃ khandhaṃ paṭicca tayo khandhā saññojanā ca cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_38P2_1565"> <div class="divNumber">99.</div> <div class="p">
<span class="pN">1565</span>Saññojanañceva saññojaniyañca saññojaniyañceva no ca saññojanaṃ dhammaṃ paṭicca saññojano ceva saññojaniyo ca dhammo uppajjati hetupaccayā—  kāmarāgasaññojanañca sampayuttake ca khandhe paṭicca diṭṭhisaññojanaṃ avijjāsaññojanaṃ. (Cakkaṃ.) (1) </div>
</div>
<div class="q" id="p_38P2_1566"> <div class="p">
<span class="pN">1566</span>Saññojanañceva saññojaniyañca saññojaniyañceva no ca saññojanañca dhammaṃ paṭicca saññojaniyo ceva no ca saññojano dhammo uppajjati hetupaccayā—  saññojaniyañceva no ca saññojanaṃ ekaṃ khandhañca saññojane ca paṭicca tayo khandhā cittasamuṭṭhānañca rūpaṃ…pe…  dve khandhe…pe… . (2) </div>
</div>
<div class="q" id="p_38P2_1567"> <div class="p">
<span class="pN">1567</span>Saññojanañceva saññojaniyañca saññojaniyañceva no ca saññojanañca dhammaṃ paṭicca saññojano ceva saññojaniyo ca saññojaniyo ceva no ca saññojano ca dhammā uppajjanti hetupaccayā—  saññojaniyañceva no ca saññojanaṃ ekaṃ khandhañca kāmarāgasaññojanañca paṭicca tayo khandhā diṭṭhisaññojanaṃ avijjāsaññojanaṃ cittasamuṭṭhānañca rūpaṃ…pe…  dve khandhe ca…pe… . (Cakkaṃ bandhitabbaṃ.) (3) </div>
</div>
<div class="q" id="p_38P2_1568"> <div class="p">
<span class="pN">1568</span>(Saññojanagocchake paṭhamadukasadisaṃ.) </div>
</div>
<div class="q" id="p_38P2_1569"> <div class="p">
<span class="pN">1569</span>(Evaṃ imampi dukaṃ vitthāretabbaṃ, ninnānākaraṇaṃ ṭhapetvā lokuttaraṃ.) </div>
</div>
<div class="CENTER" id="p_38P2_1570">
<span class="pN">1570</span>Saññojanasaññojaniyadukaṃ niṭṭhitaṃ.</div>
</html>
