<html>
<div class="i">1.1.5 Mahāgovindacariya</div>
<div class="h">Akittivagga</div>
<div class="h">Dānapāramī</div>
<div class="h">Mahāgovindacariya</div>
<div class="q" id="p_21Cp_42"> <div class="divNumber">37.</div> <div class="p"> <table class="singleColumn"> <tr> <td> <div class="pN">42</div> <div class="G">“Punāparaṃ yadā homi,</div> </td> </tr> <tr> <td> <div class="G">sattarājapurohito;</div> </td> </tr> <tr> <td> <div class="G">Pūjito naradevehi,</div> </td> </tr> <tr> <td> <div class="G">mahāgovindabrāhmaṇo.</div> </td> </tr> </table> </div>
</div>
<div class="q" id="p_21Cp_43"> <div class="divNumber">38.</div> <div class="p"> <table class="singleColumn"> <tr> <td> <div class="pN">43</div> <div class="G">Tadāhaṃ sattarajjesu,</div> </td> </tr> <tr> <td> <div class="G">Yaṃ me āsi upāyanaṃ;</div> </td> </tr> <tr> <td> <div class="G">Tena demi mahādānaṃ,</div> </td> </tr> <tr> <td> <div class="G">Akkhobbhaṃ sāgarūpamaṃ.</div> </td> </tr> </table> </div>
</div>
<div class="q" id="p_21Cp_44"> <div class="divNumber">39.</div> <div class="p"> <table class="singleColumn"> <tr> <td> <div class="pN">44</div> <div class="G">Na me dessaṃ dhanaṃ dhaññaṃ,</div> </td> </tr> <tr> <td> <div class="G">Napi natthi nicayo mayi;</div> </td> </tr> <tr> <td> <div class="G">Sabbaññutaṃ piyaṃ mayhaṃ,</div> </td> </tr> <tr> <td> <div class="G">Tasmā demi varaṃ dhanan”ti.</div> </td> </tr> </table> </div>
</div>
<div class="CENTER" id="p_21Cp_45">
<span class="pN">45</span>Mahāgovindacariyaṃ pañcamaṃ.</div>
</html>
