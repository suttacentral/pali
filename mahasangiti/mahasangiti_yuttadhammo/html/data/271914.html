<html>
<div class="i">2.37 Gantabbavāra</div>
<div class="h">Uposathakkhandhaka</div>
<div class="h">Gantabbavāra</div>
<div class="q" id="p_3V_794"> <div class="divNumber">182.</div> <div class="p">
<span class="pN">794</span>Gantabbo, bhikkhave, tadahuposathe sabhikkhukā āvāsā sabhikkhuko āvāso, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti. Gantabbo, bhikkhave, tadahuposathe sabhikkhukā āvāsā sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti. </div>
</div>
<div class="q" id="p_3V_795"> <div class="p">
<span class="pN">795</span>Gantabbo, bhikkhave, tadahuposathe sabhikkhukā anāvāsā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti. </div>
</div>
<div class="q" id="p_3V_796"> <div class="p">
<span class="pN">796</span>Gantabbo, bhikkhave, tadahuposathe sabhikkhukā āvāsā vā anāvāsā vā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti. </div>
</div>
</html>
