<html>
<div class="i">2.1.1.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_34Y6_147"> <div class="divNumber">24.</div> <div class="p">
<span class="pN">147</span>»  Yassa kāyasaṅkhāro nuppajjati tassa vacīsaṅkhāro nuppajjatīti? </div>
</div>
<div class="q" id="p_34Y6_148"> <div class="p">
<span class="pN">148</span>Vinā assāsapassāsehi vitakkavicārānaṃ uppādakkhaṇe tesaṃ kāyasaṅkhāro nuppajjati, no ca tesaṃ vacīsaṅkhāro nuppajjati. Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati vacīsaṅkhāro ca nuppajjati. </div>
</div>
<div class="q" id="p_34Y6_149"> <div class="p">
<span class="pN">149</span>«  Yassa vā pana vacīsaṅkhāro nuppajjati tassa kāyasaṅkhāro nuppajjatīti? </div>
</div>
<div class="q" id="p_34Y6_150"> <div class="p">
<span class="pN">150</span>Vinā vitakkavicārehi assāsapassāsānaṃ uppādakkhaṇe tesaṃ vacīsaṅkhāro nuppajjati, no ca tesaṃ kāyasaṅkhāro nuppajjati. Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati kāyasaṅkhāro ca nuppajjati. </div>
</div>
<div class="q" id="p_34Y6_151"> <div class="p">
<span class="pN">151</span>»  Yassa kāyasaṅkhāro nuppajjati tassa cittasaṅkhāro nuppajjatīti? </div>
</div>
<div class="q" id="p_34Y6_152"> <div class="p">
<span class="pN">152</span>Vinā assāsapassāsehi cittassa uppādakkhaṇe tesaṃ kāyasaṅkhāro nuppajjati, no ca tesaṃ cittasaṅkhāro nuppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati cittasaṅkhāro ca nuppajjati. </div>
</div>
<div class="q" id="p_34Y6_153"> <div class="p">
<span class="pN">153</span>«  Yassa vā pana cittasaṅkhāro nuppajjati tassa kāyasaṅkhāro nuppajjatīti? Āmantā. </div>
</div>
<div class="q" id="p_34Y6_154"> <div class="divNumber">25.</div> <div class="p">
<span class="pN">154</span>»  Yassa vacīsaṅkhāro nuppajjati tassa cittasaṅkhāro nuppajjatīti? </div>
</div>
<div class="q" id="p_34Y6_155"> <div class="p">
<span class="pN">155</span>Vinā vitakkavicārehi cittassa uppādakkhaṇe tesaṃ vacīsaṅkhāro nuppajjati, no ca tesaṃ cittasaṅkhāro nuppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati cittasaṅkhāro ca nuppajjati. </div>
</div>
<div class="q" id="p_34Y6_156"> <div class="p">
<span class="pN">156</span>«  Yassa vā pana cittasaṅkhāro nuppajjati tassa vacīsaṅkhāro nuppajjatīti? Āmantā. </div>
</div>
</html>
