<html>
<div class="i">2.4.2.13.5 Savitakkaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Piṭṭhiduka</div>
<div class="h">Savitakkaduka</div>
<div class="q" id="p_29Dhs_2300"> <div class="divNumber">1589.</div> <div class="p">
<span class="pN">2300</span>Katame dhammā savitakkā? Kāmāvacarakusalaṃ, akusalaṃ, kāmāvacarakusalassa vipākato ekādasa cittuppādā, akusalassa vipākato dve, kiriyato ekādasa, rūpāvacaraṃ paṭhamaṃ jhānaṃ kusalato ca vipākato ca kiriyato ca lokuttaraṃ paṭhamaṃ jhānaṃ kusalato ca vipākato ca, etthuppannaṃ vitakkaṃ ṭhapetvā—  ime dhammā savitakkā. </div>
</div>
<div class="q" id="p_29Dhs_2301"> <div class="divNumber">1590.</div> <div class="p">
<span class="pN">2301</span>Katame dhammā avitakkā? Dvepañcaviññāṇāni, rūpāvacaratikacatukkajjhānā kusalato ca vipākato ca kiriyato ca, cattāro arūpāvacarā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, vitakko ca, rūpañca, nibbānañca—  ime dhammā avitakkā. </div>
</div>
</html>
