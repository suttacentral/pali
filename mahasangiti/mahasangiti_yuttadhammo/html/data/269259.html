<html>
<div class="i">5.2.6 Gumbiyajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Gumbiyajātaka</div>
<div class="q" id="p_22J_1247"> <div class="divNumber">85.</div> <div class="p"> <table class="singleColumn"> <tr> <td> <div class="pN">1247</div> <div class="G">“Madhuvaṇṇaṃ madhurasaṃ,</div> </td> </tr> <tr> <td> <div class="G">madhugandhaṃ visaṃ ahu;</div> </td> </tr> <tr> <td> <div class="G">Gumbiyo ghāsamesāno,</div> </td> </tr> <tr> <td> <div class="G">araññe odahī visaṃ.</div> </td> </tr> </table> </div>
</div>
<div class="q" id="p_22J_1248"> <div class="divNumber">86.</div> <div class="p"> <table class="singleColumn"> <tr> <td> <div class="pN">1248</div> <div class="G">Madhu iti maññamānā,</div> </td> </tr> <tr> <td> <div class="G">ye taṃ visamakhādisuṃ;</div> </td> </tr> <tr> <td> <div class="G">Tesaṃ taṃ kaṭukaṃ āsi,</div> </td> </tr> <tr> <td> <div class="G">maraṇaṃ tenupāgamuṃ.</div> </td> </tr> </table> </div>
</div>
<div class="q" id="p_22J_1249"> <div class="divNumber">87.</div> <div class="p"> <table class="singleColumn"> <tr> <td> <div class="pN">1249</div> <div class="G">Ye ca kho paṭisaṅkhāya,</div> </td> </tr> <tr> <td> <div class="G">visaṃ taṃ parivajjayuṃ;</div> </td> </tr> <tr> <td> <div class="G">Te āturesu sukhitā,</div> </td> </tr> <tr> <td> <div class="G">ḍayhamānesu nibbutā.</div> </td> </tr> </table> </div>
</div>
<div class="q" id="p_22J_1250"> <div class="divNumber">88.</div> <div class="p"> <table class="singleColumn"> <tr> <td> <div class="pN">1250</div> <div class="G">Evameva manussesu,</div> </td> </tr> <tr> <td> <div class="G">visaṃ kāmā samohitā;</div> </td> </tr> <tr> <td> <div class="G">Āmisaṃ bandhanañcetaṃ,</div> </td> </tr> <tr> <td> <div class="G">maccuveso guhāsayo.</div> </td> </tr> </table> </div>
</div>
<div class="q" id="p_22J_1251"> <div class="divNumber">89.</div> <div class="p"> <table class="singleColumn"> <tr> <td> <div class="pN">1251</div> <div class="G">Evameva ime kāme,</div> </td> </tr> <tr> <td> <div class="G">āturā paricārike;</div> </td> </tr> <tr> <td> <div class="G">Ye sadā parivajjenti,</div> </td> </tr> <tr> <td> <div class="G">saṅgaṃ loke upaccagun”ti.</div> </td> </tr> </table> </div>
</div>
<div class="CENTER" id="p_22J_1252">
<span class="pN">1252</span>Gumbiyajātakaṃ chaṭṭhaṃ.</div>
</html>
