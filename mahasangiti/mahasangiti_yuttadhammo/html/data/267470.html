<html>
<div class="i">34.6 Pabhaṅkarattheraapadāna</div>
<div class="h">Gandhodakavagga</div>
<div class="h">Pabhaṅkarattheraapadāna</div>
<div class="q" id="p_20Ap1_3777"> <div class="divNumber">53.</div> <div class="p"> <table class="singleColumn"> <tr> <td> <div class="pN">3777</div> <div class="G">“Padumuttarabhagavato,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Vipine cetiyaṃ āsi,</div> </td> </tr> <tr> <td> <div class="G">vāḷamigasamākule.</div> </td> </tr> </table> </div>
</div>
<div class="q" id="p_20Ap1_3778"> <div class="divNumber">54.</div> <div class="p"> <table class="singleColumn"> <tr> <td> <div class="pN">3778</div> <div class="G">Na koci visahi gantuṃ,</div> </td> </tr> <tr> <td> <div class="G">cetiyaṃ abhivandituṃ;</div> </td> </tr> <tr> <td> <div class="G">Tiṇakaṭṭhalatonaddhaṃ,</div> </td> </tr> <tr> <td> <div class="G">paluggaṃ āsi cetiyaṃ.</div> </td> </tr> </table> </div>
</div>
<div class="q" id="p_20Ap1_3779"> <div class="divNumber">55.</div> <div class="p"> <table class="singleColumn"> <tr> <td> <div class="pN">3779</div> <div class="G">Vanakammiko tadā āsiṃ,</div> </td> </tr> <tr> <td> <div class="G">pitumātumatenahaṃ;</div> </td> </tr> <tr> <td> <div class="G">Addasaṃ vipine thūpaṃ,</div> </td> </tr> <tr> <td> <div class="G">luggaṃ tiṇalatākulaṃ.</div> </td> </tr> </table> </div>
</div>
<div class="q" id="p_20Ap1_3780"> <div class="divNumber">56.</div> <div class="p"> <table class="singleColumn"> <tr> <td> <div class="pN">3780</div> <div class="G">Disvānāhaṃ buddhathūpaṃ,</div> </td> </tr> <tr> <td> <div class="G">garucittaṃ upaṭṭhahiṃ;</div> </td> </tr> <tr> <td> <div class="G">Buddhaseṭṭhassa thūpoyaṃ,</div> </td> </tr> <tr> <td> <div class="G">paluggo acchatī vane.</div> </td> </tr> </table> </div>
</div>
<div class="q" id="p_20Ap1_3781"> <div class="divNumber">57.</div> <div class="p"> <table class="singleColumn"> <tr> <td> <div class="pN">3781</div> <div class="G">Nacchannaṃ nappatirūpaṃ,</div> </td> </tr> <tr> <td> <div class="G">jānantassa guṇāguṇaṃ;</div> </td> </tr> <tr> <td> <div class="G">Buddhathūpaṃ asodhetvā,</div> </td> </tr> <tr> <td> <div class="G">aññaṃ kammaṃ payojaye.</div> </td> </tr> </table> </div>
</div>
<div class="q" id="p_20Ap1_3782"> <div class="divNumber">58.</div> <div class="p"> <table class="singleColumn"> <tr> <td> <div class="pN">3782</div> <div class="G">Tiṇakaṭṭhañca valliñca,</div> </td> </tr> <tr> <td> <div class="G">sodhayitvāna cetiye;</div> </td> </tr> <tr> <td> <div class="G">Vanditvā aṭṭha vārāni,</div> </td> </tr> <tr> <td> <div class="G">paṭikuṭiko agacchahaṃ.</div> </td> </tr> </table> </div>
</div>
<div class="q" id="p_20Ap1_3783"> <div class="divNumber">59.</div> <div class="p"> <table class="singleColumn"> <tr> <td> <div class="pN">3783</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_3784"> <div class="divNumber">60.</div> <div class="p"> <table class="singleColumn"> <tr> <td> <div class="pN">3784</div> <div class="G">Tattha me sukataṃ byamhaṃ,</div> </td> </tr> <tr> <td> <div class="G">sovaṇṇaṃ sapabhassaraṃ;</div> </td> </tr> <tr> <td> <div class="G">Saṭṭhiyojanamubbiddhaṃ,</div> </td> </tr> <tr> <td> <div class="G">tiṃsayojanavitthataṃ.</div> </td> </tr> </table> </div>
</div>
<div class="q" id="p_20Ap1_3785"> <div class="divNumber">61.</div> <div class="p"> <table class="singleColumn"> <tr> <td> <div class="pN">3785</div> <div class="G">Tisatāni ca vārāni,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Pañcavīsatikkhattuñca,</div> </td> </tr> <tr> <td> <div class="G">cakkavattī ahosahaṃ.</div> </td> </tr> </table> </div>
</div>
<div class="q" id="p_20Ap1_3786"> <div class="divNumber">62.</div> <div class="p"> <table class="singleColumn"> <tr> <td> <div class="pN">3786</div> <div class="G">Bhavābhave saṃsaranto,</div> </td> </tr> <tr> <td> <div class="G">mahābhogaṃ labhāmahaṃ;</div> </td> </tr> <tr> <td> <div class="G">Bhoge me ūnatā natthi,</div> </td> </tr> <tr> <td> <div class="G">sodhanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3787"> <div class="divNumber">63.</div> <div class="p"> <table class="singleColumn"> <tr> <td> <div class="pN">3787</div> <div class="G">Sivikā hatthikhandhena,</div> </td> </tr> <tr> <td> <div class="G">vipine gacchato mama;</div> </td> </tr> <tr> <td> <div class="G">Yaṃ yaṃ disāhaṃ gacchāmi,</div> </td> </tr> <tr> <td> <div class="G">saraṇaṃ sampate vanaṃ.</div> </td> </tr> </table> </div>
</div>
<div class="q" id="p_20Ap1_3788"> <div class="divNumber">64.</div> <div class="p"> <table class="singleColumn"> <tr> <td> <div class="pN">3788</div> <div class="G">Khāṇuṃ vā kaṇṭakaṃ vāpi,</div> </td> </tr> <tr> <td> <div class="G">nāhaṃ passāmi cakkhunā;</div> </td> </tr> <tr> <td> <div class="G">Puññakammena saṃyutto,</div> </td> </tr> <tr> <td> <div class="G">sayamevāpanīyare.</div> </td> </tr> </table> </div>
</div>
<div class="q" id="p_20Ap1_3789"> <div class="divNumber">65.</div> <div class="p"> <table class="singleColumn"> <tr> <td> <div class="pN">3789</div> <div class="G">Kuṭṭhaṃ gaṇḍo kilāso ca,</div> </td> </tr> <tr> <td> <div class="G">apamāro vitacchikā;</div> </td> </tr> <tr> <td> <div class="G">Daddu kacchu ca me natthi,</div> </td> </tr> <tr> <td> <div class="G">sodhanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3790"> <div class="divNumber">66.</div> <div class="p"> <table class="singleColumn"> <tr> <td> <div class="pN">3790</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpassa sodhane;</div> </td> </tr> <tr> <td> <div class="G">Nābhijānāmi me kāye,</div> </td> </tr> <tr> <td> <div class="G">jātaṃ piḷakabindukaṃ.</div> </td> </tr> </table> </div>
</div>
<div class="q" id="p_20Ap1_3791"> <div class="divNumber">67.</div> <div class="p"> <table class="singleColumn"> <tr> <td> <div class="pN">3791</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpamhi sodhite;</div> </td> </tr> <tr> <td> <div class="G">Duve bhave saṃsarāmi,</div> </td> </tr> <tr> <td> <div class="G">devatte atha mānuse.</div> </td> </tr> </table> </div>
</div>
<div class="q" id="p_20Ap1_3792"> <div class="divNumber">68.</div> <div class="p"> <table class="singleColumn"> <tr> <td> <div class="pN">3792</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpamhi sodhite;</div> </td> </tr> <tr> <td> <div class="G">Suvaṇṇavaṇṇo sabbattha,</div> </td> </tr> <tr> <td> <div class="G">sappabhāso bhavāmahaṃ.</div> </td> </tr> </table> </div>
</div>
<div class="q" id="p_20Ap1_3793"> <div class="divNumber">69.</div> <div class="p"> <table class="singleColumn"> <tr> <td> <div class="pN">3793</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpamhi sodhite;</div> </td> </tr> <tr> <td> <div class="G">Amanāpaṃ vivajjati,</div> </td> </tr> <tr> <td> <div class="G">manāpaṃ upatiṭṭhati.</div> </td> </tr> </table> </div>
</div>
<div class="q" id="p_20Ap1_3794"> <div class="divNumber">70.</div> <div class="p"> <table class="singleColumn"> <tr> <td> <div class="pN">3794</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpamhi sodhite;</div> </td> </tr> <tr> <td> <div class="G">Visuddhaṃ hoti me cittaṃ,</div> </td> </tr> <tr> <td> <div class="G">ekaggaṃ susamāhitaṃ.</div> </td> </tr> </table> </div>
</div>
<div class="q" id="p_20Ap1_3795"> <div class="divNumber">71.</div> <div class="p"> <table class="singleColumn"> <tr> <td> <div class="pN">3795</div> <div class="G">Aññampi me acchariyaṃ,</div> </td> </tr> <tr> <td> <div class="G">buddhathūpamhi sodhite;</div> </td> </tr> <tr> <td> <div class="G">Ekāsane nisīditvā,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_3796"> <div class="divNumber">72.</div> <div class="p"> <table class="singleColumn"> <tr> <td> <div class="pN">3796</div> <div class="G">Satasahassito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">sodhanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3797"> <div class="divNumber">73.</div> <div class="p"> <table class="singleColumn"> <tr> <td> <div class="pN">3797</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3798"> <div class="p">
<span class="pN">3798</span>Itthaṃ sudaṃ āyasmā pabhaṅkaro thero imā gāthāyo abhāsitthāti. </div>
</div>
<div class="CENTER" id="p_20Ap1_3799">
<span class="pN">3799</span>Pabhaṅkarattherassāpadānaṃ chaṭṭhaṃ.</div>
</html>
