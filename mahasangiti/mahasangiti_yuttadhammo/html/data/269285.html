<html>
<div class="i">6.2.7 Siṅghapupphajātaka</div>
<div class="h">Chakkanipāta</div>
<div class="h">Kharaputtavagga</div>
<div class="h">Siṅghapupphajātaka</div>
<div class="q" id="p_22J_1451"> <div class="divNumber">116.</div> <div class="p"> <table class="singleColumn"> <tr> <td> <div class="pN">1451</div> <div class="G">“Yametaṃ vārijaṃ pupphaṃ,</div> </td> </tr> <tr> <td> <div class="G">Adinnaṃ upasiṅghasi;</div> </td> </tr> <tr> <td> <div class="G">Ekaṅgametaṃ theyyānaṃ,</div> </td> </tr> <tr> <td> <div class="G">Gandhathenosi mārisa”.</div> </td> </tr> </table> </div>
</div>
<div class="q" id="p_22J_1452"> <div class="divNumber">117.</div> <div class="p"> <table class="singleColumn"> <tr> <td> <div class="pN">1452</div> <div class="G">“Na harāmi na bhañjāmi,</div> </td> </tr> <tr> <td> <div class="G">ārā siṅghāmi vārijaṃ;</div> </td> </tr> <tr> <td> <div class="G">Atha kena nu vaṇṇena,</div> </td> </tr> <tr> <td> <div class="G">gandhathenoti vuccati.</div> </td> </tr> </table> </div>
</div>
<div class="q" id="p_22J_1453"> <div class="divNumber">118.</div> <div class="p"> <table class="singleColumn"> <tr> <td> <div class="pN">1453</div> <div class="G">Yoyaṃ bhisāni khaṇati,</div> </td> </tr> <tr> <td> <div class="G">puṇḍarīkāni bhañjati;</div> </td> </tr> <tr> <td> <div class="G">Evaṃ ākiṇṇakammanto,</div> </td> </tr> <tr> <td> <div class="G">kasmā eso na vuccati”.</div> </td> </tr> </table> </div>
</div>
<div class="q" id="p_22J_1454"> <div class="divNumber">119.</div> <div class="p"> <table class="singleColumn"> <tr> <td> <div class="pN">1454</div> <div class="G">“Ākiṇṇaluddo puriso,</div> </td> </tr> <tr> <td> <div class="G">dhāticelaṃva makkhito;</div> </td> </tr> <tr> <td> <div class="G">Tasmiṃ me vacanaṃ natthi,</div> </td> </tr> <tr> <td> <div class="G">tañcārahāmi vattave.</div> </td> </tr> </table> </div>
</div>
<div class="q" id="p_22J_1455"> <div class="divNumber">120.</div> <div class="p"> <table class="singleColumn"> <tr> <td> <div class="pN">1455</div> <div class="G">Anaṅgaṇassa posassa,</div> </td> </tr> <tr> <td> <div class="G">niccaṃ sucigavesino;</div> </td> </tr> <tr> <td> <div class="G">Vālaggamattaṃ pāpassa,</div> </td> </tr> <tr> <td> <div class="G">abbhāmattaṃva khāyati”.</div> </td> </tr> </table> </div>
</div>
<div class="q" id="p_22J_1456"> <div class="divNumber">121.</div> <div class="p"> <table class="singleColumn"> <tr> <td> <div class="pN">1456</div> <div class="G">“Addhā maṃ yakkha jānāsi,</div> </td> </tr> <tr> <td> <div class="G">atho maṃ anukampasi;</div> </td> </tr> <tr> <td> <div class="G">Punapi yakkha vajjāsi,</div> </td> </tr> <tr> <td> <div class="G">yadā passasi edisaṃ”.</div> </td> </tr> </table> </div>
</div>
<div class="q" id="p_22J_1457"> <div class="divNumber">122.</div> <div class="p"> <table class="singleColumn"> <tr> <td> <div class="pN">1457</div> <div class="G">“Neva taṃ upajīvāmi,</div> </td> </tr> <tr> <td> <div class="G">napi te bhatakāmhase;</div> </td> </tr> <tr> <td> <div class="G">Tvameva bhikkhu jāneyya,</div> </td> </tr> <tr> <td> <div class="G">yena gaccheyya suggatin”ti.</div> </td> </tr> </table> </div>
</div>
<div class="CENTER" id="p_22J_1458">
<span class="pN">1458</span>Siṅghapupphajātakaṃ sattamaṃ.</div>
</html>
