<html>
<div class="i"> Upanissaya</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_3590"> <div class="divNumber">26.</div> <div class="p">
<span class="pN">3590</span>Upādāno dhammo upādānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  upādānā upādānānaṃ upanissayapaccayena paccayo…  tīṇi. </div>
</div>
<div class="q" id="p_38P2_3591"> <div class="divNumber">27.</div> <div class="p">
<span class="pN">3591</span>Noupādāno dhammo noupādānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  saddhaṃ upanissāya dānaṃ deti…pe…  samāpattiṃ uppādeti, mānaṃ jappeti, diṭṭhiṃ gaṇhāti; sīlaṃ…pe…  paññaṃ…  rāgaṃ…pe…  patthanaṃ…  kāyikaṃ sukhaṃ…pe…  senāsanaṃ upanissāya dānaṃ deti…pe…  samāpattiṃ uppādeti, mānaṃ jappeti, diṭṭhiṃ gaṇhāti; pāṇaṃ hanati…pe…  saṃghaṃ bhindati, saddhā…pe…  senāsanaṃ saddhāya…pe…  phalasamāpattiyā upanissayapaccayena paccayo. (1) </div>
</div>
<div class="q" id="p_38P2_3592"> <div class="p">
<span class="pN">3592</span>Noupādāno dhammo upādānassa dhammassa upanissayapaccayena paccayo. <span class="bold">Pakatūpanissayo</span>—  saddhaṃ upanissāya mānaṃ jappeti, diṭṭhiṃ gaṇhāti; sīlaṃ…pe…  senāsanaṃ upanissāya adinnaṃ…pe…  musā…pe…  pisuṇaṃ…pe…  samphaṃ…pe…  sandhiṃ…pe…  nillopaṃ…pe…  ekāgārikaṃ…pe…  paripanthe…pe…  paradāraṃ…pe…  gāmaghātaṃ…pe…  nigamaghātaṃ karoti; saddhā…pe…  senāsanaṃ upādānānaṃ upanissayapaccayena paccayo. (Mūlaṃ kātabbaṃ.) Saddhaṃ upanissāya mānaṃ jappeti, diṭṭhiṃ gaṇhāti; sīlaṃ…pe…  senāsanaṃ upanissāya adinnaṃ ādiyati, musā…pe…  pisuṇaṃ…pe…  samphaṃ…pe…  sandhiṃ…pe…  nillopaṃ…pe…  ekāgārikaṃ…pe…  paripanthe…pe…  paradāraṃ…pe…  gāmaghātaṃ…pe…  nigamaghātaṃ karoti; saddhā…pe…  senāsanaṃ upādānānaṃ sampayuttakānañca khandhānaṃ upanissayapaccayena paccayo. (3) </div>
</div>
<div class="q" id="p_38P2_3593"> <div class="p">
<span class="pN">3593</span>Upādāno ca noupādāno ca dhammā upādānassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>…  tīṇi. </div>
</div>
</html>
