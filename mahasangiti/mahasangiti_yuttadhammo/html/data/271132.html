<html>
<div class="i">2.1.1.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggalokāsa</div>
<div class="q" id="p_33Y2_498"> <div class="divNumber">52.</div> <div class="p">
<span class="pN">498</span>»  Yassa yattha rūpakkhandho uppajjati tassa tattha vedanākkhandho uppajjatīti? </div>
</div>
<div class="q" id="p_33Y2_499"> <div class="p">
<span class="pN">499</span>Asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjati. Pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjati. </div>
</div>
<div class="q" id="p_33Y2_500"> <div class="p">
<span class="pN">500</span>«  Yassa vā pana yattha vedanākkhandho uppajjati tassa tattha rūpakkhandho uppajjatīti? </div>
</div>
<div class="q" id="p_33Y2_501"> <div class="p">
<span class="pN">501</span>Arūpaṃ upapajjantānaṃ tesaṃ tattha vedanākkhandho uppajjati, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjati rūpakkhandho ca uppajjati. </div>
</div>
</html>
