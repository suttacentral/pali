<html>
<div class="i">4.6 Kumārapetavatthu</div>
<div class="h">Mahāvagga</div>
<div class="h">Kumārapetavatthu</div>
<div class="q" id="p_19Pv_799"> <div class="divNumber">746.</div> <div class="p"> <table class="singleColumn"> <tr> <td> <div class="pN">799</div> <div class="G">“Sāvatthi nāma nagaraṃ,</div> </td> </tr> <tr> <td> <div class="G">himavantassa passato;</div> </td> </tr> <tr> <td> <div class="G">Tattha āsuṃ dve kumārā,</div> </td> </tr> <tr> <td> <div class="G">rājaputtāti me sutaṃ.</div> </td> </tr> </table> </div>
</div>
<div class="q" id="p_19Pv_800"> <div class="divNumber">747.</div> <div class="p"> <table class="singleColumn"> <tr> <td> <div class="pN">800</div> <div class="G">Sammattā rajanīyesu,</div> </td> </tr> <tr> <td> <div class="G">kāmassādābhinandino;</div> </td> </tr> <tr> <td> <div class="G">Paccuppannasukhe giddhā,</div> </td> </tr> <tr> <td> <div class="G">na te passiṃsunāgataṃ.</div> </td> </tr> </table> </div>
</div>
<div class="q" id="p_19Pv_801"> <div class="divNumber">748.</div> <div class="p"> <table class="singleColumn"> <tr> <td> <div class="pN">801</div> <div class="G">Te cutā ca manussattā,</div> </td> </tr> <tr> <td> <div class="G">paralokaṃ ito gatā;</div> </td> </tr> <tr> <td> <div class="G">Tedha ghosentyadissantā,</div> </td> </tr> <tr> <td> <div class="G">pubbe dukkaṭamattano.</div> </td> </tr> </table> </div>
</div>
<div class="q" id="p_19Pv_802"> <div class="divNumber">749.</div> <div class="p"> <table class="singleColumn"> <tr> <td> <div class="pN">802</div> <div class="G">Bahūsu vata santesu,</div> </td> </tr> <tr> <td> <div class="G">deyyadhamme upaṭṭhite;</div> </td> </tr> <tr> <td> <div class="G">Nāsakkhimhā ca attānaṃ,</div> </td> </tr> <tr> <td> <div class="G">parittaṃ kātuṃ sukhāvahaṃ.</div> </td> </tr> </table> </div>
</div>
<div class="q" id="p_19Pv_803"> <div class="divNumber">750.</div> <div class="p"> <table class="singleColumn"> <tr> <td> <div class="pN">803</div> <div class="G">Kiṃ tato pāpakaṃ assa,</div> </td> </tr> <tr> <td> <div class="G">yaṃ no rājakulā cutā;</div> </td> </tr> <tr> <td> <div class="G">Upapannā pettivisayaṃ,</div> </td> </tr> <tr> <td> <div class="G">khuppipāsasamappitā.</div> </td> </tr> </table> </div>
</div>
<div class="q" id="p_19Pv_804"> <div class="divNumber">751.</div> <div class="p"> <table class="singleColumn"> <tr> <td> <div class="pN">804</div> <div class="G">Sāmino idha hutvāna,</div> </td> </tr> <tr> <td> <div class="G">honti asāmino tahiṃ;</div> </td> </tr> <tr> <td> <div class="G">Bhamanti khuppipāsāya,</div> </td> </tr> <tr> <td> <div class="G">manussā unnatonatā.</div> </td> </tr> </table> </div>
</div>
<div class="q" id="p_19Pv_805"> <div class="divNumber">752.</div> <div class="p"> <table class="singleColumn"> <tr> <td> <div class="pN">805</div> <div class="G">Etamādīnavaṃ ñatvā,</div> </td> </tr> <tr> <td> <div class="G">issaramadasambhavaṃ;</div> </td> </tr> <tr> <td> <div class="G">Pahāya issaramadaṃ,</div> </td> </tr> <tr> <td> <div class="G">bhave saggagato naro;</div> </td> </tr> <tr> <td> <div class="G">Kāyassa bhedā sappañño,</div> </td> </tr> <tr> <td> <div class="G">saggaṃ so upapajjatī”ti.</div> </td> </tr> </table> </div>
</div>
<div class="CENTER" id="p_19Pv_806">
<span class="pN">806</span>Kumārapetavatthu chaṭṭhaṃ.</div>
</html>
