<html>
<div class="i">31.5 Phaladāyakattheraapadāna</div>
<div class="h">Padumakesaravagga</div>
<div class="h">Phaladāyakattheraapadāna</div>
<div class="q" id="p_20Ap1_3459"> <div class="divNumber">20.</div> <div class="p"> <table class="singleColumn"> <tr> <td> <div class="pN">3459</div> <div class="G">“Bhāgīrathīnadītīre,</div> </td> </tr> <tr> <td> <div class="G">ahosi assamo tadā;</div> </td> </tr> <tr> <td> <div class="G">Tamahaṃ assamaṃ gacchiṃ,</div> </td> </tr> <tr> <td> <div class="G">phalahattho apekkhavā.</div> </td> </tr> </table> </div>
</div>
<div class="q" id="p_20Ap1_3460"> <div class="divNumber">21.</div> <div class="p"> <table class="singleColumn"> <tr> <td> <div class="pN">3460</div> <div class="G">Vipassiṃ tattha addakkhiṃ,</div> </td> </tr> <tr> <td> <div class="G">pītaraṃsiṃva bhāṇumaṃ;</div> </td> </tr> <tr> <td> <div class="G">Yaṃ me atthi phalaṃ sabbaṃ,</div> </td> </tr> <tr> <td> <div class="G">adāsiṃ satthuno ahaṃ.</div> </td> </tr> </table> </div>
</div>
<div class="q" id="p_20Ap1_3461"> <div class="divNumber">22.</div> <div class="p"> <table class="singleColumn"> <tr> <td> <div class="pN">3461</div> <div class="G">Ekanavutito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3462"> <div class="divNumber">23.</div> <div class="p"> <table class="singleColumn"> <tr> <td> <div class="pN">3462</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3463"> <div class="p">
<span class="pN">3463</span>Itthaṃ sudaṃ āyasmā phaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3464">
<span class="pN">3464</span>Phaladāyakattherassāpadānaṃ pañcamaṃ.</div>
</html>
