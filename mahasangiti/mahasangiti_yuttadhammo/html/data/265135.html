<html>
<div class="i"> Atthi</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2190"> <div class="divNumber">35.</div> <div class="p">
<span class="pN">2190</span>Parāmāso dhammo noparāmāsassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajāto</span>—  parāmāso sampayuttakānañca khandhānaṃ cittasamuṭṭhānānañca rūpānaṃ atthipaccayena paccayo. <span class="bold">Pacchājāto</span>—  parāmāso purejātassa imassa kāyassa atthipaccayena paccayo. (1) </div>
</div>
<div class="q" id="p_38P2_2191"> <div class="divNumber">36.</div> <div class="p">
<span class="pN">2191</span>Noparāmāso dhammo noparāmāsassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_2192"> <div class="p">
<span class="pN">2192</span>Noparāmāso dhammo parāmāsassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  noparāmāsā khandhā parāmāsassa atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha diṭṭhi uppajjati, vatthu parāmāsassa atthipaccayena paccayo. (2) </div>
</div>
<div class="q" id="p_38P2_2193"> <div class="p">
<span class="pN">2193</span>Noparāmāso dhammo parāmāsassa ca noparāmāsassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  noparāmāso eko khandho tiṇṇannaṃ khandhānaṃ parāmāsassa ca cittasamuṭṭhānānañca rūpānaṃ atthipaccayena paccayo…pe… . <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha parāmāso ca sampayuttakā ca khandhā uppajjanti, vatthu parāmāsassa ca sampayuttakānañca khandhānaṃ atthipaccayena paccayo. (3) </div>
</div>
<div class="q" id="p_38P2_2194"> <div class="divNumber">37.</div> <div class="p">
<span class="pN">2194</span>Parāmāso ca noparāmāso ca dhammā noparāmāsassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  noparāmāso eko khandho ca parāmāso ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā ca…pe…  parāmāso ca sampayuttakā ca khandhā cittasamuṭṭhānānaṃ rūpānaṃ atthipaccayena paccayo; parāmāso ca mahābhūtā ca cittasamuṭṭhānānaṃ rūpānaṃ atthipaccayena paccayo; parāmāso ca vatthu ca noparāmāsānaṃ khandhānaṃ atthipaccayena paccayo. <span class="bold">Pacchājāto</span>—  parāmāso ca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājāto</span>—  parāmāso ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājāto</span>—  parāmāso ca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (1) </div>
</div>
</html>
