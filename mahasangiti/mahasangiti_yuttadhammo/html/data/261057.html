<html>
<div class="i"> Hetu</div>
<div class="h">Āsavagocchaka</div>
<div class="h">Āsavavippayuttasāsavaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_1317"> <div class="divNumber">131.</div> <div class="p">
<span class="pN">1317</span>Āsavavippayuttaṃ sāsavaṃ dhammaṃ paṭicca āsavavippayutto sāsavo dhammo uppajjati hetupaccayā—  āsavavippayuttaṃ sāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe… . (1) </div>
</div>
<div class="q" id="p_38P2_1318"> <div class="p">
<span class="pN">1318</span>Āsavavippayuttaṃ anāsavaṃ dhammaṃ paṭicca āsavavippayutto anāsavo dhammo uppajjati hetupaccayā…  tīṇi. </div>
</div>
<div class="q" id="p_38P2_1319"> <div class="p">
<span class="pN">1319</span>(Yathā cūḷantaraduke lokiyadukaṃ, evaṃ vitthāretabbaṃ ninnānākaraṇaṃ, saṃkhittaṃ.) </div>
</div>
<div class="CENTER" id="p_38P2_1320">
<span class="pN">1320</span>Āsavavippayuttasāsavadukaṃ niṭṭhitaṃ.</div>
<div class="ENDH3" id="p_38P2_1321">
<span class="pN">1321</span>Āsavagocchakaṃ niṭṭhitaṃ.</div>
</html>
