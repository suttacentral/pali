<html>
<div class="i"> Sahajāta</div>
<div class="h">Dassanenapahātabbattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Sahajāta</div>
<div class="q" id="p_37P1_880"> <div class="p">
<span class="pN">880</span>Dassanena pahātabbaṃ dhammaṃ paccayā dassanena pahātabbo dhammo uppajjati sahajātapaccayā—  dassanena pahātabbaṃ ekaṃ khandhaṃ…  tīṇi. </div>
</div>
<div class="q" id="p_37P1_881"> <div class="p">
<span class="pN">881</span>Bhāvanāya pahātabbaṃ dhammaṃ paccayā…  tīṇi. </div>
</div>
<div class="q" id="p_37P1_882"> <div class="divNumber">43.</div> <div class="p">
<span class="pN">882</span>Nevadassanena nabhāvanāya pahātabbaṃ dhammaṃ paccayā nevadassanena nabhāvanāya pahātabbo dhammo uppajjati sahajātapaccayā—  nevadassanena nabhāvanāya pahātabbaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā; ekaṃ mahābhūtaṃ paccayā tayo mahābhūtā…pe…  mahābhūte paccayā…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā nevadassanena nabhāvanāya pahātabbā khandhā. </div>
</div>
<div class="q" id="p_37P1_883"> <div class="p">
<span class="pN">883</span>Nevadassanena nabhāvanāya pahātabbaṃ dhammaṃ paccayā dassanena pahātabbo dhammo uppajjati sahajātapaccayā. (Avasesā hetupaccayasadisā.) </div>
</div>
</html>
