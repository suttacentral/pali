<html>
<div class="i"> Atthi</div>
<div class="h">Saññojanagocchaka</div>
<div class="h">Saññojanaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1392"> <div class="divNumber">29.</div> <div class="p">
<span class="pN">1392</span>Saññojano dhammo saññojanassa dhammassa atthipaccayena paccayo…  ekaṃ. (Paṭiccasadisaṃ.) (1) </div>
</div>
<div class="q" id="p_38P2_1393"> <div class="p">
<span class="pN">1393</span>Saññojano dhammo nosaññojanassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) </div>
</div>
<div class="q" id="p_38P2_1394"> <div class="p">
<span class="pN">1394</span>Saññojano dhammo saññojanassa ca nosaññojanassa ca dhammassa atthipaccayena paccayo. (Paṭiccasadisaṃ.) (3) </div>
</div>
<div class="q" id="p_38P2_1395"> <div class="divNumber">30.</div> <div class="p">
<span class="pN">1395</span>Nosaññojano dhammo nosaññojanassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_1396"> <div class="p">
<span class="pN">1396</span>Nosaññojano dhammo saññojanassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  nosaññojanā khandhā sampayuttakānaṃ saññojanānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha rāgo uppajjati…pe…  domanassaṃ uppajjati, vatthu saññojanānaṃ atthipaccayena paccayo. (2) </div>
</div>
<div class="q" id="p_38P2_1397"> <div class="p">
<span class="pN">1397</span>Nosaññojano dhammo saññojanassa ca nosaññojanassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nosaññojano…pe… . (Saṃkhittaṃ, āsavasadisaṃ.) (3) </div>
</div>
<div class="q" id="p_38P2_1398"> <div class="divNumber">31.</div> <div class="p">
<span class="pN">1398</span>Saññojano ca nosaññojano ca dhammā saññojanassa dhammassa atthipaccayena paccayo—  sahajātaṃ, purejātaṃ. (Āsavasadisaṃ.) (1) </div>
</div>
<div class="q" id="p_38P2_1399"> <div class="p">
<span class="pN">1399</span>Saññojano ca nosaññojano ca dhammā nosaññojanassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Vibhajitabbaṃ āsavasadisaṃ.) (2) </div>
</div>
<div class="q" id="p_38P2_1400"> <div class="p">
<span class="pN">1400</span>Saññojano ca nosaññojano ca dhammā saññojanassa ca nosaññojanassa ca dhammassa atthipaccayena paccayo—  sahajātaṃ, purejātaṃ. (Vibhajitabbaṃ āsavasadisaṃ.) (3) </div>
</div>
</html>
