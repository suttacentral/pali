<html>
<div class="i">9 Mettasutta</div>
<div class="h">Mettasutta</div>
<div class="q" id="p_18Kh_95"> <div class="divNumber">1.</div> <div class="p"> <table class="singleColumn"> <tr> <td> <div class="pN">95</div> <div class="G">Karaṇīyamatthakusalena,</div> </td> </tr> <tr> <td> <div class="G">Yanta santaṃ padaṃ abhisamecca;</div> </td> </tr> <tr> <td> <div class="G">Sakko ujū ca suhujū ca,</div> </td> </tr> <tr> <td> <div class="G">Sūvaco cassa mudu anatimānī.</div> </td> </tr> </table> </div>
</div>
<div class="q" id="p_18Kh_96"> <div class="divNumber">2.</div> <div class="p"> <table class="singleColumn"> <tr> <td> <div class="pN">96</div> <div class="G">Santussako ca subharo ca,</div> </td> </tr> <tr> <td> <div class="G">Appakicco ca sallahukavutti;</div> </td> </tr> <tr> <td> <div class="G">Santindriyo ca nipako ca,</div> </td> </tr> <tr> <td> <div class="G">Appagabbho kulesvananugiddho.</div> </td> </tr> </table> </div>
</div>
<div class="q" id="p_18Kh_97"> <div class="divNumber">3.</div> <div class="p"> <table class="singleColumn"> <tr> <td> <div class="pN">97</div> <div class="G">Na ca khuddamācare kiñci,</div> </td> </tr> <tr> <td> <div class="G">Yena viññū pare upavadeyyuṃ;</div> </td> </tr> <tr> <td> <div class="G">Sukhino va khemino hontu,</div> </td> </tr> <tr> <td> <div class="G">Sabbasattā bhavantu sukhitattā.</div> </td> </tr> </table> </div>
</div>
<div class="q" id="p_18Kh_98"> <div class="divNumber">4.</div> <div class="p"> <table class="singleColumn"> <tr> <td> <div class="pN">98</div> <div class="G">Ye keci pāṇabhūtatthi,</div> </td> </tr> <tr> <td> <div class="G">Tasā vā thāvarā vanavasesā;</div> </td> </tr> <tr> <td> <div class="G">Dīghā vā ye va mahantā,</div> </td> </tr> <tr> <td> <div class="G">Majjhimā rassakā aṇukathūlā.</div> </td> </tr> </table> </div>
</div>
<div class="q" id="p_18Kh_99"> <div class="divNumber">5.</div> <div class="p"> <table class="singleColumn"> <tr> <td> <div class="pN">99</div> <div class="G">Diṭṭhā vā ye va adiṭṭhā,</div> </td> </tr> <tr> <td> <div class="G">Ye va dūre vasanti avidūre;</div> </td> </tr> <tr> <td> <div class="G">Bhūtā va sambhavesī va,</div> </td> </tr> <tr> <td> <div class="G">Sabbasattā bhavantu sukhitattā.</div> </td> </tr> </table> </div>
</div>
<div class="q" id="p_18Kh_100"> <div class="divNumber">6.</div> <div class="p"> <table class="singleColumn"> <tr> <td> <div class="pN">100</div> <div class="G">Na paro paraṃ nikubbetha,</div> </td> </tr> <tr> <td> <div class="G">Nātimaññetha katthaci na kañci;</div> </td> </tr> <tr> <td> <div class="G">Byārosanā paṭighasañña,</div> </td> </tr> <tr> <td> <div class="G">Nāññamaññassa dukkhamiccheyya.</div> </td> </tr> </table> </div>
</div>
<div class="q" id="p_18Kh_101"> <div class="divNumber">7.</div> <div class="p"> <table class="singleColumn"> <tr> <td> <div class="pN">101</div> <div class="G">Mātā yathā niyaṃputta,</div> </td> </tr> <tr> <td> <div class="G">Māyusā ekaputtamanurakkhe;</div> </td> </tr> <tr> <td> <div class="G">Evampi sabbabhūtesu,</div> </td> </tr> <tr> <td> <div class="G">Mānasaṃ bhāvaye aparimāṇaṃ.</div> </td> </tr> </table> </div>
</div>
<div class="q" id="p_18Kh_102"> <div class="divNumber">8.</div> <div class="p"> <table class="singleColumn"> <tr> <td> <div class="pN">102</div> <div class="G">Mettañca sabbalokasmi,</div> </td> </tr> <tr> <td> <div class="G">Mānasaṃ bhāvaye aparimāṇaṃ;</div> </td> </tr> <tr> <td> <div class="G">Uddhaṃ adho ca tiriyañca,</div> </td> </tr> <tr> <td> <div class="G">Asambādhaṃ averamasapattaṃ.</div> </td> </tr> </table> </div>
</div>
<div class="q" id="p_18Kh_103"> <div class="divNumber">9.</div> <div class="p"> <table class="singleColumn"> <tr> <td> <div class="pN">103</div> <div class="G">Tiṭṭhaṃ caraṃ nisinno va,</div> </td> </tr> <tr> <td> <div class="G">Sayāno yāvatāssa vitamiddho;</div> </td> </tr> <tr> <td> <div class="G">Etaṃ satiṃ adhiṭṭheyya,</div> </td> </tr> <tr> <td> <div class="G">Brahmametaṃ vihāramidhamāhu.</div> </td> </tr> </table> </div>
</div>
<div class="q" id="p_18Kh_104"> <div class="divNumber">10.</div> <div class="p"> <table class="singleColumn"> <tr> <td> <div class="pN">104</div> <div class="G">Diṭṭhiñca anupaggamma,</div> </td> </tr> <tr> <td> <div class="G">Sīlavā dassanena sampanno;</div> </td> </tr> <tr> <td> <div class="G">Kāmesu vinaya gedhaṃ,</div> </td> </tr> <tr> <td> <div class="G">Na hi jātuggabbhaseyya punaretīti.</div> </td> </tr> </table> </div>
</div>
<div class="CENTER" id="p_18Kh_105">
<span class="pN">105</span>Mettasuttaṃ.</div>
<div class="ENDBOOK" id="p_18Kh_106">
<span class="pN">106</span>Khuddakapāṭhapāḷi niṭṭhitā.</div>
</html>
