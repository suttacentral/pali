<html>
<div class="i">1.12 Ānandattheraapadāna</div>
<div class="h">Buddhavagga</div>
<div class="h">Ānandattheraapadāna</div>
<div class="q" id="p_20Ap1_670"> <div class="divNumber">644.</div> <div class="p"> <table class="singleColumn"> <tr> <td> <div class="pN">670</div> <div class="G">“Ārāmadvārā nikkhamma,</div> </td> </tr> <tr> <td> <div class="G">padumuttaro mahāmuni;</div> </td> </tr> <tr> <td> <div class="G">Vassento amataṃ vuṭṭhiṃ,</div> </td> </tr> <tr> <td> <div class="G">nibbāpesi mahājanaṃ.</div> </td> </tr> </table> </div>
</div>
<div class="q" id="p_20Ap1_671"> <div class="divNumber">645.</div> <div class="p"> <table class="singleColumn"> <tr> <td> <div class="pN">671</div> <div class="G">Satasahassaṃ te dhīrā,</div> </td> </tr> <tr> <td> <div class="G">chaḷabhiññā mahiddhikā;</div> </td> </tr> <tr> <td> <div class="G">Parivārenti sambuddhaṃ,</div> </td> </tr> <tr> <td> <div class="G">chāyāva anapāyinī.</div> </td> </tr> </table> </div>
</div>
<div class="q" id="p_20Ap1_672"> <div class="divNumber">646.</div> <div class="p"> <table class="singleColumn"> <tr> <td> <div class="pN">672</div> <div class="G">Hatthikkhandhagato āsiṃ,</div> </td> </tr> <tr> <td> <div class="G">setacchattaṃ varuttamaṃ;</div> </td> </tr> <tr> <td> <div class="G">Sucārurūpaṃ disvāna,</div> </td> </tr> <tr> <td> <div class="G">vitti me udapajjatha.</div> </td> </tr> </table> </div>
</div>
<div class="q" id="p_20Ap1_673"> <div class="divNumber">647.</div> <div class="p"> <table class="singleColumn"> <tr> <td> <div class="pN">673</div> <div class="G">Oruyha hatthikhandhamhā,</div> </td> </tr> <tr> <td> <div class="G">upagacchiṃ narāsabhaṃ;</div> </td> </tr> <tr> <td> <div class="G">Ratanāmayachattaṃ me,</div> </td> </tr> <tr> <td> <div class="G">buddhaseṭṭhassa dhārayiṃ.</div> </td> </tr> </table> </div>
</div>
<div class="q" id="p_20Ap1_674"> <div class="divNumber">648.</div> <div class="p"> <table class="singleColumn"> <tr> <td> <div class="pN">674</div> <div class="G">Mama saṅkappamaññāya,</div> </td> </tr> <tr> <td> <div class="G">padumuttaro mahāisi;</div> </td> </tr> <tr> <td> <div class="G">Taṃ kathaṃ ṭhapayitvāna,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_675"> <div class="divNumber">649.</div> <div class="p"> <table class="singleColumn"> <tr> <td> <div class="pN">675</div> <div class="G">‘Yo so chattamadhāresi,</div> </td> </tr> <tr> <td> <div class="G">soṇṇālaṅkārabhūsitaṃ;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇotha mama bhāsato.</div> </td> </tr> </table> </div>
</div>
<div class="q" id="p_20Ap1_676"> <div class="divNumber">650.</div> <div class="p"> <table class="singleColumn"> <tr> <td> <div class="pN">676</div> <div class="G">Ito gantvā ayaṃ poso,</div> </td> </tr> <tr> <td> <div class="G">tusitaṃ āvasissati;</div> </td> </tr> <tr> <td> <div class="G">Anubhossati sampattiṃ,</div> </td> </tr> <tr> <td> <div class="G">accharāhi purakkhato.</div> </td> </tr> </table> </div>
</div>
<div class="q" id="p_20Ap1_677"> <div class="divNumber">651.</div> <div class="p"> <table class="singleColumn"> <tr> <td> <div class="pN">677</div> <div class="G">Catuttiṃsatikkhattuñca,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Balādhipo aṭṭhasataṃ,</div> </td> </tr> <tr> <td> <div class="G">vasudhaṃ āvasissati.</div> </td> </tr> </table> </div>
</div>
<div class="q" id="p_20Ap1_678"> <div class="divNumber">652.</div> <div class="p"> <table class="singleColumn"> <tr> <td> <div class="pN">678</div> <div class="G">Aṭṭhapaññāsakkhattuñca,</div> </td> </tr> <tr> <td> <div class="G">cakkavattī bhavissati;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">mahiyā kārayissati.</div> </td> </tr> </table> </div>
</div>
<div class="q" id="p_20Ap1_679"> <div class="divNumber">653.</div> <div class="p"> <table class="singleColumn"> <tr> <td> <div class="pN">679</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_680"> <div class="divNumber">654.</div> <div class="p"> <table class="singleColumn"> <tr> <td> <div class="pN">680</div> <div class="G">Sakyānaṃ kulaketussa,</div> </td> </tr> <tr> <td> <div class="G">ñātibandhu bhavissati;</div> </td> </tr> <tr> <td> <div class="G">Ānando nāma nāmena,</div> </td> </tr> <tr> <td> <div class="G">upaṭṭhāko mahesino.</div> </td> </tr> </table> </div>
</div>
<div class="q" id="p_20Ap1_681"> <div class="divNumber">655.</div> <div class="p"> <table class="singleColumn"> <tr> <td> <div class="pN">681</div> <div class="G">Ātāpī nipako cāpi,</div> </td> </tr> <tr> <td> <div class="G">bāhusacce sukovido;</div> </td> </tr> <tr> <td> <div class="G">Nivātavutti atthaddho,</div> </td> </tr> <tr> <td> <div class="G">sabbapāṭhī bhavissati.</div> </td> </tr> </table> </div>
</div>
<div class="q" id="p_20Ap1_682"> <div class="divNumber">656.</div> <div class="p"> <table class="singleColumn"> <tr> <td> <div class="pN">682</div> <div class="G">Padhānapahitatto so,</div> </td> </tr> <tr> <td> <div class="G">upasanto nirūpadhi;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo.</div> </td> </tr> </table> </div>
</div>
<div class="q" id="p_20Ap1_683"> <div class="divNumber">657.</div> <div class="p"> <table class="singleColumn"> <tr> <td> <div class="pN">683</div> <div class="G">Santi āraññakā nāgā,</div> </td> </tr> <tr> <td> <div class="G">kuñjarā saṭṭhihāyanā;</div> </td> </tr> <tr> <td> <div class="G">Tidhāpabhinnā mātaṅgā,</div> </td> </tr> <tr> <td> <div class="G">īsādantā urūḷhavā.</div> </td> </tr> </table> </div>
</div>
<div class="q" id="p_20Ap1_684"> <div class="divNumber">658.</div> <div class="p"> <table class="singleColumn"> <tr> <td> <div class="pN">684</div> <div class="G">Anekasatasahassā,</div> </td> </tr> <tr> <td> <div class="G">paṇḍitāpi mahiddhikā;</div> </td> </tr> <tr> <td> <div class="G">Sabbe te buddhanāgassa,</div> </td> </tr> <tr> <td> <div class="G">na hontupaṇidhimhi te’.</div> </td> </tr> </table> </div>
</div>
<div class="q" id="p_20Ap1_685"> <div class="divNumber">659.</div> <div class="p"> <table class="singleColumn"> <tr> <td> <div class="pN">685</div> <div class="G">Ādiyāme namassāmi,</div> </td> </tr> <tr> <td> <div class="G">majjhime atha pacchime;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">buddhaseṭṭhaṃ upaṭṭhahiṃ.</div> </td> </tr> </table> </div>
</div>
<div class="q" id="p_20Ap1_686"> <div class="divNumber">660.</div> <div class="p"> <table class="singleColumn"> <tr> <td> <div class="pN">686</div> <div class="G">Ātāpī nipako cāpi,</div> </td> </tr> <tr> <td> <div class="G">sampajāno patissato;</div> </td> </tr> <tr> <td> <div class="G">Sotāpattiphalaṃ patto,</div> </td> </tr> <tr> <td> <div class="G">sekhabhūmīsu kovido.</div> </td> </tr> </table> </div>
</div>
<div class="q" id="p_20Ap1_687"> <div class="divNumber">661.</div> <div class="p"> <table class="singleColumn"> <tr> <td> <div class="pN">687</div> <div class="G">Satasahassito kappe,</div> </td> </tr> <tr> <td> <div class="G">yaṃ kammamabhinīhariṃ;</div> </td> </tr> <tr> <td> <div class="G">Tāhaṃ bhūmimanuppatto,</div> </td> </tr> <tr> <td> <div class="G">ṭhitā saddhammamācalā.</div> </td> </tr> </table> </div>
</div>
<div class="q" id="p_20Ap1_688"> <div class="divNumber">662.</div> <div class="p"> <table class="singleColumn"> <tr> <td> <div class="pN">688</div> <div class="G">Svāgataṃ vata me āsi,</div> </td> </tr> <tr> <td> <div class="G">buddhaseṭṭhassa santike;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_689"> <div class="divNumber">663.</div> <div class="p"> <table class="singleColumn"> <tr> <td> <div class="pN">689</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_690"> <div class="p">
<span class="pN">690</span>Itthaṃ sudaṃ āyasmā ānando thero imā gāthāyo abhāsitthāti. </div>
</div>
<div class="CENTER" id="p_20Ap1_691">
<span class="pN">691</span>Ānandattherassāpadānaṃ dasamaṃ.</div>
<div class="SUMMARY" id="p_20Ap1_692">
<span class="pN">692</span><span class="firstLetter">T</span>assuddānaṃ</div>
<div class="q" id="p_20Ap1_693"> <div class="p"> <table class="singleColumn"> <tr> <td> <div class="pN">693</div> <div class="G">Buddho paccekabuddho ca,</div> </td> </tr> <tr> <td> <div class="G">sāriputto ca kolito;</div> </td> </tr> <tr> <td> <div class="G">Kassapo anuruddho ca,</div> </td> </tr> <tr> <td> <div class="G">puṇṇatthero upāli ca.</div> </td> </tr> </table> </div>
</div>
<div class="q" id="p_20Ap1_694"> <div class="p"> <table class="singleColumn"> <tr> <td> <div class="pN">694</div> <div class="G">Aññāsikoṇḍañño piṇḍolo,</div> </td> </tr> <tr> <td> <div class="G">revatānandapaṇḍito;</div> </td> </tr> <tr> <td> <div class="G">Chasatāni ca paññāsa,</div> </td> </tr> <tr> <td> <div class="G">gāthāyo sabbapiṇḍitā.</div> </td> </tr> </table> </div>
</div>
<div class="ENDH3" id="p_20Ap1_695">
<span class="pN">695</span>Apadāne buddhavaggo paṭhamo.</div>
</html>
