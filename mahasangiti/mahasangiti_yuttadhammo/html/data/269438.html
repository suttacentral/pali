<html>
<div class="i">22.1.8 Mahānāradakassapajātaka</div>
<div class="h">Mahānipāta</div>
<div class="h">Mūgapakkhavagga</div>
<div class="h">Mahānāradakassapajātaka</div>
<div class="q" id="p_23J_2486"> <div class="divNumber">1153.</div> <div class="p"> <table class="singleColumn"> <tr> <td> <div class="pN">2486</div> <div class="G">Ahu rājā videhānaṃ,</div> </td> </tr> <tr> <td> <div class="G">aṅgati nāma khattiyo;</div> </td> </tr> <tr> <td> <div class="G">Pahūtayoggo dhanimā,</div> </td> </tr> <tr> <td> <div class="G">anantabalaporiso.</div> </td> </tr> </table> </div>
</div>
<div class="q" id="p_23J_2487"> <div class="divNumber">1154.</div> <div class="p"> <table class="singleColumn"> <tr> <td> <div class="pN">2487</div> <div class="G">So ca pannarasiṃ rattiṃ,</div> </td> </tr> <tr> <td> <div class="G">purimayāme anāgate;</div> </td> </tr> <tr> <td> <div class="G">Cātumāsā komudiyā,</div> </td> </tr> <tr> <td> <div class="G">amacce sannipātayi.</div> </td> </tr> </table> </div>
</div>
<div class="q" id="p_23J_2488"> <div class="divNumber">1155.</div> <div class="p"> <table class="singleColumn"> <tr> <td> <div class="pN">2488</div> <div class="G">Paṇḍite sutasampanne,</div> </td> </tr> <tr> <td> <div class="G">mhitapubbe vicakkhaṇe;</div> </td> </tr> <tr> <td> <div class="G">Vijayañca sunāmañca,</div> </td> </tr> <tr> <td> <div class="G">senāpatiṃ alātakaṃ.</div> </td> </tr> </table> </div>
</div>
<div class="q" id="p_23J_2489"> <div class="divNumber">1156.</div> <div class="p"> <table class="singleColumn"> <tr> <td> <div class="pN">2489</div> <div class="G">Tamanupucchi vedeho,</div> </td> </tr> <tr> <td> <div class="G">“paccekaṃ brūtha saṃ ruciṃ;</div> </td> </tr> <tr> <td> <div class="G">Cātumāsā komudajja,</div> </td> </tr> <tr> <td> <div class="G">juṇhaṃ byapahataṃ tamaṃ;</div> </td> </tr> <tr> <td> <div class="G">Kāyajja ratiyā rattiṃ,</div> </td> </tr> <tr> <td> <div class="G">viharemu imaṃ utuṃ”.</div> </td> </tr> </table> </div>
</div>
<div class="q" id="p_23J_2490"> <div class="divNumber">1157.</div> <div class="p"> <table class="singleColumn"> <tr> <td> <div class="pN">2490</div> <div class="G">Tato senāpati rañño,</div> </td> </tr> <tr> <td> <div class="G">Alāto etadabravi;</div> </td> </tr> <tr> <td> <div class="G">“Haṭṭhaṃ yoggaṃ balaṃ sabbaṃ,</div> </td> </tr> <tr> <td> <div class="G">Senaṃ sannāhayāmase.</div> </td> </tr> </table> </div>
</div>
<div class="q" id="p_23J_2491"> <div class="divNumber">1158.</div> <div class="p"> <table class="singleColumn"> <tr> <td> <div class="pN">2491</div> <div class="G">Niyyāma deva yuddhāya,</div> </td> </tr> <tr> <td> <div class="G">anantabalaporisā;</div> </td> </tr> <tr> <td> <div class="G">Ye te vasaṃ na āyanti,</div> </td> </tr> <tr> <td> <div class="G">vasaṃ upanayāmase;</div> </td> </tr> <tr> <td> <div class="G">Esā mayhaṃ sakā diṭṭhi,</div> </td> </tr> <tr> <td> <div class="G">ajitaṃ ojināmase”.</div> </td> </tr> </table> </div>
</div>
<div class="q" id="p_23J_2492"> <div class="divNumber">1159.</div> <div class="p"> <table class="singleColumn"> <tr> <td> <div class="pN">2492</div> <div class="G">Alātassa vaco sutvā,</div> </td> </tr> <tr> <td> <div class="G">sunāmo etadabravi;</div> </td> </tr> <tr> <td> <div class="G">“Sabbe tuyhaṃ mahārāja,</div> </td> </tr> <tr> <td> <div class="G">amittā vasamāgatā.</div> </td> </tr> </table> </div>
</div>
<div class="q" id="p_23J_2493"> <div class="divNumber">1160.</div> <div class="p"> <table class="singleColumn"> <tr> <td> <div class="pN">2493</div> <div class="G">Nikkhittasatthā paccatthā,</div> </td> </tr> <tr> <td> <div class="G">nivātamanuvattare;</div> </td> </tr> <tr> <td> <div class="G">Uttamo ussavo ajja,</div> </td> </tr> <tr> <td> <div class="G">na yuddhaṃ mama ruccati.</div> </td> </tr> </table> </div>
</div>
<div class="q" id="p_23J_2494"> <div class="divNumber">1161.</div> <div class="p"> <table class="singleColumn"> <tr> <td> <div class="pN">2494</div> <div class="G">Annapānañca khajjañca,</div> </td> </tr> <tr> <td> <div class="G">khippaṃ abhiharantu te;</div> </td> </tr> <tr> <td> <div class="G">Ramassu deva kāmehi,</div> </td> </tr> <tr> <td> <div class="G">naccagīte suvādite”.</div> </td> </tr> </table> </div>
</div>
<div class="q" id="p_23J_2495"> <div class="divNumber">1162.</div> <div class="p"> <table class="singleColumn"> <tr> <td> <div class="pN">2495</div> <div class="G">Sunāmassa vaco sutvā,</div> </td> </tr> <tr> <td> <div class="G">vijayo etadabravi;</div> </td> </tr> <tr> <td> <div class="G">“Sabbe kāmā mahārāja,</div> </td> </tr> <tr> <td> <div class="G">niccaṃ tava mupaṭṭhitā.</div> </td> </tr> </table> </div>
</div>
<div class="q" id="p_23J_2496"> <div class="divNumber">1163.</div> <div class="p"> <table class="singleColumn"> <tr> <td> <div class="pN">2496</div> <div class="G">Na hete dullabhā deva,</div> </td> </tr> <tr> <td> <div class="G">tava kāmehi modituṃ;</div> </td> </tr> <tr> <td> <div class="G">Sadāpi kāmā sulabhā,</div> </td> </tr> <tr> <td> <div class="G">netaṃ cittamataṃ mama.</div> </td> </tr> </table> </div>
</div>
<div class="q" id="p_23J_2497"> <div class="divNumber">1164.</div> <div class="p"> <table class="singleColumn"> <tr> <td> <div class="pN">2497</div> <div class="G">Samaṇaṃ brāhmaṇaṃ vāpi,</div> </td> </tr> <tr> <td> <div class="G">upāsemu bahussutaṃ;</div> </td> </tr> <tr> <td> <div class="G">Yo najja vinaye kaṅkhaṃ,</div> </td> </tr> <tr> <td> <div class="G">atthadhammavidū ise”.</div> </td> </tr> </table> </div>
</div>
<div class="q" id="p_23J_2498"> <div class="divNumber">1165.</div> <div class="p"> <table class="singleColumn"> <tr> <td> <div class="pN">2498</div> <div class="G">Vijayassa vaco sutvā,</div> </td> </tr> <tr> <td> <div class="G">rājā aṅgati mabravi;</div> </td> </tr> <tr> <td> <div class="G">“Yathā vijayo bhaṇati,</div> </td> </tr> <tr> <td> <div class="G">mayhampetaṃva ruccati.</div> </td> </tr> </table> </div>
</div>
<div class="q" id="p_23J_2499"> <div class="divNumber">1166.</div> <div class="p"> <table class="singleColumn"> <tr> <td> <div class="pN">2499</div> <div class="G">Samaṇaṃ brāhmaṇaṃ vāpi,</div> </td> </tr> <tr> <td> <div class="G">upāsemu bahussutaṃ;</div> </td> </tr> <tr> <td> <div class="G">Yo najja vinaye kaṅkhaṃ,</div> </td> </tr> <tr> <td> <div class="G">atthadhammavidū ise.</div> </td> </tr> </table> </div>
</div>
<div class="q" id="p_23J_2500"> <div class="divNumber">1167.</div> <div class="p"> <table class="singleColumn"> <tr> <td> <div class="pN">2500</div> <div class="G">Sabbeva santā karotha matiṃ,</div> </td> </tr> <tr> <td> <div class="G">Kaṃ upāsemu paṇḍitaṃ;</div> </td> </tr> <tr> <td> <div class="G">Yo najja vinaye kaṅkhaṃ,</div> </td> </tr> <tr> <td> <div class="G">Atthadhammavidū ise”.</div> </td> </tr> </table> </div>
</div>
<div class="q" id="p_23J_2501"> <div class="divNumber">1168.</div> <div class="p"> <table class="singleColumn"> <tr> <td> <div class="pN">2501</div> <div class="G">Vedehassa vaco sutvā,</div> </td> </tr> <tr> <td> <div class="G">alāto etadabravi;</div> </td> </tr> <tr> <td> <div class="G">“Atthāyaṃ migadāyasmiṃ,</div> </td> </tr> <tr> <td> <div class="G">acelo dhīrasammato.</div> </td> </tr> </table> </div>
</div>
<div class="q" id="p_23J_2502"> <div class="divNumber">1169.</div> <div class="p"> <table class="singleColumn"> <tr> <td> <div class="pN">2502</div> <div class="G">Guṇo kassapagottāyaṃ,</div> </td> </tr> <tr> <td> <div class="G">suto citrakathī gaṇī;</div> </td> </tr> <tr> <td> <div class="G">Taṃ deva payirupāsemu,</div> </td> </tr> <tr> <td> <div class="G">so no kaṅkhaṃ vinessati”.</div> </td> </tr> </table> </div>
</div>
<div class="q" id="p_23J_2503"> <div class="divNumber">1170.</div> <div class="p"> <table class="singleColumn"> <tr> <td> <div class="pN">2503</div> <div class="G">Alātassa vaco sutvā,</div> </td> </tr> <tr> <td> <div class="G">rājā codesi sārathiṃ;</div> </td> </tr> <tr> <td> <div class="G">“Migadāyaṃ gamissāma,</div> </td> </tr> <tr> <td> <div class="G">yuttaṃ yānaṃ idhānaya”.</div> </td> </tr> </table> </div>
</div>
<div class="q" id="p_23J_2504"> <div class="divNumber">1171.</div> <div class="p"> <table class="singleColumn"> <tr> <td> <div class="pN">2504</div> <div class="G">Tassa yānaṃ ayojesuṃ,</div> </td> </tr> <tr> <td> <div class="G">dantaṃ rūpiyapakkharaṃ;</div> </td> </tr> <tr> <td> <div class="G">Sukkamaṭṭhaparivāraṃ,</div> </td> </tr> <tr> <td> <div class="G">paṇḍaraṃ dosināmukhaṃ.</div> </td> </tr> </table> </div>
</div>
<div class="q" id="p_23J_2505"> <div class="divNumber">1172.</div> <div class="p"> <table class="singleColumn"> <tr> <td> <div class="pN">2505</div> <div class="G">Tatrāsuṃ kumudāyuttā,</div> </td> </tr> <tr> <td> <div class="G">cattāro sindhavā hayā;</div> </td> </tr> <tr> <td> <div class="G">Anilūpamasamuppātā,</div> </td> </tr> <tr> <td> <div class="G">sudantā soṇṇamālino.</div> </td> </tr> </table> </div>
</div>
<div class="q" id="p_23J_2506"> <div class="divNumber">1173.</div> <div class="p"> <table class="singleColumn"> <tr> <td> <div class="pN">2506</div> <div class="G">Setacchattaṃ setaratho,</div> </td> </tr> <tr> <td> <div class="G">setassā setabījanī;</div> </td> </tr> <tr> <td> <div class="G">Vedeho sahamaccehi,</div> </td> </tr> <tr> <td> <div class="G">niyyaṃ candova sobhati.</div> </td> </tr> </table> </div>
</div>
<div class="q" id="p_23J_2507"> <div class="divNumber">1174.</div> <div class="p"> <table class="singleColumn"> <tr> <td> <div class="pN">2507</div> <div class="G">Tamanuyāyiṃsu bahavo,</div> </td> </tr> <tr> <td> <div class="G">indikhaggadharā balī;</div> </td> </tr> <tr> <td> <div class="G">Assapiṭṭhigatā vīrā,</div> </td> </tr> <tr> <td> <div class="G">narā naravarādhipaṃ.</div> </td> </tr> </table> </div>
</div>
<div class="q" id="p_23J_2508"> <div class="divNumber">1175.</div> <div class="p"> <table class="singleColumn"> <tr> <td> <div class="pN">2508</div> <div class="G">So muhuttaṃva yāyitvā,</div> </td> </tr> <tr> <td> <div class="G">yānā oruyha khattiyo;</div> </td> </tr> <tr> <td> <div class="G">Vedeho sahamaccehi,</div> </td> </tr> <tr> <td> <div class="G">pattī guṇamupāgami.</div> </td> </tr> </table> </div>
</div>
<div class="q" id="p_23J_2509"> <div class="divNumber">1176.</div> <div class="p"> <table class="singleColumn"> <tr> <td> <div class="pN">2509</div> <div class="G">Yepi tattha tadā āsuṃ,</div> </td> </tr> <tr> <td> <div class="G">brāhmaṇibbhā samāgatā;</div> </td> </tr> <tr> <td> <div class="G">Na te apanayī rājā,</div> </td> </tr> <tr> <td> <div class="G">akataṃ bhūmimāgate.</div> </td> </tr> </table> </div>
</div>
<div class="q" id="p_23J_2510"> <div class="divNumber">1177.</div> <div class="p"> <table class="singleColumn"> <tr> <td> <div class="pN">2510</div> <div class="G">Tato so mudukā bhisiyā,</div> </td> </tr> <tr> <td> <div class="G">muducittakasanthate;</div> </td> </tr> <tr> <td> <div class="G">Mudupaccatthate rājā,</div> </td> </tr> <tr> <td> <div class="G">ekamantaṃ upāvisi.</div> </td> </tr> </table> </div>
</div>
<div class="q" id="p_23J_2511"> <div class="divNumber">1178.</div> <div class="p"> <table class="singleColumn"> <tr> <td> <div class="pN">2511</div> <div class="G">Nisajja rājā sammodi,</div> </td> </tr> <tr> <td> <div class="G">kathaṃ sāraṇiyaṃ tato;</div> </td> </tr> <tr> <td> <div class="G">“Kacci yāpaniyaṃ bhante,</div> </td> </tr> <tr> <td> <div class="G">vātānamaviyaggatā.</div> </td> </tr> </table> </div>
</div>
<div class="q" id="p_23J_2512"> <div class="divNumber">1179.</div> <div class="p"> <table class="singleColumn"> <tr> <td> <div class="pN">2512</div> <div class="G">Kacci akasirā vutti,</div> </td> </tr> <tr> <td> <div class="G">labhasi piṇḍayāpanaṃ;</div> </td> </tr> <tr> <td> <div class="G">Apābādho casi kacci,</div> </td> </tr> <tr> <td> <div class="G">cakkhuṃ na parihāyati”.</div> </td> </tr> </table> </div>
</div>
<div class="q" id="p_23J_2513"> <div class="divNumber">1180.</div> <div class="p"> <table class="singleColumn"> <tr> <td> <div class="pN">2513</div> <div class="G">Taṃ guṇo paṭisammodi,</div> </td> </tr> <tr> <td> <div class="G">vedehaṃ vinaye rataṃ;</div> </td> </tr> <tr> <td> <div class="G">“Yāpanīyaṃ mahārāja,</div> </td> </tr> <tr> <td> <div class="G">sabbametaṃ tadūbhayaṃ.</div> </td> </tr> </table> </div>
</div>
<div class="q" id="p_23J_2514"> <div class="divNumber">1181.</div> <div class="p"> <table class="singleColumn"> <tr> <td> <div class="pN">2514</div> <div class="G">Kacci tuyhampi vedeha,</div> </td> </tr> <tr> <td> <div class="G">paccantā na balīyare;</div> </td> </tr> <tr> <td> <div class="G">Kacci arogaṃ yoggaṃ te,</div> </td> </tr> <tr> <td> <div class="G">kacci vahati vāhanaṃ;</div> </td> </tr> <tr> <td> <div class="G">Kacci te byādhayo natthi,</div> </td> </tr> <tr> <td> <div class="G">sarīrassupatāpiyā”.</div> </td> </tr> </table> </div>
</div>
<div class="q" id="p_23J_2515"> <div class="divNumber">1182.</div> <div class="p"> <table class="singleColumn"> <tr> <td> <div class="pN">2515</div> <div class="G">Paṭisammodito rājā,</div> </td> </tr> <tr> <td> <div class="G">tato pucchi anantarā;</div> </td> </tr> <tr> <td> <div class="G">Atthaṃ dhammañca ñāyañca,</div> </td> </tr> <tr> <td> <div class="G">dhammakāmo rathesabho.</div> </td> </tr> </table> </div>
</div>
<div class="q" id="p_23J_2516"> <div class="divNumber">1183.</div> <div class="p"> <table class="singleColumn"> <tr> <td> <div class="pN">2516</div> <div class="G">“Kathaṃ dhammaṃ care macco,</div> </td> </tr> <tr> <td> <div class="G">mātāpitūsu kassapa;</div> </td> </tr> <tr> <td> <div class="G">Kathaṃ care ācariye,</div> </td> </tr> <tr> <td> <div class="G">puttadāre kathaṃ care.</div> </td> </tr> </table> </div>
</div>
<div class="q" id="p_23J_2517"> <div class="divNumber">1184.</div> <div class="p"> <table class="singleColumn"> <tr> <td> <div class="pN">2517</div> <div class="G">Kathaṃ careyya vuḍḍhesu,</div> </td> </tr> <tr> <td> <div class="G">kathaṃ samaṇabrāhmaṇe;</div> </td> </tr> <tr> <td> <div class="G">Kathañca balakāyasmiṃ,</div> </td> </tr> <tr> <td> <div class="G">kathaṃ janapade care.</div> </td> </tr> </table> </div>
</div>
<div class="q" id="p_23J_2518"> <div class="divNumber">1185.</div> <div class="p"> <table class="singleColumn"> <tr> <td> <div class="pN">2518</div> <div class="G">Kathaṃ dhammaṃ caritvāna,</div> </td> </tr> <tr> <td> <div class="G">maccā gacchanti suggatiṃ;</div> </td> </tr> <tr> <td> <div class="G">Kathañceke adhammaṭṭhā,</div> </td> </tr> <tr> <td> <div class="G">patanti nirayaṃ atho”.</div> </td> </tr> </table> </div>
</div>
<div class="q" id="p_23J_2519"> <div class="divNumber">1186.</div> <div class="p"> <table class="singleColumn"> <tr> <td> <div class="pN">2519</div> <div class="G">Vedehassa vaco sutvā,</div> </td> </tr> <tr> <td> <div class="G">kassapo etadabravi;</div> </td> </tr> <tr> <td> <div class="G">“Suṇohi me mahārāja,</div> </td> </tr> <tr> <td> <div class="G">saccaṃ avitathaṃ padaṃ.</div> </td> </tr> </table> </div>
</div>
<div class="q" id="p_23J_2520"> <div class="divNumber">1187.</div> <div class="p"> <table class="singleColumn"> <tr> <td> <div class="pN">2520</div> <div class="G">Natthi dhammacaritassa,</div> </td> </tr> <tr> <td> <div class="G">phalaṃ kalyāṇapāpakaṃ;</div> </td> </tr> <tr> <td> <div class="G">Natthi deva paro loko,</div> </td> </tr> <tr> <td> <div class="G">ko tato hi idhāgato.</div> </td> </tr> </table> </div>
</div>
<div class="q" id="p_23J_2521"> <div class="divNumber">1188.</div> <div class="p"> <table class="singleColumn"> <tr> <td> <div class="pN">2521</div> <div class="G">Natthi deva pitaro vā,</div> </td> </tr> <tr> <td> <div class="G">kuto mātā kuto pitā;</div> </td> </tr> <tr> <td> <div class="G">Natthi ācariyo nāma,</div> </td> </tr> <tr> <td> <div class="G">adantaṃ ko damessati.</div> </td> </tr> </table> </div>
</div>
<div class="q" id="p_23J_2522"> <div class="divNumber">1189.</div> <div class="p"> <table class="singleColumn"> <tr> <td> <div class="pN">2522</div> <div class="G">Samatulyāni bhūtāni,</div> </td> </tr> <tr> <td> <div class="G">natthi jeṭṭhāpacāyikā;</div> </td> </tr> <tr> <td> <div class="G">Natthi balaṃ vīriyaṃ vā,</div> </td> </tr> <tr> <td> <div class="G">kuto uṭṭhānaporisaṃ;</div> </td> </tr> <tr> <td> <div class="G">Niyatāni hi bhūtāni,</div> </td> </tr> <tr> <td> <div class="G">yathā goṭaviso tathā.</div> </td> </tr> </table> </div>
</div>
<div class="q" id="p_23J_2523"> <div class="divNumber">1190.</div> <div class="p"> <table class="singleColumn"> <tr> <td> <div class="pN">2523</div> <div class="G">Laddheyyaṃ labhate macco,</div> </td> </tr> <tr> <td> <div class="G">tattha dānaphalaṃ kuto;</div> </td> </tr> <tr> <td> <div class="G">Natthi dānaphalaṃ deva,</div> </td> </tr> <tr> <td> <div class="G">avaso devavīriyo.</div> </td> </tr> </table> </div>
</div>
<div class="q" id="p_23J_2524"> <div class="divNumber">1191.</div> <div class="p"> <table class="singleColumn"> <tr> <td> <div class="pN">2524</div> <div class="G">Bālehi dānaṃ paññattaṃ,</div> </td> </tr> <tr> <td> <div class="G">paṇḍitehi paṭicchitaṃ;</div> </td> </tr> <tr> <td> <div class="G">Avasā denti dhīrānaṃ,</div> </td> </tr> <tr> <td> <div class="G">bālā paṇḍitamānino.</div> </td> </tr> </table> </div>
</div>
<div class="q" id="p_23J_2525"> <div class="divNumber">1192.</div> <div class="p"> <table class="singleColumn"> <tr> <td> <div class="pN">2525</div> <div class="G">Sattime sassatā kāyā,</div> </td> </tr> <tr> <td> <div class="G">acchejjā avikopino;</div> </td> </tr> <tr> <td> <div class="G">Tejo pathavī āpo ca,</div> </td> </tr> <tr> <td> <div class="G">vāyo sukhaṃ dukhañcime;</div> </td> </tr> <tr> <td> <div class="G">Jīve ca sattime kāyā,</div> </td> </tr> <tr> <td> <div class="G">yesaṃ chettā na vijjati.</div> </td> </tr> </table> </div>
</div>
<div class="q" id="p_23J_2526"> <div class="divNumber">1193.</div> <div class="p"> <table class="singleColumn"> <tr> <td> <div class="pN">2526</div> <div class="G">Natthi hantā va chettā vā,</div> </td> </tr> <tr> <td> <div class="G">haññe yevāpi koci naṃ;</div> </td> </tr> <tr> <td> <div class="G">Antareneva kāyānaṃ,</div> </td> </tr> <tr> <td> <div class="G">satthāni vītivattare.</div> </td> </tr> </table> </div>
</div>
<div class="q" id="p_23J_2527"> <div class="divNumber">1194.</div> <div class="p"> <table class="singleColumn"> <tr> <td> <div class="pN">2527</div> <div class="G">Yo cāpi siramādāya,</div> </td> </tr> <tr> <td> <div class="G">paresaṃ nisitāsinā;</div> </td> </tr> <tr> <td> <div class="G">Na so chindati te kāye,</div> </td> </tr> <tr> <td> <div class="G">tattha pāpaphalaṃ kuto.</div> </td> </tr> </table> </div>
</div>
<div class="q" id="p_23J_2528"> <div class="divNumber">1195.</div> <div class="p"> <table class="singleColumn"> <tr> <td> <div class="pN">2528</div> <div class="G">Cullāsītimahākappe,</div> </td> </tr> <tr> <td> <div class="G">sabbe sujjhanti saṃsaraṃ;</div> </td> </tr> <tr> <td> <div class="G">Anāgate tamhi kāle,</div> </td> </tr> <tr> <td> <div class="G">saññatopi na sujjhati.</div> </td> </tr> </table> </div>
</div>
<div class="q" id="p_23J_2529"> <div class="divNumber">1196.</div> <div class="p"> <table class="singleColumn"> <tr> <td> <div class="pN">2529</div> <div class="G">Caritvāpi bahuṃ bhadraṃ,</div> </td> </tr> <tr> <td> <div class="G">neva sujjhantināgate;</div> </td> </tr> <tr> <td> <div class="G">Pāpañcepi bahuṃ katvā,</div> </td> </tr> <tr> <td> <div class="G">taṃ khaṇaṃ nātivattare.</div> </td> </tr> </table> </div>
</div>
<div class="q" id="p_23J_2530"> <div class="divNumber">1197.</div> <div class="p"> <table class="singleColumn"> <tr> <td> <div class="pN">2530</div> <div class="G">Anupubbena no suddhi,</div> </td> </tr> <tr> <td> <div class="G">kappānaṃ cullasītiyā;</div> </td> </tr> <tr> <td> <div class="G">Niyatiṃ nātivattāma,</div> </td> </tr> <tr> <td> <div class="G">velantamiva sāgaro”.</div> </td> </tr> </table> </div>
</div>
<div class="q" id="p_23J_2531"> <div class="divNumber">1198.</div> <div class="p"> <table class="singleColumn"> <tr> <td> <div class="pN">2531</div> <div class="G">Kassapassa vaco sutvā,</div> </td> </tr> <tr> <td> <div class="G">alāto etadabravi;</div> </td> </tr> <tr> <td> <div class="G">“Yathā bhadanto bhaṇati,</div> </td> </tr> <tr> <td> <div class="G">mayhampetaṃva ruccati.</div> </td> </tr> </table> </div>
</div>
<div class="q" id="p_23J_2532"> <div class="divNumber">1199.</div> <div class="p"> <table class="singleColumn"> <tr> <td> <div class="pN">2532</div> <div class="G">Ahampi purimaṃ jātiṃ,</div> </td> </tr> <tr> <td> <div class="G">sare saṃsaritattano;</div> </td> </tr> <tr> <td> <div class="G">Piṅgalo nāmahaṃ āsiṃ,</div> </td> </tr> <tr> <td> <div class="G">luddo goghātako pure.</div> </td> </tr> </table> </div>
</div>
<div class="q" id="p_23J_2533"> <div class="divNumber">1200.</div> <div class="p"> <table class="singleColumn"> <tr> <td> <div class="pN">2533</div> <div class="G">Bārāṇasiyaṃ phītāyaṃ,</div> </td> </tr> <tr> <td> <div class="G">bahuṃ pāpaṃ kataṃ mayā;</div> </td> </tr> <tr> <td> <div class="G">Bahū mayā hatā pāṇā,</div> </td> </tr> <tr> <td> <div class="G">mahiṃsā sūkarā ajā.</div> </td> </tr> </table> </div>
</div>
<div class="q" id="p_23J_2534"> <div class="divNumber">1201.</div> <div class="p"> <table class="singleColumn"> <tr> <td> <div class="pN">2534</div> <div class="G">Tato cuto idha jāto,</div> </td> </tr> <tr> <td> <div class="G">iddhe senāpatīkule;</div> </td> </tr> <tr> <td> <div class="G">Natthi nūna phalaṃ pāpaṃ,</div> </td> </tr> <tr> <td> <div class="G">yohaṃ na nirayaṃ gato”.</div> </td> </tr> </table> </div>
</div>
<div class="q" id="p_23J_2535"> <div class="divNumber">1202.</div> <div class="p"> <table class="singleColumn"> <tr> <td> <div class="pN">2535</div> <div class="G">Athettha bījako nāma,</div> </td> </tr> <tr> <td> <div class="G">dāso āsi paṭaccarī;</div> </td> </tr> <tr> <td> <div class="G">Uposathaṃ upavasanto,</div> </td> </tr> <tr> <td> <div class="G">guṇasantikupāgami.</div> </td> </tr> </table> </div>
</div>
<div class="q" id="p_23J_2536"> <div class="divNumber">1203.</div> <div class="p"> <table class="singleColumn"> <tr> <td> <div class="pN">2536</div> <div class="G">Kassapassa vaco sutvā,</div> </td> </tr> <tr> <td> <div class="G">alātassa ca bhāsitaṃ;</div> </td> </tr> <tr> <td> <div class="G">Passasanto muhuṃ uṇhaṃ,</div> </td> </tr> <tr> <td> <div class="G">rudaṃ assūni vattayi.</div> </td> </tr> </table> </div>
</div>
<div class="q" id="p_23J_2537"> <div class="divNumber">1204.</div> <div class="p"> <table class="singleColumn"> <tr> <td> <div class="pN">2537</div> <div class="G">Tamanupucchi vedeho,</div> </td> </tr> <tr> <td> <div class="G">“kimatthaṃ samma rodasi;</div> </td> </tr> <tr> <td> <div class="G">Kiṃ te sutaṃ vā diṭṭhaṃ vā,</div> </td> </tr> <tr> <td> <div class="G">kiṃ maṃ vedesi vedanaṃ”.</div> </td> </tr> </table> </div>
</div>
<div class="q" id="p_23J_2538"> <div class="divNumber">1205.</div> <div class="p"> <table class="singleColumn"> <tr> <td> <div class="pN">2538</div> <div class="G">Vedehassa vaco sutvā,</div> </td> </tr> <tr> <td> <div class="G">bījako etadabravi;</div> </td> </tr> <tr> <td> <div class="G">“Natthi me vedanā dukkhā,</div> </td> </tr> <tr> <td> <div class="G">mahārāja suṇohi me.</div> </td> </tr> </table> </div>
</div>
<div class="q" id="p_23J_2539"> <div class="divNumber">1206.</div> <div class="p"> <table class="singleColumn"> <tr> <td> <div class="pN">2539</div> <div class="G">Ahampi purimaṃ jātiṃ,</div> </td> </tr> <tr> <td> <div class="G">sarāmi sukhamattano;</div> </td> </tr> <tr> <td> <div class="G">Sāketāhaṃ pure āsiṃ,</div> </td> </tr> <tr> <td> <div class="G">bhāvaseṭṭhi guṇe rato.</div> </td> </tr> </table> </div>
</div>
<div class="q" id="p_23J_2540"> <div class="divNumber">1207.</div> <div class="p"> <table class="singleColumn"> <tr> <td> <div class="pN">2540</div> <div class="G">Sammato brāhmaṇibbhānaṃ,</div> </td> </tr> <tr> <td> <div class="G">saṃvibhāgarato suci;</div> </td> </tr> <tr> <td> <div class="G">Na cāpi pāpakaṃ kammaṃ,</div> </td> </tr> <tr> <td> <div class="G">sarāmi katamattano.</div> </td> </tr> </table> </div>
</div>
<div class="q" id="p_23J_2541"> <div class="divNumber">1208.</div> <div class="p"> <table class="singleColumn"> <tr> <td> <div class="pN">2541</div> <div class="G">Tato cutāhaṃ vedeha,</div> </td> </tr> <tr> <td> <div class="G">idha jāto duritthiyā;</div> </td> </tr> <tr> <td> <div class="G">Gabbhamhi kumbhadāsiyā,</div> </td> </tr> <tr> <td> <div class="G">yato jāto suduggato.</div> </td> </tr> </table> </div>
</div>
<div class="q" id="p_23J_2542"> <div class="divNumber">1209.</div> <div class="p"> <table class="singleColumn"> <tr> <td> <div class="pN">2542</div> <div class="G">Evampi duggato santo,</div> </td> </tr> <tr> <td> <div class="G">samacariyaṃ adhiṭṭhito;</div> </td> </tr> <tr> <td> <div class="G">Upaḍḍhabhāgaṃ bhattassa,</div> </td> </tr> <tr> <td> <div class="G">dadāmi yo me icchati.</div> </td> </tr> </table> </div>
</div>
<div class="q" id="p_23J_2543"> <div class="divNumber">1210.</div> <div class="p"> <table class="singleColumn"> <tr> <td> <div class="pN">2543</div> <div class="G">Cātuddasiṃ pañcadasiṃ,</div> </td> </tr> <tr> <td> <div class="G">sadā upavasāmahaṃ;</div> </td> </tr> <tr> <td> <div class="G">Na cāpi bhūte hiṃsāmi,</div> </td> </tr> <tr> <td> <div class="G">theyyañcāpi vivajjayiṃ.</div> </td> </tr> </table> </div>
</div>
<div class="q" id="p_23J_2544"> <div class="divNumber">1211.</div> <div class="p"> <table class="singleColumn"> <tr> <td> <div class="pN">2544</div> <div class="G">Sabbameva hi nūnetaṃ,</div> </td> </tr> <tr> <td> <div class="G">suciṇṇaṃ bhavati nipphalaṃ;</div> </td> </tr> <tr> <td> <div class="G">Niratthaṃ maññidaṃ sīlaṃ,</div> </td> </tr> <tr> <td> <div class="G">alāto bhāsatī yathā.</div> </td> </tr> </table> </div>
</div>
<div class="q" id="p_23J_2545"> <div class="divNumber">1212.</div> <div class="p"> <table class="singleColumn"> <tr> <td> <div class="pN">2545</div> <div class="G">Kalimeva nūna gaṇhāmi,</div> </td> </tr> <tr> <td> <div class="G">asippo dhuttako yathā;</div> </td> </tr> <tr> <td> <div class="G">Kaṭaṃ alāto gaṇhāti,</div> </td> </tr> <tr> <td> <div class="G">kitavosikkhito yathā.</div> </td> </tr> </table> </div>
</div>
<div class="q" id="p_23J_2546"> <div class="divNumber">1213.</div> <div class="p"> <table class="singleColumn"> <tr> <td> <div class="pN">2546</div> <div class="G">Dvāraṃ nappaṭipassāmi,</div> </td> </tr> <tr> <td> <div class="G">yena gacchāmi suggatiṃ;</div> </td> </tr> <tr> <td> <div class="G">Tasmā rāja parodāmi,</div> </td> </tr> <tr> <td> <div class="G">sutvā kassapabhāsitaṃ”.</div> </td> </tr> </table> </div>
</div>
<div class="q" id="p_23J_2547"> <div class="divNumber">1214.</div> <div class="p"> <table class="singleColumn"> <tr> <td> <div class="pN">2547</div> <div class="G">Bījakassa vaco sutvā,</div> </td> </tr> <tr> <td> <div class="G">rājā aṅgati mabravi;</div> </td> </tr> <tr> <td> <div class="G">“Natthi dvāraṃ sugatiyā,</div> </td> </tr> <tr> <td> <div class="G">niyatiṃ kaṅkha bījaka.</div> </td> </tr> </table> </div>
</div>
<div class="q" id="p_23J_2548"> <div class="divNumber">1215.</div> <div class="p"> <table class="singleColumn"> <tr> <td> <div class="pN">2548</div> <div class="G">Sukhaṃ vā yadi vā dukkhaṃ,</div> </td> </tr> <tr> <td> <div class="G">niyatiyā kira labbhati;</div> </td> </tr> <tr> <td> <div class="G">Saṃsārasuddhi sabbesaṃ,</div> </td> </tr> <tr> <td> <div class="G">mā turittho anāgate.</div> </td> </tr> </table> </div>
</div>
<div class="q" id="p_23J_2549"> <div class="divNumber">1216.</div> <div class="p"> <table class="singleColumn"> <tr> <td> <div class="pN">2549</div> <div class="G">Ahampi pubbe kalyāṇo,</div> </td> </tr> <tr> <td> <div class="G">brāhmaṇibbhesu byāvaṭo;</div> </td> </tr> <tr> <td> <div class="G">Vohāramanusāsanto,</div> </td> </tr> <tr> <td> <div class="G">ratihīno tadantarā.</div> </td> </tr> </table> </div>
</div>
<div class="q" id="p_23J_2550"> <div class="divNumber">1217.</div> <div class="p"> <table class="singleColumn"> <tr> <td> <div class="pN">2550</div> <div class="G">Punapi bhante dakkhemu,</div> </td> </tr> <tr> <td> <div class="G">saṅgati ce bhavissati”;</div> </td> </tr> <tr> <td> <div class="G">Idaṃ vatvāna vedeho,</div> </td> </tr> <tr> <td> <div class="G">paccagā sanivesanaṃ.</div> </td> </tr> </table> </div>
</div>
<div class="q" id="p_23J_2551"> <div class="divNumber">1218.</div> <div class="p"> <table class="singleColumn"> <tr> <td> <div class="pN">2551</div> <div class="G">Tato ratyā vivasāne,</div> </td> </tr> <tr> <td> <div class="G">upaṭṭhānamhi aṅgati;</div> </td> </tr> <tr> <td> <div class="G">Amacce sannipātetvā,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_23J_2552"> <div class="divNumber">1219.</div> <div class="p"> <table class="singleColumn"> <tr> <td> <div class="pN">2552</div> <div class="G">“Candake me vimānasmiṃ,</div> </td> </tr> <tr> <td> <div class="G">sadā kāme vidhentu me;</div> </td> </tr> <tr> <td> <div class="G">Mā upagacchuṃ atthesu,</div> </td> </tr> <tr> <td> <div class="G">guyhappakāsiyesu ca.</div> </td> </tr> </table> </div>
</div>
<div class="q" id="p_23J_2553"> <div class="divNumber">1220.</div> <div class="p"> <table class="singleColumn"> <tr> <td> <div class="pN">2553</div> <div class="G">Vijayo ca sunāmo ca,</div> </td> </tr> <tr> <td> <div class="G">senāpati alātako;</div> </td> </tr> <tr> <td> <div class="G">Ete atthe nisīdantu,</div> </td> </tr> <tr> <td> <div class="G">vohārakusalā tayo”.</div> </td> </tr> </table> </div>
</div>
<div class="q" id="p_23J_2554"> <div class="divNumber">1221.</div> <div class="p"> <table class="singleColumn"> <tr> <td> <div class="pN">2554</div> <div class="G">Idaṃ vatvāna vedeho,</div> </td> </tr> <tr> <td> <div class="G">“kāmeva bahumaññatha;</div> </td> </tr> <tr> <td> <div class="G">Na cāpi brāhmaṇibbhesu,</div> </td> </tr> <tr> <td> <div class="G">atthe kismiñci byāvaṭo”.</div> </td> </tr> </table> </div>
</div>
<div class="q" id="p_23J_2555"> <div class="divNumber">1222.</div> <div class="p"> <table class="singleColumn"> <tr> <td> <div class="pN">2555</div> <div class="G">Tato dvesattarattassa,</div> </td> </tr> <tr> <td> <div class="G">vedehassatrajā piyā;</div> </td> </tr> <tr> <td> <div class="G">Rājakaññā rucā nāma,</div> </td> </tr> <tr> <td> <div class="G">dhātimātaramabravi.</div> </td> </tr> </table> </div>
</div>
<div class="q" id="p_23J_2556"> <div class="divNumber">1223.</div> <div class="p"> <table class="singleColumn"> <tr> <td> <div class="pN">2556</div> <div class="G">“Alaṅkarotha maṃ khippaṃ,</div> </td> </tr> <tr> <td> <div class="G">sakhiyo cālaṅkarontu me;</div> </td> </tr> <tr> <td> <div class="G">Suve pannaraso dibyo,</div> </td> </tr> <tr> <td> <div class="G">gacchaṃ issarasantike”.</div> </td> </tr> </table> </div>
</div>
<div class="q" id="p_23J_2557"> <div class="divNumber">1224.</div> <div class="p"> <table class="singleColumn"> <tr> <td> <div class="pN">2557</div> <div class="G">Tassā mālyaṃ abhihariṃsu,</div> </td> </tr> <tr> <td> <div class="G">candanañca mahārahaṃ;</div> </td> </tr> <tr> <td> <div class="G">Maṇisaṅkhamuttāratanaṃ,</div> </td> </tr> <tr> <td> <div class="G">nānāratte ca ambare.</div> </td> </tr> </table> </div>
</div>
<div class="q" id="p_23J_2558"> <div class="divNumber">1225.</div> <div class="p"> <table class="singleColumn"> <tr> <td> <div class="pN">2558</div> <div class="G">Tañca soṇṇamaye pīṭhe,</div> </td> </tr> <tr> <td> <div class="G">nisinnaṃ bahukitthiyo;</div> </td> </tr> <tr> <td> <div class="G">Parikiriya pasobhiṃsu,</div> </td> </tr> <tr> <td> <div class="G">rucaṃ ruciravaṇṇiniṃ.</div> </td> </tr> </table> </div>
</div>
<div class="q" id="p_23J_2559"> <div class="divNumber">1226.</div> <div class="p"> <table class="singleColumn"> <tr> <td> <div class="pN">2559</div> <div class="G">Sā ca sakhimajjhagatā,</div> </td> </tr> <tr> <td> <div class="G">sabbābharaṇabhūsitā;</div> </td> </tr> <tr> <td> <div class="G">Sateratā abbhamiva,</div> </td> </tr> <tr> <td> <div class="G">candakaṃ pāvisī rucā.</div> </td> </tr> </table> </div>
</div>
<div class="q" id="p_23J_2560"> <div class="divNumber">1227.</div> <div class="p"> <table class="singleColumn"> <tr> <td> <div class="pN">2560</div> <div class="G">Upasaṅkamitvā vedehaṃ,</div> </td> </tr> <tr> <td> <div class="G">vanditvā vinaye rataṃ;</div> </td> </tr> <tr> <td> <div class="G">Suvaṇṇakhacite pīṭhe,</div> </td> </tr> <tr> <td> <div class="G">ekamantaṃ upāvisi.</div> </td> </tr> </table> </div>
</div>
<div class="q" id="p_23J_2561"> <div class="divNumber">1228.</div> <div class="p"> <table class="singleColumn"> <tr> <td> <div class="pN">2561</div> <div class="G">Tañca disvāna vedeho,</div> </td> </tr> <tr> <td> <div class="G">accharānaṃva saṅgamaṃ;</div> </td> </tr> <tr> <td> <div class="G">Rucaṃ sakhimajjhagataṃ,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_23J_2562"> <div class="divNumber">1229.</div> <div class="p"> <table class="singleColumn"> <tr> <td> <div class="pN">2562</div> <div class="G">“Kacci ramasi pāsāde,</div> </td> </tr> <tr> <td> <div class="G">antopokkharaṇiṃ pati;</div> </td> </tr> <tr> <td> <div class="G">Kacci bahuvidhaṃ khajjaṃ,</div> </td> </tr> <tr> <td> <div class="G">sadā abhiharanti te.</div> </td> </tr> </table> </div>
</div>
<div class="q" id="p_23J_2563"> <div class="divNumber">1230.</div> <div class="p"> <table class="singleColumn"> <tr> <td> <div class="pN">2563</div> <div class="G">Kacci bahuvidhaṃ mālyaṃ,</div> </td> </tr> <tr> <td> <div class="G">ocinitvā kumāriyo;</div> </td> </tr> <tr> <td> <div class="G">Gharake karotha paccekaṃ,</div> </td> </tr> <tr> <td> <div class="G">khiḍḍāratiratā muhuṃ.</div> </td> </tr> </table> </div>
</div>
<div class="q" id="p_23J_2564"> <div class="divNumber">1231.</div> <div class="p"> <table class="singleColumn"> <tr> <td> <div class="pN">2564</div> <div class="G">Kena vā vikalaṃ tuyhaṃ,</div> </td> </tr> <tr> <td> <div class="G">kiṃ khippaṃ āharantu te;</div> </td> </tr> <tr> <td> <div class="G">Manokarassu kuḍḍamukhī,</div> </td> </tr> <tr> <td> <div class="G">api candasamamhipi”.</div> </td> </tr> </table> </div>
</div>
<div class="q" id="p_23J_2565"> <div class="divNumber">1232.</div> <div class="p"> <table class="singleColumn"> <tr> <td> <div class="pN">2565</div> <div class="G">Vedehassa vaco sutvā,</div> </td> </tr> <tr> <td> <div class="G">rucā pitaramabravi;</div> </td> </tr> <tr> <td> <div class="G">“Sabbametaṃ mahārāja,</div> </td> </tr> <tr> <td> <div class="G">labbhatissarasantike.</div> </td> </tr> </table> </div>
</div>
<div class="q" id="p_23J_2566"> <div class="divNumber">1233.</div> <div class="p"> <table class="singleColumn"> <tr> <td> <div class="pN">2566</div> <div class="G">Suve pannaraso dibyo,</div> </td> </tr> <tr> <td> <div class="G">sahassaṃ āharantu me;</div> </td> </tr> <tr> <td> <div class="G">Yathādinnañca dassāmi,</div> </td> </tr> <tr> <td> <div class="G">dānaṃ sabbavanīsvahaṃ”.</div> </td> </tr> </table> </div>
</div>
<div class="q" id="p_23J_2567"> <div class="divNumber">1234.</div> <div class="p"> <table class="singleColumn"> <tr> <td> <div class="pN">2567</div> <div class="G">Rucāya vacanaṃ sutvā,</div> </td> </tr> <tr> <td> <div class="G">rājā aṅgati mabravi;</div> </td> </tr> <tr> <td> <div class="G">“Bahuṃ vināsitaṃ vittaṃ,</div> </td> </tr> <tr> <td> <div class="G">niratthaṃ aphalaṃ tayā.</div> </td> </tr> </table> </div>
</div>
<div class="q" id="p_23J_2568"> <div class="divNumber">1235.</div> <div class="p"> <table class="singleColumn"> <tr> <td> <div class="pN">2568</div> <div class="G">Uposathe vasaṃ niccaṃ,</div> </td> </tr> <tr> <td> <div class="G">annapānaṃ na bhuñjasi;</div> </td> </tr> <tr> <td> <div class="G">Niyatetaṃ abhuttabbaṃ,</div> </td> </tr> <tr> <td> <div class="G">natthi puññaṃ abhuñjato.</div> </td> </tr> </table> </div>
</div>
<div class="q" id="p_23J_2569"> <div class="divNumber">1236.</div> <div class="p"> <table class="singleColumn"> <tr> <td> <div class="pN">2569</div> <div class="G">Bījakopi hi sutvāna,</div> </td> </tr> <tr> <td> <div class="G">tadā kassapabhāsitaṃ;</div> </td> </tr> <tr> <td> <div class="G">Passasanto muhuṃ uṇhaṃ,</div> </td> </tr> <tr> <td> <div class="G">rudaṃ assūni vattayi.</div> </td> </tr> </table> </div>
</div>
<div class="q" id="p_23J_2570"> <div class="divNumber">1237.</div> <div class="p"> <table class="singleColumn"> <tr> <td> <div class="pN">2570</div> <div class="G">Yāva ruce jīvamānā,</div> </td> </tr> <tr> <td> <div class="G">mā bhattamapanāmayi;</div> </td> </tr> <tr> <td> <div class="G">Natthi bhadde paro loko,</div> </td> </tr> <tr> <td> <div class="G">kiṃ niratthaṃ vihaññasi”.</div> </td> </tr> </table> </div>
</div>
<div class="q" id="p_23J_2571"> <div class="divNumber">1238.</div> <div class="p"> <table class="singleColumn"> <tr> <td> <div class="pN">2571</div> <div class="G">Vedehassa vaco sutvā,</div> </td> </tr> <tr> <td> <div class="G">rucā ruciravaṇṇinī;</div> </td> </tr> <tr> <td> <div class="G">Jānaṃ pubbāparaṃ dhammaṃ,</div> </td> </tr> <tr> <td> <div class="G">pitaraṃ etadabravi.</div> </td> </tr> </table> </div>
</div>
<div class="q" id="p_23J_2572"> <div class="divNumber">1239.</div> <div class="p"> <table class="singleColumn"> <tr> <td> <div class="pN">2572</div> <div class="G">“Sutameva pure āsi,</div> </td> </tr> <tr> <td> <div class="G">sakkhi diṭṭhamidaṃ mayā;</div> </td> </tr> <tr> <td> <div class="G">Bālūpasevī yo hoti,</div> </td> </tr> <tr> <td> <div class="G">bālova samapajjatha.</div> </td> </tr> </table> </div>
</div>
<div class="q" id="p_23J_2573"> <div class="divNumber">1240.</div> <div class="p"> <table class="singleColumn"> <tr> <td> <div class="pN">2573</div> <div class="G">Mūḷho hi mūḷhamāgamma,</div> </td> </tr> <tr> <td> <div class="G">bhiyyo mohaṃ nigacchati;</div> </td> </tr> <tr> <td> <div class="G">Patirūpaṃ alātena,</div> </td> </tr> <tr> <td> <div class="G">bījakena ca muyhituṃ.</div> </td> </tr> </table> </div>
</div>
<div class="q" id="p_23J_2574"> <div class="divNumber">1241.</div> <div class="p"> <table class="singleColumn"> <tr> <td> <div class="pN">2574</div> <div class="G">Tvañca devāsi sappañño,</div> </td> </tr> <tr> <td> <div class="G">dhiro atthassa kovido;</div> </td> </tr> <tr> <td> <div class="G">Kathaṃ bālehi sadisaṃ,</div> </td> </tr> <tr> <td> <div class="G">hīnadiṭṭhiṃ upāgami.</div> </td> </tr> </table> </div>
</div>
<div class="q" id="p_23J_2575"> <div class="divNumber">1242.</div> <div class="p"> <table class="singleColumn"> <tr> <td> <div class="pN">2575</div> <div class="G">Sacepi saṃsārapathena sujjhati,</div> </td> </tr> <tr> <td> <div class="G">Niratthiyā pabbajjā guṇassa;</div> </td> </tr> <tr> <td> <div class="G">Kīṭova aggiṃ jalitaṃ apāpataṃ,</div> </td> </tr> <tr> <td> <div class="G">Upapajjati mohamūḷho naggabhāvaṃ.</div> </td> </tr> </table> </div>
</div>
<div class="q" id="p_23J_2576"> <div class="divNumber">1243.</div> <div class="p"> <table class="singleColumn"> <tr> <td> <div class="pN">2576</div> <div class="G">Saṃsārasuddhīti pure niviṭṭhā,</div> </td> </tr> <tr> <td> <div class="G">Kammaṃ vidūsenti bahū ajānaṃ;</div> </td> </tr> <tr> <td> <div class="G">Pubbe kalī duggahitovanatthā,</div> </td> </tr> <tr> <td> <div class="G">Dummo ca yā balisā ambujova.</div> </td> </tr> </table> </div>
</div>
<div class="q" id="p_23J_2577"> <div class="divNumber">1244.</div> <div class="p"> <table class="singleColumn"> <tr> <td> <div class="pN">2577</div> <div class="G">Upamaṃ te karissāmi,</div> </td> </tr> <tr> <td> <div class="G">mahārāja tavatthiyā;</div> </td> </tr> <tr> <td> <div class="G">Upamāya midhekacce,</div> </td> </tr> <tr> <td> <div class="G">atthaṃ jānanti paṇḍitā.</div> </td> </tr> </table> </div>
</div>
<div class="q" id="p_23J_2578"> <div class="divNumber">1245.</div> <div class="p"> <table class="singleColumn"> <tr> <td> <div class="pN">2578</div> <div class="G">Vāṇijānaṃ yathā nāvā,</div> </td> </tr> <tr> <td> <div class="G">appamāṇabharā garu;</div> </td> </tr> <tr> <td> <div class="G">Atibhāraṃ samādāya,</div> </td> </tr> <tr> <td> <div class="G">aṇṇave avasīdati.</div> </td> </tr> </table> </div>
</div>
<div class="q" id="p_23J_2579"> <div class="divNumber">1246.</div> <div class="p"> <table class="singleColumn"> <tr> <td> <div class="pN">2579</div> <div class="G">Evameva naro pāpaṃ,</div> </td> </tr> <tr> <td> <div class="G">thokaṃ thokampi ācinaṃ;</div> </td> </tr> <tr> <td> <div class="G">Atibhāraṃ samādāya,</div> </td> </tr> <tr> <td> <div class="G">niraye avasīdati.</div> </td> </tr> </table> </div>
</div>
<div class="q" id="p_23J_2580"> <div class="divNumber">1247.</div> <div class="p"> <table class="singleColumn"> <tr> <td> <div class="pN">2580</div> <div class="G">Na tāva bhāro paripūro,</div> </td> </tr> <tr> <td> <div class="G">alātassa mahīpati;</div> </td> </tr> <tr> <td> <div class="G">Ācināti ca taṃ pāpaṃ,</div> </td> </tr> <tr> <td> <div class="G">yena gacchati duggatiṃ.</div> </td> </tr> </table> </div>
</div>
<div class="q" id="p_23J_2581"> <div class="divNumber">1248.</div> <div class="p"> <table class="singleColumn"> <tr> <td> <div class="pN">2581</div> <div class="G">Pubbevassa kataṃ puññaṃ,</div> </td> </tr> <tr> <td> <div class="G">alātassa mahīpati;</div> </td> </tr> <tr> <td> <div class="G">Tasseva deva nissando,</div> </td> </tr> <tr> <td> <div class="G">yañceso labhate sukhaṃ.</div> </td> </tr> </table> </div>
</div>
<div class="q" id="p_23J_2582"> <div class="divNumber">1249.</div> <div class="p"> <table class="singleColumn"> <tr> <td> <div class="pN">2582</div> <div class="G">Khīyate cassa taṃ puññaṃ,</div> </td> </tr> <tr> <td> <div class="G">tathā hi aguṇe rato;</div> </td> </tr> <tr> <td> <div class="G">Ujumaggaṃ avahāya,</div> </td> </tr> <tr> <td> <div class="G">kummaggamanudhāvati.</div> </td> </tr> </table> </div>
</div>
<div class="q" id="p_23J_2583"> <div class="divNumber">1250.</div> <div class="p"> <table class="singleColumn"> <tr> <td> <div class="pN">2583</div> <div class="G">Tulā yathā paggahitā,</div> </td> </tr> <tr> <td> <div class="G">ohite tulamaṇḍale;</div> </td> </tr> <tr> <td> <div class="G">Unnameti tulāsīsaṃ,</div> </td> </tr> <tr> <td> <div class="G">bhāre oropite sati.</div> </td> </tr> </table> </div>
</div>
<div class="q" id="p_23J_2584"> <div class="divNumber">1251.</div> <div class="p"> <table class="singleColumn"> <tr> <td> <div class="pN">2584</div> <div class="G">Evameva naro puññaṃ,</div> </td> </tr> <tr> <td> <div class="G">thokaṃ thokampi ācinaṃ;</div> </td> </tr> <tr> <td> <div class="G">Saggātimāno dāsova,</div> </td> </tr> <tr> <td> <div class="G">bījako sātave rato.</div> </td> </tr> </table> </div>
</div>
<div class="q" id="p_23J_2585"> <div class="divNumber">1252.</div> <div class="p"> <table class="singleColumn"> <tr> <td> <div class="pN">2585</div> <div class="G">Yamajja bījako dāso,</div> </td> </tr> <tr> <td> <div class="G">dukkhaṃ passati attani;</div> </td> </tr> <tr> <td> <div class="G">Pubbevassa kataṃ pāpaṃ,</div> </td> </tr> <tr> <td> <div class="G">tameso paṭisevati.</div> </td> </tr> </table> </div>
</div>
<div class="q" id="p_23J_2586"> <div class="divNumber">1253.</div> <div class="p"> <table class="singleColumn"> <tr> <td> <div class="pN">2586</div> <div class="G">Khīyate cassa taṃ pāpaṃ,</div> </td> </tr> <tr> <td> <div class="G">tathā hi vinaye rato;</div> </td> </tr> <tr> <td> <div class="G">Kassapañca samāpajja,</div> </td> </tr> <tr> <td> <div class="G">mā hevuppathamāgamā.</div> </td> </tr> </table> </div>
</div>
<div class="q" id="p_23J_2587"> <div class="divNumber">1254.</div> <div class="p"> <table class="singleColumn"> <tr> <td> <div class="pN">2587</div> <div class="G">Yaṃ yañhi rāja bhajati,</div> </td> </tr> <tr> <td> <div class="G">santaṃ vā yadi vā asaṃ;</div> </td> </tr> <tr> <td> <div class="G">Sīlavantaṃ visīlaṃ vā,</div> </td> </tr> <tr> <td> <div class="G">vasaṃ tasseva gacchati.</div> </td> </tr> </table> </div>
</div>
<div class="q" id="p_23J_2588"> <div class="divNumber">1255.</div> <div class="p"> <table class="singleColumn"> <tr> <td> <div class="pN">2588</div> <div class="G">Yādisaṃ kurute mittaṃ,</div> </td> </tr> <tr> <td> <div class="G">yādisaṃ cūpasevati;</div> </td> </tr> <tr> <td> <div class="G">Sopi tādisako hoti,</div> </td> </tr> <tr> <td> <div class="G">sahavāso hi tādiso.</div> </td> </tr> </table> </div>
</div>
<div class="q" id="p_23J_2589"> <div class="divNumber">1256.</div> <div class="p"> <table class="singleColumn"> <tr> <td> <div class="pN">2589</div> <div class="G">Sevamāno sevamānaṃ,</div> </td> </tr> <tr> <td> <div class="G">samphuṭṭho samphusaṃ paraṃ;</div> </td> </tr> <tr> <td> <div class="G">Saro diddho kalāpaṃva,</div> </td> </tr> <tr> <td> <div class="G">alittamupalimpati;</div> </td> </tr> <tr> <td> <div class="G">Upalepabhayā dhīro,</div> </td> </tr> <tr> <td> <div class="G">neva pāpasakhā siyā.</div> </td> </tr> </table> </div>
</div>
<div class="q" id="p_23J_2590"> <div class="divNumber">1257.</div> <div class="p"> <table class="singleColumn"> <tr> <td> <div class="pN">2590</div> <div class="G">Pūtimacchaṃ kusaggena,</div> </td> </tr> <tr> <td> <div class="G">yo naro upanayhati;</div> </td> </tr> <tr> <td> <div class="G">Kusāpi pūti vāyanti,</div> </td> </tr> <tr> <td> <div class="G">evaṃ bālūpasevanā.</div> </td> </tr> </table> </div>
</div>
<div class="q" id="p_23J_2591"> <div class="divNumber">1258.</div> <div class="p"> <table class="singleColumn"> <tr> <td> <div class="pN">2591</div> <div class="G">Tagarañca palāsena,</div> </td> </tr> <tr> <td> <div class="G">yo naro upanayhati;</div> </td> </tr> <tr> <td> <div class="G">Pattāpi surabhi vāyanti,</div> </td> </tr> <tr> <td> <div class="G">evaṃ dhīrūpasevanā.</div> </td> </tr> </table> </div>
</div>
<div class="q" id="p_23J_2592"> <div class="divNumber">1259.</div> <div class="p"> <table class="singleColumn"> <tr> <td> <div class="pN">2592</div> <div class="G">Tasmā pattapuṭasseva,</div> </td> </tr> <tr> <td> <div class="G">ñatvā sampākamattano;</div> </td> </tr> <tr> <td> <div class="G">Asante nopaseveyya,</div> </td> </tr> <tr> <td> <div class="G">sante seveyya paṇḍito;</div> </td> </tr> <tr> <td> <div class="G">Asanto nirayaṃ nenti,</div> </td> </tr> <tr> <td> <div class="G">santo pāpenti suggatiṃ.</div> </td> </tr> </table> </div>
</div>
<div class="q" id="p_23J_2593"> <div class="divNumber">1260.</div> <div class="p"> <table class="singleColumn"> <tr> <td> <div class="pN">2593</div> <div class="G">Ahampi jātiyo satta,</div> </td> </tr> <tr> <td> <div class="G">sare saṃsaritattano;</div> </td> </tr> <tr> <td> <div class="G">Anāgatāpi satteva,</div> </td> </tr> <tr> <td> <div class="G">yā gamissaṃ ito cutā.</div> </td> </tr> </table> </div>
</div>
<div class="q" id="p_23J_2594"> <div class="divNumber">1261.</div> <div class="p"> <table class="singleColumn"> <tr> <td> <div class="pN">2594</div> <div class="G">Yā me sā sattamī jāti,</div> </td> </tr> <tr> <td> <div class="G">ahu pubbe janādhipa;</div> </td> </tr> <tr> <td> <div class="G">Kammāraputto magadhesu,</div> </td> </tr> <tr> <td> <div class="G">ahuṃ rājagahe pure.</div> </td> </tr> </table> </div>
</div>
<div class="q" id="p_23J_2595"> <div class="divNumber">1262.</div> <div class="p"> <table class="singleColumn"> <tr> <td> <div class="pN">2595</div> <div class="G">Pāpaṃ sahāyamāgamma,</div> </td> </tr> <tr> <td> <div class="G">bahuṃ pāpaṃ kataṃ mayā;</div> </td> </tr> <tr> <td> <div class="G">Paradārassa heṭhento,</div> </td> </tr> <tr> <td> <div class="G">carimhā amarā viya.</div> </td> </tr> </table> </div>
</div>
<div class="q" id="p_23J_2596"> <div class="divNumber">1263.</div> <div class="p"> <table class="singleColumn"> <tr> <td> <div class="pN">2596</div> <div class="G">Taṃ kammaṃ nihitaṃ aṭṭhā,</div> </td> </tr> <tr> <td> <div class="G">bhasmacchannova pāvako;</div> </td> </tr> <tr> <td> <div class="G">Atha aññehi kammehi,</div> </td> </tr> <tr> <td> <div class="G">ajāyiṃ vaṃsabhūmiyaṃ.</div> </td> </tr> </table> </div>
</div>
<div class="q" id="p_23J_2597"> <div class="divNumber">1264.</div> <div class="p"> <table class="singleColumn"> <tr> <td> <div class="pN">2597</div> <div class="G">Kosambiyaṃ seṭṭhikule,</div> </td> </tr> <tr> <td> <div class="G">iddhe phīte mahaddhane;</div> </td> </tr> <tr> <td> <div class="G">Ekaputto mahārāja,</div> </td> </tr> <tr> <td> <div class="G">niccaṃ sakkatapūjito.</div> </td> </tr> </table> </div>
</div>
<div class="q" id="p_23J_2598"> <div class="divNumber">1265.</div> <div class="p"> <table class="singleColumn"> <tr> <td> <div class="pN">2598</div> <div class="G">Tattha mittaṃ asevissaṃ,</div> </td> </tr> <tr> <td> <div class="G">sahāyaṃ sātave rataṃ;</div> </td> </tr> <tr> <td> <div class="G">Paṇḍitaṃ sutasampannaṃ,</div> </td> </tr> <tr> <td> <div class="G">so maṃ atthe nivesayi.</div> </td> </tr> </table> </div>
</div>
<div class="q" id="p_23J_2599"> <div class="divNumber">1266.</div> <div class="p"> <table class="singleColumn"> <tr> <td> <div class="pN">2599</div> <div class="G">Cātuddasiṃ pañcadasiṃ,</div> </td> </tr> <tr> <td> <div class="G">bahuṃ rattiṃ upāvasiṃ;</div> </td> </tr> <tr> <td> <div class="G">Taṃ kammaṃ nihitaṃ aṭṭhā,</div> </td> </tr> <tr> <td> <div class="G">nidhīva udakantike.</div> </td> </tr> </table> </div>
</div>
<div class="q" id="p_23J_2600"> <div class="divNumber">1267.</div> <div class="p"> <table class="singleColumn"> <tr> <td> <div class="pN">2600</div> <div class="G">Atha pāpāna kammānaṃ,</div> </td> </tr> <tr> <td> <div class="G">Yametaṃ magadhe kataṃ;</div> </td> </tr> <tr> <td> <div class="G">Phalaṃ pariyāga maṃ pacchā,</div> </td> </tr> <tr> <td> <div class="G">Bhutvā duṭṭhavisaṃ yathā.</div> </td> </tr> </table> </div>
</div>
<div class="q" id="p_23J_2601"> <div class="divNumber">1268.</div> <div class="p"> <table class="singleColumn"> <tr> <td> <div class="pN">2601</div> <div class="G">Tato cutāhaṃ vedeha,</div> </td> </tr> <tr> <td> <div class="G">roruve niraye ciraṃ;</div> </td> </tr> <tr> <td> <div class="G">Sakammunā apaccissaṃ,</div> </td> </tr> <tr> <td> <div class="G">taṃ saraṃ na sukhaṃ labhe.</div> </td> </tr> </table> </div>
</div>
<div class="q" id="p_23J_2602"> <div class="divNumber">1269.</div> <div class="p"> <table class="singleColumn"> <tr> <td> <div class="pN">2602</div> <div class="G">Bahuvassagaṇe tattha,</div> </td> </tr> <tr> <td> <div class="G">khepayitvā bahuṃ dukhaṃ;</div> </td> </tr> <tr> <td> <div class="G">Bhinnāgate ahuṃ rāja,</div> </td> </tr> <tr> <td> <div class="G">chagalo uddhatapphalo.</div> </td> </tr> </table> </div>
</div>
<div class="q" id="p_23J_2603"> <div class="divNumber">1270.</div> <div class="p"> <table class="singleColumn"> <tr> <td> <div class="pN">2603</div> <div class="G">Sātaputtā mayā vūḷhā,</div> </td> </tr> <tr> <td> <div class="G">piṭṭhiyā ca rathena ca;</div> </td> </tr> <tr> <td> <div class="G">Tassa kammassa nissando,</div> </td> </tr> <tr> <td> <div class="G">paradāragamanassa me.</div> </td> </tr> </table> </div>
</div>
<div class="q" id="p_23J_2604"> <div class="divNumber">1271.</div> <div class="p"> <table class="singleColumn"> <tr> <td> <div class="pN">2604</div> <div class="G">Tato cutāhaṃ vedeha,</div> </td> </tr> <tr> <td> <div class="G">kapi āsiṃ brahāvane;</div> </td> </tr> <tr> <td> <div class="G">Niluñcitaphaloyeva,</div> </td> </tr> <tr> <td> <div class="G">yūthapena pagabbhinā;</div> </td> </tr> <tr> <td> <div class="G">Tassa kammassa nissando,</div> </td> </tr> <tr> <td> <div class="G">paradāragamanassa me.</div> </td> </tr> </table> </div>
</div>
<div class="q" id="p_23J_2605"> <div class="divNumber">1272.</div> <div class="p"> <table class="singleColumn"> <tr> <td> <div class="pN">2605</div> <div class="G">Tato cutāhaṃ vedeha,</div> </td> </tr> <tr> <td> <div class="G">dassanesu pasū ahuṃ;</div> </td> </tr> <tr> <td> <div class="G">Niluñcito javo bhadro,</div> </td> </tr> <tr> <td> <div class="G">yoggaṃ vūḷhaṃ ciraṃ mayā;</div> </td> </tr> <tr> <td> <div class="G">Tassa kammassa nissando,</div> </td> </tr> <tr> <td> <div class="G">paradāragamanassa me.</div> </td> </tr> </table> </div>
</div>
<div class="q" id="p_23J_2606"> <div class="divNumber">1273.</div> <div class="p"> <table class="singleColumn"> <tr> <td> <div class="pN">2606</div> <div class="G">Tato cutāhaṃ vedeha,</div> </td> </tr> <tr> <td> <div class="G">vajjīsu kulamāgamā;</div> </td> </tr> <tr> <td> <div class="G">Nevitthī na pumā āsiṃ,</div> </td> </tr> <tr> <td> <div class="G">manussatte sudullabhe;</div> </td> </tr> <tr> <td> <div class="G">Tassa kammassa nissando,</div> </td> </tr> <tr> <td> <div class="G">paradāragamanassa me.</div> </td> </tr> </table> </div>
</div>
<div class="q" id="p_23J_2607"> <div class="divNumber">1274.</div> <div class="p"> <table class="singleColumn"> <tr> <td> <div class="pN">2607</div> <div class="G">Tato cutāhaṃ vedeha,</div> </td> </tr> <tr> <td> <div class="G">ajāyiṃ nandane vane;</div> </td> </tr> <tr> <td> <div class="G">Bhavane tāvatiṃsāhaṃ,</div> </td> </tr> <tr> <td> <div class="G">accharā kāmavaṇṇinī.</div> </td> </tr> </table> </div>
</div>
<div class="q" id="p_23J_2608"> <div class="divNumber">1275.</div> <div class="p"> <table class="singleColumn"> <tr> <td> <div class="pN">2608</div> <div class="G">Vicittavatthābharaṇā,</div> </td> </tr> <tr> <td> <div class="G">āmuttamaṇikuṇḍalā;</div> </td> </tr> <tr> <td> <div class="G">Kusalā naccagītassa,</div> </td> </tr> <tr> <td> <div class="G">sakkassa paricārikā.</div> </td> </tr> </table> </div>
</div>
<div class="q" id="p_23J_2609"> <div class="divNumber">1276.</div> <div class="p"> <table class="singleColumn"> <tr> <td> <div class="pN">2609</div> <div class="G">Tattha ṭhitāhaṃ vedeha,</div> </td> </tr> <tr> <td> <div class="G">sarāmi jātiyo imā;</div> </td> </tr> <tr> <td> <div class="G">Anāgatāpi satteva,</div> </td> </tr> <tr> <td> <div class="G">yā gamissaṃ ito cutā.</div> </td> </tr> </table> </div>
</div>
<div class="q" id="p_23J_2610"> <div class="divNumber">1277.</div> <div class="p"> <table class="singleColumn"> <tr> <td> <div class="pN">2610</div> <div class="G">Pariyāgataṃ taṃ kusalaṃ,</div> </td> </tr> <tr> <td> <div class="G">yaṃ me kosambiyaṃ kataṃ;</div> </td> </tr> <tr> <td> <div class="G">Deve ceva manusse ca,</div> </td> </tr> <tr> <td> <div class="G">sandhāvissaṃ ito cutā.</div> </td> </tr> </table> </div>
</div>
<div class="q" id="p_23J_2611"> <div class="divNumber">1278.</div> <div class="p"> <table class="singleColumn"> <tr> <td> <div class="pN">2611</div> <div class="G">Satta jacco mahārāja,</div> </td> </tr> <tr> <td> <div class="G">niccaṃ sakkatapūjitā;</div> </td> </tr> <tr> <td> <div class="G">Thībhāvāpi na muccissaṃ,</div> </td> </tr> <tr> <td> <div class="G">chaṭṭhā nigatiyo imā.</div> </td> </tr> </table> </div>
</div>
<div class="q" id="p_23J_2612"> <div class="divNumber">1279.</div> <div class="p"> <table class="singleColumn"> <tr> <td> <div class="pN">2612</div> <div class="G">Sattamī ca gati deva,</div> </td> </tr> <tr> <td> <div class="G">devaputto mahiddhiko;</div> </td> </tr> <tr> <td> <div class="G">Pumā devo bhavissāmi,</div> </td> </tr> <tr> <td> <div class="G">devakāyasmimuttamo.</div> </td> </tr> </table> </div>
</div>
<div class="q" id="p_23J_2613"> <div class="divNumber">1280.</div> <div class="p"> <table class="singleColumn"> <tr> <td> <div class="pN">2613</div> <div class="G">Ajjāpi santānamayaṃ,</div> </td> </tr> <tr> <td> <div class="G">mālaṃ ganthenti nandane;</div> </td> </tr> <tr> <td> <div class="G">Devaputto javo nāma,</div> </td> </tr> <tr> <td> <div class="G">yo me mālaṃ paṭicchati.</div> </td> </tr> </table> </div>
</div>
<div class="q" id="p_23J_2614"> <div class="divNumber">1281.</div> <div class="p"> <table class="singleColumn"> <tr> <td> <div class="pN">2614</div> <div class="G">Muhutto viya so dibyo,</div> </td> </tr> <tr> <td> <div class="G">idha vassāni soḷasa;</div> </td> </tr> <tr> <td> <div class="G">Rattindivo ca so dibyo,</div> </td> </tr> <tr> <td> <div class="G">mānusiṃ saradosataṃ.</div> </td> </tr> </table> </div>
</div>
<div class="q" id="p_23J_2615"> <div class="divNumber">1282.</div> <div class="p"> <table class="singleColumn"> <tr> <td> <div class="pN">2615</div> <div class="G">Iti kammāni anventi,</div> </td> </tr> <tr> <td> <div class="G">asaṅkheyyāpi jātiyo;</div> </td> </tr> <tr> <td> <div class="G">Kalyāṇaṃ yadi vā pāpaṃ,</div> </td> </tr> <tr> <td> <div class="G">na hi kammaṃ vinassati.</div> </td> </tr> </table> </div>
</div>
<div class="q" id="p_23J_2616"> <div class="divNumber">1283.</div> <div class="p"> <table class="singleColumn"> <tr> <td> <div class="pN">2616</div> <div class="G">Yo icche puriso hotuṃ,</div> </td> </tr> <tr> <td> <div class="G">jātiṃ jātiṃ punappunaṃ;</div> </td> </tr> <tr> <td> <div class="G">Paradāraṃ vivajjeyya,</div> </td> </tr> <tr> <td> <div class="G">dhotapādova kaddamaṃ.</div> </td> </tr> </table> </div>
</div>
<div class="q" id="p_23J_2617"> <div class="divNumber">1284.</div> <div class="p"> <table class="singleColumn"> <tr> <td> <div class="pN">2617</div> <div class="G">Yā icche puriso hotuṃ,</div> </td> </tr> <tr> <td> <div class="G">jātiṃ jātiṃ punappunaṃ;</div> </td> </tr> <tr> <td> <div class="G">Sāmikaṃ apacāyeyya,</div> </td> </tr> <tr> <td> <div class="G">indaṃva paricārikā.</div> </td> </tr> </table> </div>
</div>
<div class="q" id="p_23J_2618"> <div class="divNumber">1285.</div> <div class="p"> <table class="singleColumn"> <tr> <td> <div class="pN">2618</div> <div class="G">Yo icche dibyabhogañca,</div> </td> </tr> <tr> <td> <div class="G">dibbamāyuṃ yasaṃ sukhaṃ;</div> </td> </tr> <tr> <td> <div class="G">Pāpāni parivajjetvā,</div> </td> </tr> <tr> <td> <div class="G">tividhaṃ dhammamācare.</div> </td> </tr> </table> </div>
</div>
<div class="q" id="p_23J_2619"> <div class="divNumber">1286.</div> <div class="p"> <table class="singleColumn"> <tr> <td> <div class="pN">2619</div> <div class="G">Kāyena vācā manasā,</div> </td> </tr> <tr> <td> <div class="G">appamatto vicakkhaṇo;</div> </td> </tr> <tr> <td> <div class="G">Attano hoti atthāya,</div> </td> </tr> <tr> <td> <div class="G">itthī vā yadi vā pumā.</div> </td> </tr> </table> </div>
</div>
<div class="q" id="p_23J_2620"> <div class="divNumber">1287.</div> <div class="p"> <table class="singleColumn"> <tr> <td> <div class="pN">2620</div> <div class="G">Ye kecime mānujā jīvaloke,</div> </td> </tr> <tr> <td> <div class="G">Yasassino sabbasamantabhogā;</div> </td> </tr> <tr> <td> <div class="G">Asaṃsayaṃ tehi pure suciṇṇaṃ,</div> </td> </tr> <tr> <td> <div class="G">Kammassakāse puthu sabbasattā.</div> </td> </tr> </table> </div>
</div>
<div class="q" id="p_23J_2621"> <div class="divNumber">1288.</div> <div class="p"> <table class="singleColumn"> <tr> <td> <div class="pN">2621</div> <div class="G">Iṅghānucintesi sayampi deva,</div> </td> </tr> <tr> <td> <div class="G">Kutonidānā te imā janinda;</div> </td> </tr> <tr> <td> <div class="G">Yā te imā accharāsannikāsā,</div> </td> </tr> <tr> <td> <div class="G">Alaṅkatā kañcanajālachannā”.</div> </td> </tr> </table> </div>
</div>
<div class="q" id="p_23J_2622"> <div class="divNumber">1289.</div> <div class="p"> <table class="singleColumn"> <tr> <td> <div class="pN">2622</div> <div class="G">Iccevaṃ pitaraṃ kaññā,</div> </td> </tr> <tr> <td> <div class="G">rucā tosesi aṅgatiṃ;</div> </td> </tr> <tr> <td> <div class="G">Mūḷhassa maggamācikkhi,</div> </td> </tr> <tr> <td> <div class="G">dhammamakkhāsi subbatā.</div> </td> </tr> </table> </div>
</div>
<div class="q" id="p_23J_2623"> <div class="divNumber">1290.</div> <div class="p"> <table class="singleColumn"> <tr> <td> <div class="pN">2623</div> <div class="G">Athāgamā brahmalokā,</div> </td> </tr> <tr> <td> <div class="G">nārado mānusiṃ pajaṃ;</div> </td> </tr> <tr> <td> <div class="G">Jambudīpaṃ avekkhanto,</div> </td> </tr> <tr> <td> <div class="G">addā rājānamaṅgatiṃ.</div> </td> </tr> </table> </div>
</div>
<div class="q" id="p_23J_2624"> <div class="divNumber">1291.</div> <div class="p"> <table class="singleColumn"> <tr> <td> <div class="pN">2624</div> <div class="G">Tato patiṭṭhā pāsāde,</div> </td> </tr> <tr> <td> <div class="G">vedehassa puratthato;</div> </td> </tr> <tr> <td> <div class="G">Tañca disvānānuppattaṃ,</div> </td> </tr> <tr> <td> <div class="G">rucā isimavandatha.</div> </td> </tr> </table> </div>
</div>
<div class="q" id="p_23J_2625"> <div class="divNumber">1292.</div> <div class="p"> <table class="singleColumn"> <tr> <td> <div class="pN">2625</div> <div class="G">Athāsanamhā oruyha,</div> </td> </tr> <tr> <td> <div class="G">rājā byathitamānaso;</div> </td> </tr> <tr> <td> <div class="G">Nāradaṃ paripucchanto,</div> </td> </tr> <tr> <td> <div class="G">idaṃ vacanamabravi.</div> </td> </tr> </table> </div>
</div>
<div class="q" id="p_23J_2626"> <div class="divNumber">1293.</div> <div class="p"> <table class="singleColumn"> <tr> <td> <div class="pN">2626</div> <div class="G">“Kuto nu āgacchasi devavaṇṇi,</div> </td> </tr> <tr> <td> <div class="G">Obhāsayaṃ sabbadisā candimāva;</div> </td> </tr> <tr> <td> <div class="G">Akkhāhi me pucchito nāmagottaṃ,</div> </td> </tr> <tr> <td> <div class="G">Kathaṃ taṃ jānanti manussaloke”.</div> </td> </tr> </table> </div>
</div>
<div class="q" id="p_23J_2627"> <div class="divNumber">1294.</div> <div class="p"> <table class="singleColumn"> <tr> <td> <div class="pN">2627</div> <div class="G">“Ahañhi devato idāni emi,</div> </td> </tr> <tr> <td> <div class="G">Obhāsayaṃ sabbadisā candimāva;</div> </td> </tr> <tr> <td> <div class="G">Akkhāmi te pucchito nāmagottaṃ,</div> </td> </tr> <tr> <td> <div class="G">Jānanti maṃ nārado kassapo ca”.</div> </td> </tr> </table> </div>
</div>
<div class="q" id="p_23J_2628"> <div class="divNumber">1295.</div> <div class="p"> <table class="singleColumn"> <tr> <td> <div class="pN">2628</div> <div class="G">“Accherarūpaṃ tava yādisañca,</div> </td> </tr> <tr> <td> <div class="G">Vehāyasaṃ gacchasi tiṭṭhasī ca;</div> </td> </tr> <tr> <td> <div class="G">Pucchāmi taṃ nārada etamatthaṃ,</div> </td> </tr> <tr> <td> <div class="G">Atha kena vaṇṇena tavāyamiddhi”.</div> </td> </tr> </table> </div>
</div>
<div class="q" id="p_23J_2629"> <div class="divNumber">1296.</div> <div class="p"> <table class="singleColumn"> <tr> <td> <div class="pN">2629</div> <div class="G">“Saccañca dhammo ca damo ca cāgo,</div> </td> </tr> <tr> <td> <div class="G">Guṇā mamete pakatā purāṇā;</div> </td> </tr> <tr> <td> <div class="G">Teheva dhammehi susevitehi,</div> </td> </tr> <tr> <td> <div class="G">Manojavo yena kāmaṃ gatosmi”.</div> </td> </tr> </table> </div>
</div>
<div class="q" id="p_23J_2630"> <div class="divNumber">1297.</div> <div class="p"> <table class="singleColumn"> <tr> <td> <div class="pN">2630</div> <div class="G">“Accheramācikkhasi puññasiddhiṃ,</div> </td> </tr> <tr> <td> <div class="G">Sace hi etehi yathā vadesi;</div> </td> </tr> <tr> <td> <div class="G">Pucchāmi taṃ nārada etamatthaṃ,</div> </td> </tr> <tr> <td> <div class="G">Puṭṭho ca me sādhu viyākarohi”.</div> </td> </tr> </table> </div>
</div>
<div class="q" id="p_23J_2631"> <div class="divNumber">1298.</div> <div class="p"> <table class="singleColumn"> <tr> <td> <div class="pN">2631</div> <div class="G">“Pucchassu maṃ rāja tavesa attho,</div> </td> </tr> <tr> <td> <div class="G">Yaṃ saṃsayaṃ kuruse bhūmipāla;</div> </td> </tr> <tr> <td> <div class="G">Ahaṃ taṃ nissaṃsayataṃ gamemi,</div> </td> </tr> <tr> <td> <div class="G">Nayehi ñāyehi ca hetubhī ca”.</div> </td> </tr> </table> </div>
</div>
<div class="q" id="p_23J_2632"> <div class="divNumber">1299.</div> <div class="p"> <table class="singleColumn"> <tr> <td> <div class="pN">2632</div> <div class="G">“Pucchāmi taṃ nārada etamatthaṃ,</div> </td> </tr> <tr> <td> <div class="G">Puṭṭho ca me nārada mā musā bhaṇi;</div> </td> </tr> <tr> <td> <div class="G">Atthi nu devā pitaro nu atthi,</div> </td> </tr> <tr> <td> <div class="G">Loko paro atthi jano yamāhu”.</div> </td> </tr> </table> </div>
</div>
<div class="q" id="p_23J_2633"> <div class="divNumber">1300.</div> <div class="p"> <table class="singleColumn"> <tr> <td> <div class="pN">2633</div> <div class="G">“Attheva devā pitaro ca atthi,</div> </td> </tr> <tr> <td> <div class="G">Loko paro atthi jano yamāhu;</div> </td> </tr> <tr> <td> <div class="G">Kāmesu giddhā ca narā pamūḷhā,</div> </td> </tr> <tr> <td> <div class="G">Lokaṃ paraṃ na vidū mohayuttā”.</div> </td> </tr> </table> </div>
</div>
<div class="q" id="p_23J_2634"> <div class="divNumber">1301.</div> <div class="p"> <table class="singleColumn"> <tr> <td> <div class="pN">2634</div> <div class="G">“Atthīti ce nārada saddahāsi,</div> </td> </tr> <tr> <td> <div class="G">Nivesanaṃ paraloke matānaṃ;</div> </td> </tr> <tr> <td> <div class="G">Idheva me pañca satāni dehi,</div> </td> </tr> <tr> <td> <div class="G">Dassāmi te paraloke sahassaṃ”.</div> </td> </tr> </table> </div>
</div>
<div class="q" id="p_23J_2635"> <div class="divNumber">1302.</div> <div class="p"> <table class="singleColumn"> <tr> <td> <div class="pN">2635</div> <div class="G">“Dajjemu kho pañca satāni bhoto,</div> </td> </tr> <tr> <td> <div class="G">Jaññāmu ce sīlavantaṃ vadaññuṃ;</div> </td> </tr> <tr> <td> <div class="G">Luddaṃ taṃ bhontaṃ niraye vasantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2636"> <div class="divNumber">1303.</div> <div class="p"> <table class="singleColumn"> <tr> <td> <div class="pN">2636</div> <div class="G">Idheva yo hoti adhammasīlo,</div> </td> </tr> <tr> <td> <div class="G">Pāpācāro alaso luddakammo;</div> </td> </tr> <tr> <td> <div class="G">Na paṇḍitā tasmiṃ iṇaṃ dadanti,</div> </td> </tr> <tr> <td> <div class="G">Na hi āgamo hoti tathāvidhamhā.</div> </td> </tr> </table> </div>
</div>
<div class="q" id="p_23J_2637"> <div class="divNumber">1304.</div> <div class="p"> <table class="singleColumn"> <tr> <td> <div class="pN">2637</div> <div class="G">Dakkhañca posaṃ manujā viditvā,</div> </td> </tr> <tr> <td> <div class="G">Uṭṭhānakaṃ sīlavantaṃ vadaññuṃ;</div> </td> </tr> <tr> <td> <div class="G">Sayameva bhogehi nimantayanti,</div> </td> </tr> <tr> <td> <div class="G">Kammaṃ karitvā puna māharesi.</div> </td> </tr> </table> </div>
</div>
<div class="q" id="p_23J_2638"> <div class="divNumber">1305.</div> <div class="p"> <table class="singleColumn"> <tr> <td> <div class="pN">2638</div> <div class="G">Ito cuto dakkhasi tattha rāja,</div> </td> </tr> <tr> <td> <div class="G">Kākolasaṅghehi vikassamānaṃ;</div> </td> </tr> <tr> <td> <div class="G">Taṃ khajjamānaṃ niraye vasantaṃ,</div> </td> </tr> <tr> <td> <div class="G">Kākehi gijjhehi ca senakehi;</div> </td> </tr> <tr> <td> <div class="G">Sañchinnagattaṃ ruhiraṃ savantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2639"> <div class="divNumber">1306.</div> <div class="p"> <table class="singleColumn"> <tr> <td> <div class="pN">2639</div> <div class="G">Andhaṃtamaṃ tattha na candasūriyā,</div> </td> </tr> <tr> <td> <div class="G">Nirayo sadā tumulo ghorarūpo;</div> </td> </tr> <tr> <td> <div class="G">Sā neva rattī na divā paññāyati,</div> </td> </tr> <tr> <td> <div class="G">Tathāvidhe ko vicare dhanatthiko.</div> </td> </tr> </table> </div>
</div>
<div class="q" id="p_23J_2640"> <div class="divNumber">1307.</div> <div class="p"> <table class="singleColumn"> <tr> <td> <div class="pN">2640</div> <div class="G">Sabalo ca sāmo ca duve suvānā,</div> </td> </tr> <tr> <td> <div class="G">Pavaddhakāyā balino mahantā;</div> </td> </tr> <tr> <td> <div class="G">Khādanti dantehi ayomayehi,</div> </td> </tr> <tr> <td> <div class="G">Ito paṇunnaṃ paralokapattaṃ.</div> </td> </tr> </table> </div>
</div>
<div class="q" id="p_23J_2641"> <div class="divNumber">1308.</div> <div class="p"> <table class="singleColumn"> <tr> <td> <div class="pN">2641</div> <div class="G">Taṃ khajjamānaṃ niraye vasantaṃ,</div> </td> </tr> <tr> <td> <div class="G">Luddehi vāḷehi aghammigehi ca;</div> </td> </tr> <tr> <td> <div class="G">Sañchinnagattaṃ ruhiraṃ savantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2642"> <div class="divNumber">1309.</div> <div class="p"> <table class="singleColumn"> <tr> <td> <div class="pN">2642</div> <div class="G">Usūhi sattīhi ca sunisitāhi,</div> </td> </tr> <tr> <td> <div class="G">Hananti vijjhanti ca paccamittā;</div> </td> </tr> <tr> <td> <div class="G">Kāḷūpakāḷā nirayamhi ghore,</div> </td> </tr> <tr> <td> <div class="G">Pubbe naraṃ dukkaṭakammakāriṃ.</div> </td> </tr> </table> </div>
</div>
<div class="q" id="p_23J_2643"> <div class="divNumber">1310.</div> <div class="p"> <table class="singleColumn"> <tr> <td> <div class="pN">2643</div> <div class="G">Taṃ haññamānaṃ niraye vajantaṃ,</div> </td> </tr> <tr> <td> <div class="G">Kucchismiṃ passasmiṃ vipphālitūdaraṃ;</div> </td> </tr> <tr> <td> <div class="G">Sañchinnagattaṃ ruhiraṃ savantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2644"> <div class="divNumber">1311.</div> <div class="p"> <table class="singleColumn"> <tr> <td> <div class="pN">2644</div> <div class="G">Sattī usū tomarabhiṇḍivālā,</div> </td> </tr> <tr> <td> <div class="G">Vividhāvudhā vassanti tattha devā;</div> </td> </tr> <tr> <td> <div class="G">Patanti aṅgāramivaccimanto,</div> </td> </tr> <tr> <td> <div class="G">Silāsanī vassati luddakamme.</div> </td> </tr> </table> </div>
</div>
<div class="q" id="p_23J_2645"> <div class="divNumber">1312.</div> <div class="p"> <table class="singleColumn"> <tr> <td> <div class="pN">2645</div> <div class="G">Uṇho ca vāto nirayamhi dussaho,</div> </td> </tr> <tr> <td> <div class="G">Na tamhi sukhaṃ labbhati ittarampi;</div> </td> </tr> <tr> <td> <div class="G">Taṃ taṃ vidhāvantamalenamāturaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2646"> <div class="divNumber">1313.</div> <div class="p"> <table class="singleColumn"> <tr> <td> <div class="pN">2646</div> <div class="G">Sandhāvamānampi rathesu yuttaṃ,</div> </td> </tr> <tr> <td> <div class="G">Sajotibhūtaṃ pathaviṃ kamantaṃ;</div> </td> </tr> <tr> <td> <div class="G">Patodalaṭṭhīhi sucodayantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2647"> <div class="divNumber">1314.</div> <div class="p"> <table class="singleColumn"> <tr> <td> <div class="pN">2647</div> <div class="G">Tamāruhantaṃ khurasañcitaṃ giriṃ,</div> </td> </tr> <tr> <td> <div class="G">Vibhiṃsanaṃ pajjalitaṃ bhayānakaṃ;</div> </td> </tr> <tr> <td> <div class="G">Sañchinnagattaṃ ruhiraṃ savantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2648"> <div class="divNumber">1315.</div> <div class="p"> <table class="singleColumn"> <tr> <td> <div class="pN">2648</div> <div class="G">Tamāruhantaṃ pabbatasannikāsaṃ,</div> </td> </tr> <tr> <td> <div class="G">Aṅgārarāsiṃ jalitaṃ bhayānakaṃ;</div> </td> </tr> <tr> <td> <div class="G">Sudaḍḍhagattaṃ kapaṇaṃ rudantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2649"> <div class="divNumber">1316.</div> <div class="p"> <table class="singleColumn"> <tr> <td> <div class="pN">2649</div> <div class="G">Abbhakūṭasamā uccā,</div> </td> </tr> <tr> <td> <div class="G">kaṇṭakanicitā dumā;</div> </td> </tr> <tr> <td> <div class="G">Ayomayehi tikkhehi,</div> </td> </tr> <tr> <td> <div class="G">naralohitapāyibhi.</div> </td> </tr> </table> </div>
</div>
<div class="q" id="p_23J_2650"> <div class="divNumber">1317.</div> <div class="p"> <table class="singleColumn"> <tr> <td> <div class="pN">2650</div> <div class="G">Tamāruhanti nāriyo,</div> </td> </tr> <tr> <td> <div class="G">narā ca paradāragū;</div> </td> </tr> <tr> <td> <div class="G">Coditā sattihatthehi,</div> </td> </tr> <tr> <td> <div class="G">yamaniddesakāribhi.</div> </td> </tr> </table> </div>
</div>
<div class="q" id="p_23J_2651"> <div class="divNumber">1318.</div> <div class="p"> <table class="singleColumn"> <tr> <td> <div class="pN">2651</div> <div class="G">Tamāruhantaṃ nirayaṃ,</div> </td> </tr> <tr> <td> <div class="G">simbaliṃ ruhiramakkhitaṃ;</div> </td> </tr> <tr> <td> <div class="G">Vidaḍḍhakāyaṃ vitacaṃ,</div> </td> </tr> <tr> <td> <div class="G">āturaṃ gāḷhavedanaṃ.</div> </td> </tr> </table> </div>
</div>
<div class="q" id="p_23J_2652"> <div class="divNumber">1319.</div> <div class="p"> <table class="singleColumn"> <tr> <td> <div class="pN">2652</div> <div class="G">Passasantaṃ muhuṃ uṇhaṃ,</div> </td> </tr> <tr> <td> <div class="G">pubbakammāparādhikaṃ;</div> </td> </tr> <tr> <td> <div class="G">Dumagge vitacaṃ gattaṃ,</div> </td> </tr> <tr> <td> <div class="G">ko taṃ yāceyya taṃ dhanaṃ.</div> </td> </tr> </table> </div>
</div>
<div class="q" id="p_23J_2653"> <div class="divNumber">1320.</div> <div class="p"> <table class="singleColumn"> <tr> <td> <div class="pN">2653</div> <div class="G">Abbhakūṭasamā uccā,</div> </td> </tr> <tr> <td> <div class="G">asipattācitā dumā;</div> </td> </tr> <tr> <td> <div class="G">Ayomayehi tikkhehi,</div> </td> </tr> <tr> <td> <div class="G">naralohitapāyibhi.</div> </td> </tr> </table> </div>
</div>
<div class="q" id="p_23J_2654"> <div class="divNumber">1321.</div> <div class="p"> <table class="singleColumn"> <tr> <td> <div class="pN">2654</div> <div class="G">Tamāruhantaṃ asipattapādapaṃ,</div> </td> </tr> <tr> <td> <div class="G">Asīhi tikkhehi ca chijjamānaṃ;</div> </td> </tr> <tr> <td> <div class="G">Sañchinnagattaṃ ruhiraṃ savantaṃ,</div> </td> </tr> <tr> <td> <div class="G">Ko codaye paraloke sahassaṃ.</div> </td> </tr> </table> </div>
</div>
<div class="q" id="p_23J_2655"> <div class="divNumber">1322.</div> <div class="p"> <table class="singleColumn"> <tr> <td> <div class="pN">2655</div> <div class="G">Tato nikkhantamattaṃ taṃ,</div> </td> </tr> <tr> <td> <div class="G">asipattācitā dumā;</div> </td> </tr> <tr> <td> <div class="G">Sampatitaṃ vetaraṇiṃ,</div> </td> </tr> <tr> <td> <div class="G">ko taṃ yāceyya taṃ dhanaṃ.</div> </td> </tr> </table> </div>
</div>
<div class="q" id="p_23J_2656"> <div class="divNumber">1323.</div> <div class="p"> <table class="singleColumn"> <tr> <td> <div class="pN">2656</div> <div class="G">Kharā kharodakā tattā,</div> </td> </tr> <tr> <td> <div class="G">duggā vetaraṇī nadī;</div> </td> </tr> <tr> <td> <div class="G">Ayopokkharasañchannā,</div> </td> </tr> <tr> <td> <div class="G">tikkhā pattehi sandati.</div> </td> </tr> </table> </div>
</div>
<div class="q" id="p_23J_2657"> <div class="divNumber">1324.</div> <div class="p"> <table class="singleColumn"> <tr> <td> <div class="pN">2657</div> <div class="G">Tattha sañchinnagattaṃ taṃ,</div> </td> </tr> <tr> <td> <div class="G">vuyhantaṃ ruhiramakkhitaṃ;</div> </td> </tr> <tr> <td> <div class="G">Vetaraññe anālambe,</div> </td> </tr> <tr> <td> <div class="G">ko taṃ yāceyya taṃ dhanaṃ”.</div> </td> </tr> </table> </div>
</div>
<div class="q" id="p_23J_2658"> <div class="divNumber">1325.</div> <div class="p"> <table class="singleColumn"> <tr> <td> <div class="pN">2658</div> <div class="G">“Vedhāmi rukkho viya chijjamāno,</div> </td> </tr> <tr> <td> <div class="G">Disaṃ na jānāmi pamūḷhasañño;</div> </td> </tr> <tr> <td> <div class="G">Bhayānutappāmi mahā ca me bhayā,</div> </td> </tr> <tr> <td> <div class="G">Sutvāna kathā tava bhāsitā ise.</div> </td> </tr> </table> </div>
</div>
<div class="q" id="p_23J_2659"> <div class="divNumber">1326.</div> <div class="p"> <table class="singleColumn"> <tr> <td> <div class="pN">2659</div> <div class="G">Āditte vārimajjhaṃva,</div> </td> </tr> <tr> <td> <div class="G">dīpaṃvoghe mahaṇṇave;</div> </td> </tr> <tr> <td> <div class="G">Andhakāreva pajjoto,</div> </td> </tr> <tr> <td> <div class="G">tvaṃ nosi saraṇaṃ ise.</div> </td> </tr> </table> </div>
</div>
<div class="q" id="p_23J_2660"> <div class="divNumber">1327.</div> <div class="p"> <table class="singleColumn"> <tr> <td> <div class="pN">2660</div> <div class="G">Atthañca dhammaṃ anusāsa maṃ ise,</div> </td> </tr> <tr> <td> <div class="G">Atītamaddhā aparādhitaṃ mayā;</div> </td> </tr> <tr> <td> <div class="G">Ācikkha me nārada suddhimaggaṃ,</div> </td> </tr> <tr> <td> <div class="G">Yathā ahaṃ no nirayaṃ pateyyaṃ”.</div> </td> </tr> </table> </div>
</div>
<div class="q" id="p_23J_2661"> <div class="divNumber">1328.</div> <div class="p"> <table class="singleColumn"> <tr> <td> <div class="pN">2661</div> <div class="G">“Yathā ahū dhataraṭṭho,</div> </td> </tr> <tr> <td> <div class="G">Vessāmitto aṭṭhako yāmataggi;</div> </td> </tr> <tr> <td> <div class="G">Usindaro cāpi sivī ca rājā,</div> </td> </tr> <tr> <td> <div class="G">Paricārakā samaṇabrāhmaṇānaṃ.</div> </td> </tr> </table> </div>
</div>
<div class="q" id="p_23J_2662"> <div class="divNumber">1329.</div> <div class="p"> <table class="singleColumn"> <tr> <td> <div class="pN">2662</div> <div class="G">Ete caññe ca rājāno,</div> </td> </tr> <tr> <td> <div class="G">ye saggavisayaṃ gatā;</div> </td> </tr> <tr> <td> <div class="G">Adhammaṃ parivajjetvā,</div> </td> </tr> <tr> <td> <div class="G">dhammaṃ cara mahīpati.</div> </td> </tr> </table> </div>
</div>
<div class="q" id="p_23J_2663"> <div class="divNumber">1330.</div> <div class="p"> <table class="singleColumn"> <tr> <td> <div class="pN">2663</div> <div class="G">Annahatthā ca te byamhe,</div> </td> </tr> <tr> <td> <div class="G">ghosayantu pure tava;</div> </td> </tr> <tr> <td> <div class="G">Ko chāto ko ca tasito,</div> </td> </tr> <tr> <td> <div class="G">ko mālaṃ ko vilepanaṃ;</div> </td> </tr> <tr> <td> <div class="G">Nānārattānaṃ vatthānaṃ,</div> </td> </tr> <tr> <td> <div class="G">ko naggo paridahissati.</div> </td> </tr> </table> </div>
</div>
<div class="q" id="p_23J_2664"> <div class="divNumber">1331.</div> <div class="p"> <table class="singleColumn"> <tr> <td> <div class="pN">2664</div> <div class="G">Ko panthe chattamāneti,</div> </td> </tr> <tr> <td> <div class="G">pādukā ca mudū subhā;</div> </td> </tr> <tr> <td> <div class="G">Iti sāyañca pāto ca,</div> </td> </tr> <tr> <td> <div class="G">ghosayantu pure tava.</div> </td> </tr> </table> </div>
</div>
<div class="q" id="p_23J_2665"> <div class="divNumber">1332.</div> <div class="p"> <table class="singleColumn"> <tr> <td> <div class="pN">2665</div> <div class="G">Jiṇṇaṃ posaṃ gavāssañca,</div> </td> </tr> <tr> <td> <div class="G">māssu yuñja yathā pure;</div> </td> </tr> <tr> <td> <div class="G">Parihārañca dajjāsi,</div> </td> </tr> <tr> <td> <div class="G">adhikārakato balī.</div> </td> </tr> </table> </div>
</div>
<div class="q" id="p_23J_2666"> <div class="divNumber">1333.</div> <div class="p"> <table class="singleColumn"> <tr> <td> <div class="pN">2666</div> <div class="G">Kāyo te rathasaññāto,</div> </td> </tr> <tr> <td> <div class="G">manosārathiko lahu;</div> </td> </tr> <tr> <td> <div class="G">Avihiṃsāsāritakkho,</div> </td> </tr> <tr> <td> <div class="G">saṃvibhāgapaṭicchado.</div> </td> </tr> </table> </div>
</div>
<div class="q" id="p_23J_2667"> <div class="divNumber">1334.</div> <div class="p"> <table class="singleColumn"> <tr> <td> <div class="pN">2667</div> <div class="G">Pādasaññamanemiyo,</div> </td> </tr> <tr> <td> <div class="G">hatthasaññamapakkharo;</div> </td> </tr> <tr> <td> <div class="G">Kucchisaññamanabbhanto,</div> </td> </tr> <tr> <td> <div class="G">vācāsaññamakūjano.</div> </td> </tr> </table> </div>
</div>
<div class="q" id="p_23J_2668"> <div class="divNumber">1335.</div> <div class="p"> <table class="singleColumn"> <tr> <td> <div class="pN">2668</div> <div class="G">Saccavākyasamattaṅgo,</div> </td> </tr> <tr> <td> <div class="G">apesuññasusaññato;</div> </td> </tr> <tr> <td> <div class="G">Girāsakhilanelaṅgo,</div> </td> </tr> <tr> <td> <div class="G">mitabhāṇisilesito.</div> </td> </tr> </table> </div>
</div>
<div class="q" id="p_23J_2669"> <div class="divNumber">1336.</div> <div class="p"> <table class="singleColumn"> <tr> <td> <div class="pN">2669</div> <div class="G">Saddhālobhasusaṅkhāro,</div> </td> </tr> <tr> <td> <div class="G">nivātañjalikubbaro;</div> </td> </tr> <tr> <td> <div class="G">Athaddhatānatīsāko,</div> </td> </tr> <tr> <td> <div class="G">sīlasaṃvaranandhano.</div> </td> </tr> </table> </div>
</div>
<div class="q" id="p_23J_2670"> <div class="divNumber">1337.</div> <div class="p"> <table class="singleColumn"> <tr> <td> <div class="pN">2670</div> <div class="G">Akkodhanamanugghātī,</div> </td> </tr> <tr> <td> <div class="G">dhammapaṇḍarachattako;</div> </td> </tr> <tr> <td> <div class="G">Bāhusaccamapālambo,</div> </td> </tr> <tr> <td> <div class="G">ṭhitacittamupādhiyo.</div> </td> </tr> </table> </div>
</div>
<div class="q" id="p_23J_2671"> <div class="divNumber">1338.</div> <div class="p"> <table class="singleColumn"> <tr> <td> <div class="pN">2671</div> <div class="G">Kālaññutācittasāro,</div> </td> </tr> <tr> <td> <div class="G">vesārajjatidaṇḍako;</div> </td> </tr> <tr> <td> <div class="G">Nivātavuttiyottako,</div> </td> </tr> <tr> <td> <div class="G">anatimānayugo lahu.</div> </td> </tr> </table> </div>
</div>
<div class="q" id="p_23J_2672"> <div class="divNumber">1339.</div> <div class="p"> <table class="singleColumn"> <tr> <td> <div class="pN">2672</div> <div class="G">Alīnacittasanthāro,</div> </td> </tr> <tr> <td> <div class="G">vuddhisevī rajohato;</div> </td> </tr> <tr> <td> <div class="G">Sati patodo dhīrassa,</div> </td> </tr> <tr> <td> <div class="G">dhiti yogo ca rasmiyo.</div> </td> </tr> </table> </div>
</div>
<div class="q" id="p_23J_2673"> <div class="divNumber">1340.</div> <div class="p"> <table class="singleColumn"> <tr> <td> <div class="pN">2673</div> <div class="G">Mano dantaṃ pathaṃ neti,</div> </td> </tr> <tr> <td> <div class="G">samadantehi vāhibhi;</div> </td> </tr> <tr> <td> <div class="G">Icchā lobho ca kummaggo,</div> </td> </tr> <tr> <td> <div class="G">ujumaggo ca saṃyamo.</div> </td> </tr> </table> </div>
</div>
<div class="q" id="p_23J_2674"> <div class="divNumber">1341.</div> <div class="p"> <table class="singleColumn"> <tr> <td> <div class="pN">2674</div> <div class="G">Rūpe sadde rase gandhe,</div> </td> </tr> <tr> <td> <div class="G">vāhanassa padhāvato;</div> </td> </tr> <tr> <td> <div class="G">Paññā ākoṭanī rāja,</div> </td> </tr> <tr> <td> <div class="G">tattha attāva sārathi.</div> </td> </tr> </table> </div>
</div>
<div class="q" id="p_23J_2675"> <div class="divNumber">1342.</div> <div class="p"> <table class="singleColumn"> <tr> <td> <div class="pN">2675</div> <div class="G">Sace etena yānena,</div> </td> </tr> <tr> <td> <div class="G">samacariyā daḷhā dhiti;</div> </td> </tr> <tr> <td> <div class="G">Sabbakāmaduho rāja,</div> </td> </tr> <tr> <td> <div class="G">na jātu nirayaṃ vaje”.</div> </td> </tr> </table> </div>
</div>
<div class="q" id="p_23J_2676"> <div class="divNumber">1343.</div> <div class="p"> <table class="singleColumn"> <tr> <td> <div class="pN">2676</div> <div class="G">“Alāto devadattosi,</div> </td> </tr> <tr> <td> <div class="G">sunāmo āsi bhaddaji;</div> </td> </tr> <tr> <td> <div class="G">Vijayo sāriputtosi,</div> </td> </tr> <tr> <td> <div class="G">moggallānosi bījako.</div> </td> </tr> </table> </div>
</div>
<div class="q" id="p_23J_2677"> <div class="divNumber">1344.</div> <div class="p"> <table class="singleColumn"> <tr> <td> <div class="pN">2677</div> <div class="G">Sunakkhatto licchaviputto,</div> </td> </tr> <tr> <td> <div class="G">guṇo āsi acelako;</div> </td> </tr> <tr> <td> <div class="G">Ānando sā rucā āsi,</div> </td> </tr> <tr> <td> <div class="G">yā rājānaṃ pasādayi.</div> </td> </tr> </table> </div>
</div>
<div class="q" id="p_23J_2678"> <div class="divNumber">1345.</div> <div class="p"> <table class="singleColumn"> <tr> <td> <div class="pN">2678</div> <div class="G">Uruvelakassapo rājā,</div> </td> </tr> <tr> <td> <div class="G">pāpadiṭṭhi tadā ahu;</div> </td> </tr> <tr> <td> <div class="G">Mahābrahmā bodhisatto,</div> </td> </tr> <tr> <td> <div class="G">evaṃ dhāretha jātakan”ti.</div> </td> </tr> </table> </div>
</div>
<div class="CENTER" id="p_23J_2679">
<span class="pN">2679</span>Mahānāradakassapajātakaṃ aṭṭhamaṃ.</div>
</html>
