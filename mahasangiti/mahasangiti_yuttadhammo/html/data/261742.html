<html>
<div class="i"> Hetu</div>
<div class="h">Mahantaraduka, Kusalattika</div>
<div class="h">Cittasampayuttaduka, Kusalattika</div>
<div class="h">Abyākatapada</div>
<div class="h">Hetu</div>
<div class="q" id="p_39P3_2078"> <div class="divNumber">33.</div> <div class="p">
<span class="pN">2078</span>Cittasampayuttaṃ abyākataṃ dhammaṃ paṭicca cittasampayutto abyākato dhammo uppajjati hetupaccayā. Cittasampayuttaṃ abyākataṃ dhammaṃ paṭicca cittavippayutto abyākato dhammo uppajjati hetupaccayā. Cittasampayuttaṃ abyākataṃ dhammaṃ paṭicca cittasampayutto abyākato ca cittavippayutto abyākato ca dhammā uppajjanti hetupaccayā. (3) </div>
</div>
<div class="q" id="p_39P3_2079"> <div class="p">
<span class="pN">2079</span>Cittavippayuttaṃ abyākataṃ dhammaṃ paṭicca cittavippayutto abyākato dhammo uppajjati hetupaccayā. Cittavippayuttaṃ abyākataṃ dhammaṃ paṭicca cittasampayutto abyākato dhammo uppajjati hetupaccayā. Cittavippayuttaṃ abyākataṃ dhammaṃ paṭicca cittasampayutto abyākato ca cittavippayutto abyākato ca dhammā uppajjanti hetupaccayā. (3) </div>
</div>
<div class="q" id="p_39P3_2080"> <div class="p">
<span class="pN">2080</span>Cittasampayuttaṃ abyākatañca cittavippayuttaṃ abyākatañca dhammaṃ paṭicca cittasampayutto abyākato dhammo uppajjati hetupaccayā. Cittasampayuttaṃ abyākatañca cittavippayuttaṃ abyākatañca dhammaṃ paṭicca cittavippayutto abyākato dhammo uppajjati hetupaccayā. Cittasampayuttaṃ abyākatañca cittavippayuttaṃ abyākatañca dhammaṃ paṭicca cittasampayutto abyākato ca cittavippayutto abyākato ca dhammā uppajjanti hetupaccayā. (3) (Saṃkhittaṃ.) </div>
</div>
<div class="q" id="p_39P3_2081"> <div class="divNumber">34.</div> <div class="p">
<span class="pN">2081</span>Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte ekaṃ, āsevane ekaṃ, kamme nava, vipāke nava…pe…  avigate nava. (Saṃkhittaṃ.) </div>
</div>
<div class="q" id="p_39P3_2082"> <div class="p">
<span class="pN">2082</span>Nahetuyā nava, naārammaṇe tīṇi, naadhipatiyā nava…pe…  napurejāte nava…pe…  nakamme dve, navipāke pañca, naāhāre ekaṃ, naindriye ekaṃ, najhāne dve, namagge nava, nasampayutte tīṇi, navippayutte dve…pe…  novigate dve. (Saṃkhittaṃ, sahajātavārādi vitthāretabbo.) </div>
</div>
</html>
