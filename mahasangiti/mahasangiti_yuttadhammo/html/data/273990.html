<html>
<div class="i">3.2.10 Anottappamūlakasutta</div>
<div class="h">Dhātusaṃyutta</div>
<div class="h">Dutiyavagga</div>
<div class="h">Anottappamūlakasutta</div>
<div class="q" id="p_12S2_747"> <div class="divNumber">104.</div> <div class="p">
<span class="pN">747</span>Sāvatthiyaṃ viharati. “Dhātusova, bhikkhave, sattā saṃsandanti samenti. Anottappino anottappīhi saddhiṃ saṃsandanti samenti; appassutā appassutehi saddhiṃ saṃsandanti samenti; duppaññā duppaññehi saddhiṃ saṃsandanti samenti; ottappino ottappīhi saddhiṃ saṃsandanti samenti; bahussutā bahussutehi saddhiṃ saṃsandanti samenti; paññavanto paññavantehi saddhiṃ saṃsandanti samenti…pe… . (1) </div>
</div>
<div class="q" id="p_12S2_748"> <div class="p">
<span class="pN">748</span>Anottappino anottappīhi saddhiṃ saṃsandanti samenti; kusītā kusītehi saddhiṃ saṃsandanti samenti; duppaññā duppaññehi saddhiṃ saṃsandanti samenti; ottappino ottappīhi saddhiṃ saṃsandanti samenti; āraddhavīriyā āraddhavīriyehi saddhiṃ saṃsandanti samenti; paññavanto paññavantehi saddhiṃ saṃsandanti samenti…pe… . (2) </div>
</div>
<div class="q" id="p_12S2_749"> <div class="p">
<span class="pN">749</span>Anottappino anottappīhi saddhiṃ saṃsandanti samenti; muṭṭhassatino muṭṭhassatīhi saddhiṃ saṃsandanti samenti; duppaññā duppaññehi saddhiṃ saṃsandanti samenti; ottappino ottappīhi saddhiṃ saṃsandanti samenti; upaṭṭhitassatino upaṭṭhitassatīhi saddhiṃ saṃsandanti samenti; paññavanto paññavantehi saddhiṃ saṃsandanti samentī”ti…pe… . (3) </div>
</div>
<div class="CENTER" id="p_12S2_750">
<span class="pN">750</span>Dasamaṃ.</div>
</html>
