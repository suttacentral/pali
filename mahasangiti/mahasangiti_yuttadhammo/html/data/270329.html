<html>
<div class="i">5.1.2 Avivittakathā</div>
<div class="h">Khuddakaaḍḍhapaṇṇāsaka</div>
<div class="h">Ekavīsatimavagga</div>
<div class="h">Avivittakathā</div>
<div class="q" id="p_32Kv_2703"> <div class="divNumber">879.</div> <div class="p">
<span class="pN">2703</span>๐ Puthujjano tedhātukehi dhammehi avivittoti? Āmantā. Puthujjano tedhātukehi phassehi…pe…  tedhātukāhi vedanāhi…  saññāhi…  cetanāhi…  cittehi…  saddhāhi…  vīriyehi…  satīhi…  samādhīhi…pe…  tedhātukāhi paññāhi avivittoti? Na hevaṃ vattabbe…pe… . </div>
</div>
<div class="q" id="p_32Kv_2704"> <div class="p">
<span class="pN">2704</span>๐ Puthujjano tedhātukehi kammehi avivittoti? Āmantā. Yasmiṃ khaṇe puthujjano cīvaraṃ deti, tasmiṃ khaṇe paṭhamaṃ jhānaṃ upasampajja viharati…pe…  ākāsānañcāyatanaṃ upasampajja viharatīti? Na hevaṃ vattabbe…pe…  yasmiṃ khaṇe puthujjano piṇḍapātaṃ deti…pe…  senāsanaṃ deti…pe…  gilānapaccayabhesajjaparikkhāraṃ deti, tasmiṃ khaṇe catutthaṃ jhānaṃ upasampajja viharati…  nevasaññānāsaññāyatanaṃ upasampajja viharatīti? Na hevaṃ vattabbe…pe… . </div>
</div>
<div class="q" id="p_32Kv_2705"> <div class="divNumber">880.</div> <div class="p">
<span class="pN">2705</span>× Na vattabbaṃ—  “puthujjano tedhātukehi kammehi avivitto”ti? Āmantā. Puthujjanassa rūpadhātuarūpadhātūpagaṃ kammaṃ pariññātanti? Na hevaṃ vattabbe. Tena hi puthujjano tedhātukehi kammehi avivittoti…pe… . </div>
</div>
<div class="CENTER" id="p_32Kv_2706">
<span class="pN">2706</span>Avivittakathā niṭṭhitā.</div>
</html>
