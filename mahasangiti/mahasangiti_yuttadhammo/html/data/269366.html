<html>
<div class="i">12.1.10 Mittāmittajātaka</div>
<div class="h">Dvādasakanipāta</div>
<div class="h">Cūḷakuṇālavagga</div>
<div class="h">Mittāmittajātaka</div>
<div class="q" id="p_22J_2368"> <div class="divNumber">121.</div> <div class="p"> <table class="singleColumn"> <tr> <td> <div class="pN">2368</div> <div class="G">“Kāni kammāni kubbānaṃ,</div> </td> </tr> <tr> <td> <div class="G">kathaṃ viññū parakkame;</div> </td> </tr> <tr> <td> <div class="G">Amittaṃ jāneyya medhāvī,</div> </td> </tr> <tr> <td> <div class="G">disvā sutvā ca paṇḍito”.</div> </td> </tr> </table> </div>
</div>
<div class="q" id="p_22J_2369"> <div class="divNumber">122.</div> <div class="p"> <table class="singleColumn"> <tr> <td> <div class="pN">2369</div> <div class="G">“Na naṃ umhayate disvā,</div> </td> </tr> <tr> <td> <div class="G">na ca naṃ paṭinandati;</div> </td> </tr> <tr> <td> <div class="G">Cakkhūni cassa na dadāti,</div> </td> </tr> <tr> <td> <div class="G">paṭilomañca vattati.</div> </td> </tr> </table> </div>
</div>
<div class="q" id="p_22J_2370"> <div class="divNumber">123.</div> <div class="p"> <table class="singleColumn"> <tr> <td> <div class="pN">2370</div> <div class="G">Amitte tassa bhajati,</div> </td> </tr> <tr> <td> <div class="G">mitte tassa na sevati;</div> </td> </tr> <tr> <td> <div class="G">Vaṇṇakāme nivāreti,</div> </td> </tr> <tr> <td> <div class="G">akkosante pasaṃsati.</div> </td> </tr> </table> </div>
</div>
<div class="q" id="p_22J_2371"> <div class="divNumber">124.</div> <div class="p"> <table class="singleColumn"> <tr> <td> <div class="pN">2371</div> <div class="G">Guyhañca tassa nakkhāti,</div> </td> </tr> <tr> <td> <div class="G">tassa guyhaṃ na gūhati;</div> </td> </tr> <tr> <td> <div class="G">Kammaṃ tassa na vaṇṇeti,</div> </td> </tr> <tr> <td> <div class="G">paññassa nappasaṃsati.</div> </td> </tr> </table> </div>
</div>
<div class="q" id="p_22J_2372"> <div class="divNumber">125.</div> <div class="p"> <table class="singleColumn"> <tr> <td> <div class="pN">2372</div> <div class="G">Abhave nandati tassa,</div> </td> </tr> <tr> <td> <div class="G">bhave tassa na nandati;</div> </td> </tr> <tr> <td> <div class="G">Accheraṃ bhojanaṃ laddhā,</div> </td> </tr> <tr> <td> <div class="G">tassa nuppajjate sati;</div> </td> </tr> <tr> <td> <div class="G">Tato naṃ nānukampati,</div> </td> </tr> <tr> <td> <div class="G">aho sopi labheyyito.</div> </td> </tr> </table> </div>
</div>
<div class="q" id="p_22J_2373"> <div class="divNumber">126.</div> <div class="p"> <table class="singleColumn"> <tr> <td> <div class="pN">2373</div> <div class="G">Iccete soḷasākārā,</div> </td> </tr> <tr> <td> <div class="G">amittasmiṃ patiṭṭhitā;</div> </td> </tr> <tr> <td> <div class="G">Yehi amittaṃ jāneyya,</div> </td> </tr> <tr> <td> <div class="G">disvā sutvā ca paṇḍito”.</div> </td> </tr> </table> </div>
</div>
<div class="q" id="p_22J_2374"> <div class="divNumber">127.</div> <div class="p"> <table class="singleColumn"> <tr> <td> <div class="pN">2374</div> <div class="G">“Kāni kammāni kubbānaṃ,</div> </td> </tr> <tr> <td> <div class="G">kathaṃ viññū parakkame;</div> </td> </tr> <tr> <td> <div class="G">Mittaṃ jāneyya medhāvī,</div> </td> </tr> <tr> <td> <div class="G">disvā sutvā ca paṇḍito.</div> </td> </tr> </table> </div>
</div>
<div class="q" id="p_22J_2375"> <div class="divNumber">128.</div> <div class="p"> <table class="singleColumn"> <tr> <td> <div class="pN">2375</div> <div class="G">Pavutthaṃ tassa sarati,</div> </td> </tr> <tr> <td> <div class="G">āgataṃ abhinandati;</div> </td> </tr> <tr> <td> <div class="G">Tato kelāyito hoti,</div> </td> </tr> <tr> <td> <div class="G">vācāya paṭinandati.</div> </td> </tr> </table> </div>
</div>
<div class="q" id="p_22J_2376"> <div class="divNumber">129.</div> <div class="p"> <table class="singleColumn"> <tr> <td> <div class="pN">2376</div> <div class="G">Mitte tasseva bhajati,</div> </td> </tr> <tr> <td> <div class="G">amitte tassa na sevati;</div> </td> </tr> <tr> <td> <div class="G">Akkosante nivāreti,</div> </td> </tr> <tr> <td> <div class="G">vaṇṇakāme pasaṃsati.</div> </td> </tr> </table> </div>
</div>
<div class="q" id="p_22J_2377"> <div class="divNumber">130.</div> <div class="p"> <table class="singleColumn"> <tr> <td> <div class="pN">2377</div> <div class="G">Guyhañca tassa akkhāti,</div> </td> </tr> <tr> <td> <div class="G">tassa guyhañca gūhati;</div> </td> </tr> <tr> <td> <div class="G">Kammañca tassa vaṇṇeti,</div> </td> </tr> <tr> <td> <div class="G">paññaṃ tassa pasaṃsati.</div> </td> </tr> </table> </div>
</div>
<div class="q" id="p_22J_2378"> <div class="divNumber">131.</div> <div class="p"> <table class="singleColumn"> <tr> <td> <div class="pN">2378</div> <div class="G">Bhave ca nandati tassa,</div> </td> </tr> <tr> <td> <div class="G">abhave tassa na nandati;</div> </td> </tr> <tr> <td> <div class="G">Accheraṃ bhojanaṃ laddhā,</div> </td> </tr> <tr> <td> <div class="G">tassa uppajjate sati;</div> </td> </tr> <tr> <td> <div class="G">Tato naṃ anukampati,</div> </td> </tr> <tr> <td> <div class="G">aho sopi labheyyito.</div> </td> </tr> </table> </div>
</div>
<div class="q" id="p_22J_2379"> <div class="divNumber">132.</div> <div class="p"> <table class="singleColumn"> <tr> <td> <div class="pN">2379</div> <div class="G">Iccete soḷasākārā,</div> </td> </tr> <tr> <td> <div class="G">Mittasmiṃ suppatiṭṭhitā;</div> </td> </tr> <tr> <td> <div class="G">Yehi mittañca jāneyya,</div> </td> </tr> <tr> <td> <div class="G">Disvā sutvā ca paṇḍito”ti. (1779)</div> </td> </tr> </table> </div>
</div>
<div class="CENTER" id="p_22J_2380">
<span class="pN">2380</span>Mittāmittajātakaṃ dasamaṃ.</div>
<div class="ENDH3" id="p_22J_2381">
<span class="pN">2381</span>Dvādasakanipātaṃ niṭṭhitaṃ.</div>
<div class="SUMMARY" id="p_22J_2382">
<span class="pN">2382</span><span class="firstLetter">T</span>assuddānaṃ</div>
<div class="q" id="p_22J_2383"> <div class="p"> <table class="singleColumn"> <tr> <td> <div class="pN">2383</div> <div class="G">Lahucitta sasāla kasanti puna,</div> </td> </tr> <tr> <td> <div class="G">Atha kāma dasakhaluṭṭhānavaro;</div> </td> </tr> <tr> <td> <div class="G">Atha kaṇha sukosiya meṇḍavaro,</div> </td> </tr> <tr> <td> <div class="G">Padumo puna mittavarena dasāti.</div> </td> </tr> </table> </div>
</div>
</html>
