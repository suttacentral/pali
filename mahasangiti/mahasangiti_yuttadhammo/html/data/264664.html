<html>
<div class="i"> Adhipati</div>
<div class="h">Hetugocchaka</div>
<div class="h">Hetuduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_53"> <div class="divNumber">21.</div> <div class="p">
<span class="pN">53</span>Hetu dhammo hetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṃ garuṃ katvā hetū uppajjanti. <span class="bold">Sahajātādhipati</span>—  hetu adhipati sampayuttakānaṃ hetūnaṃ adhipatipaccayena paccayo. (1) </div>
</div>
<div class="q" id="p_38P2_54"> <div class="p">
<span class="pN">54</span>Hetu dhammo nahetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṃ garuṃ katvā nahetū khandhā uppajjanti. <span class="bold">Sahajātādhipati</span>—  hetu adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (2) </div>
</div>
<div class="q" id="p_38P2_55"> <div class="p">
<span class="pN">55</span>Hetu dhammo hetussa ca nahetussa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  hetuṃ garuṃ katvā hetū ca sampayuttakā ca khandhā uppajjanti. <span class="bold">Sahajātādhipati</span>—  hetu adhipati sampayuttakānaṃ khandhānaṃ hetūnañca cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_56"> <div class="divNumber">22.</div> <div class="p">
<span class="pN">56</span>Nahetu dhammo nahetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā (Vitthāretabbaṃ yāva. Nahetū khandhā.) <span class="bold">Sahajātādhipati</span>—  nahetu adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_57"> <div class="p">
<span class="pN">57</span>Nahetu dhammo hetussa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā. (Saṃkhittaṃ. Yāva vatthu nahetū ca khandhā tāva kātabbaṃ.) <span class="bold">Sahajātādhipati</span> nahetu adhipati sampayuttakānaṃ hetūnaṃ adhipatipaccayena paccayo. (2) </div>
</div>
<div class="q" id="p_38P2_58"> <div class="p">
<span class="pN">58</span>Nahetu dhammo hetussa ca nahetussa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati, taṃ garuṃ katvā nahetū khandhā ca hetū ca uppajjanti, pubbe suciṇṇāni. (Yāva vatthu nahetū khandhā, ca tāva kātabbaṃ.) <span class="bold">Sahajātādhipati</span>—  nahetu adhipati sampayuttakānaṃ khandhānaṃ hetūnañca cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_59"> <div class="divNumber">23.</div> <div class="p">
<span class="pN">59</span>Hetu ca nahetu ca dhammā hetussa dhammassa adhipatipaccayena paccayo. <span class="bold">Ārammaṇādhipati</span>—  hetuñca sampayuttake ca khandhe garuṃ katvā hetū uppajjanti. (1) </div>
</div>
<div class="q" id="p_38P2_60"> <div class="p">
<span class="pN">60</span>Hetu ca nahetu ca dhammā nahetussa dhammassa adhipatipaccayena paccayo. <span class="bold">Ārammaṇādhipati</span>—  hetuñca sampayuttake ca khandhe garuṃ katvā nahetū khandhā uppajjanti. (2) </div>
</div>
<div class="q" id="p_38P2_61"> <div class="p">
<span class="pN">61</span>Hetu ca nahetu ca dhammā hetussa ca nahetussa ca dhammassa adhipatipaccayena paccayo. <span class="bold">Ārammaṇādhipati</span>—  hetuñca sampayuttake ca khandhe garuṃ katvā hetū ca sampayuttakā ca khandhā uppajjanti. (3) </div>
</div>
</html>
