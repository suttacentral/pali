<html>
<div class="i"> Purejāta</div>
<div class="h">Parittattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_2095"> <div class="divNumber">75.</div> <div class="p">
<span class="pN">2095</span>Paritto dhammo parittassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ aniccato…pe…  vipassati assādeti abhinandati; taṃ ārabbha rāgo uppajjati…pe…  domanassaṃ uppajjati. Sotaṃ…pe…  vatthuṃ aniccato…pe…  domanassaṃ uppajjati. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…  vatthu parittānaṃ khandhānaṃ purejātapaccayena paccayo. (1) </div>
</div>
<div class="q" id="p_37P1_2096"> <div class="p">
<span class="pN">2096</span>Paritto dhammo mahaggatassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  dibbena cakkhunā rūpaṃ passati, dibbāya sotadhātuyā saddaṃ suṇāti. <span class="bold">Vatthupurejātaṃ</span>—  vatthu mahaggatānaṃ khandhānaṃ purejātapaccayena paccayo. (2) </div>
</div>
<div class="q" id="p_37P1_2097"> <div class="p">
<span class="pN">2097</span>Paritto dhammo appamāṇassa dhammassa purejātapaccayena paccayo. <span class="bold">Vatthupurejātaṃ</span>—  vatthu appamāṇānaṃ khandhānaṃ purejātapaccayena paccayo. (3) </div>
</div>
</html>
