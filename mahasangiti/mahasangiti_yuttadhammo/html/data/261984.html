<html>
<div class="i"> Hetu</div>
<div class="h">Kusalattika, Tika</div>
<div class="h">Kusalattika, Ajjhattattika</div>
<div class="h">Bahiddhāpada</div>
<div class="h">Hetu</div>
<div class="q" id="p_39P5_272"> <div class="divNumber">80.</div> <div class="p">
<span class="pN">272</span>Kusalaṃ bahiddhā dhammaṃ paṭicca kusalo bahiddhā dhammo uppajjati hetupaccayā…  tīṇi. </div>
</div>
<div class="q" id="p_39P5_273"> <div class="p">
<span class="pN">273</span>Akusalaṃ bahiddhā dhammaṃ paṭicca akusalo bahiddhā dhammo uppajjati hetupaccayā…  tīṇi. </div>
</div>
<div class="q" id="p_39P5_274"> <div class="p">
<span class="pN">274</span>Abyākataṃ bahiddhā dhammaṃ paṭicca abyākato bahiddhā dhammo uppajjati hetupaccayā. (1) </div>
</div>
<div class="q" id="p_39P5_275"> <div class="p">
<span class="pN">275</span>Kusalaṃ bahiddhā ca abyākataṃ bahiddhā ca dhammaṃ paṭicca abyākato bahiddhā dhammo uppajjati hetupaccayā. (1) </div>
</div>
<div class="q" id="p_39P5_276"> <div class="p">
<span class="pN">276</span>Akusalaṃ bahiddhā ca abyākataṃ bahiddhā ca dhammaṃ paṭicca abyākato bahiddhā dhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_39P5_277"> <div class="p">
<span class="pN">277</span>Hetuyā nava…pe…  vipāke ekaṃ…pe…  avigate nava. (Saṃkhittaṃ.) </div>
</div>
<div class="q" id="p_39P5_278"> <div class="p">
<span class="pN">278</span>(Sahajātavārampi…pe…  sampayuttavārampi paṭiccavārasadisaṃ.) </div>
</div>
<div class="q" id="p_39P5_279"> <div class="divNumber">81.</div> <div class="p">
<span class="pN">279</span>Kusalo bahiddhā dhammo kusalassa bahiddhā dhammassa hetupaccayena paccayo…  tīṇi. </div>
</div>
<div class="q" id="p_39P5_280"> <div class="p">
<span class="pN">280</span>Akusalo bahiddhā dhammo akusalassa bahiddhā dhammassa hetupaccayena paccayo…  tīṇi. </div>
</div>
<div class="q" id="p_39P5_281"> <div class="p">
<span class="pN">281</span>Abyākato bahiddhā dhammo abyākatassa bahiddhā dhammassa hetupaccayena paccayo. (1) (Saṃkhittaṃ.) </div>
</div>
<div class="q" id="p_39P5_282"> <div class="p">
<span class="pN">282</span>Hetuyā satta, ārammaṇe nava, adhipatiyā dasa…pe…  avigate terasa. (Saṃkhittaṃ. Yathā kusalattike pañhāvāraṃ evaṃ vitthāretabbaṃ.) </div>
</div>
</html>
