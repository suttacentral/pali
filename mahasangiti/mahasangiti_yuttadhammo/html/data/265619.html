<html>
<div class="i"> Hetu</div>
<div class="h">Piṭṭhiduka</div>
<div class="h">Savitakkaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4304"> <div class="divNumber">110.</div> <div class="p">
<span class="pN">4304</span>Savitakkaṃ dhammaṃ paccayā savitakko dhammo uppajjati hetupaccayā…  tīṇi. (Paṭiccavārasadisā.) </div>
</div>
<div class="q" id="p_38P2_4305"> <div class="p">
<span class="pN">4305</span>Avitakkaṃ dhammaṃ paccayā avitakko dhammo uppajjati hetupaccayā—  avitakkaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  vitakkaṃ paccayā cittasamuṭṭhānaṃ rūpaṃ; paṭisandhikkhaṇe avitakkaṃ ekaṃ khandhaṃ paccayā tayo khandhā kaṭattā ca rūpaṃ…pe…  dve khandhe…pe…  paṭisandhikkhaṇe vitakkaṃ paccayā kaṭattārūpaṃ, khandhe paccayā vatthu, vatthuṃ paccayā khandhā, vitakkaṃ paccayā vatthu, vatthuṃ paccayā vitakko, ekaṃ mahābhūtaṃ paccayā tayo mahābhūtā…pe…  vatthuṃ paccayā avitakkā khandhā, vatthuṃ paccayā vitakko. (1) </div>
</div>
<div class="q" id="p_38P2_4306"> <div class="p">
<span class="pN">4306</span>Avitakkaṃ dhammaṃ paccayā savitakko dhammo uppajjati hetupaccayā—  vitakkaṃ paccayā sampayuttakā khandhā, vatthuṃ paccayā savitakkā khandhā. (Paṭisandhiyāpi dve.) (2) </div>
</div>
<div class="q" id="p_38P2_4307"> <div class="p">
<span class="pN">4307</span>Avitakkaṃ dhammaṃ paccayā savitakko ca avitakko ca dhammā uppajjanti hetupaccayā—  vitakkaṃ paccayā sampayuttakā khandhā cittasamuṭṭhānañca rūpaṃ, vitakkaṃ paccayā sampayuttakā khandhā, mahābhūte paccayā cittasamuṭṭhānaṃ rūpaṃ, vatthuṃ paccayā savitakkā khandhā, mahābhūte paccayā cittasamuṭṭhānaṃ rūpaṃ, vatthuṃ paccayā vitakko sampayuttakā ca khandhā; paṭisandhikkhaṇe…pe… . (Paṭisandhiyāpi pavattisadisāyeva.) (3) </div>
</div>
<div class="q" id="p_38P2_4308"> <div class="divNumber">111.</div> <div class="p">
<span class="pN">4308</span>Savitakkañca avitakkañca dhammaṃ paccayā savitakko dhammo uppajjati hetupaccayā—  savitakkaṃ ekaṃ khandhañca vitakkañca paccayā tayo khandhā…pe…  dve khandhe…pe…  savitakkaṃ ekaṃ khandhañca vatthuñca paccayā tayo khandhā…pe…  dve khandhe…pe… . (Paṭisandhikkhaṇe dve kātabbā.) (1) </div>
</div>
<div class="q" id="p_38P2_4309"> <div class="p">
<span class="pN">4309</span>Savitakkañca avitakkañca dhammaṃ paccayā avitakko dhammo uppajjati hetupaccayā—  savitakke khandhe ca vitakkañca paccayā cittasamuṭṭhānaṃ rūpaṃ, savitakke khandhe ca vitakkañca mahābhūte ca paccayā cittasamuṭṭhānaṃ rūpaṃ, savitakke khandhe ca vatthuñca paccayā vitakko; paṭisandhikkhaṇe…pe… . (Tīṇi, paṭisandhiyāpi.) (2) </div>
</div>
<div class="q" id="p_38P2_4310"> <div class="p">
<span class="pN">4310</span>Savitakkañca avitakkañca dhammaṃ paccayā savitakko ca avitakko ca dhammā uppajjanti hetupaccayā—  savitakkaṃ ekaṃ khandhañca vitakkañca paccayā tayo khandhā cittasamuṭṭhānañca rūpaṃ…pe…  dve khandhe…pe…  savitakkaṃ ekaṃ khandhañca vitakkañca vatthuñca paccayā tayo khandhā…pe…  dve khandhe…pe…  savitakke khandhe ca vitakkañca mahābhūte ca paccayā cittasamuṭṭhānaṃ rūpaṃ, savitakkaṃ ekaṃ khandhañca vatthuñca paccayā tayo khandhā vitakko ca…pe…  dve khandhe…pe…  paṭisandhikkhaṇe…pe… . (3) </div>
</div>
</html>
