<html>
<div class="i">3.5.3 Kāyanibbindajātaka</div>
<div class="h">Tikanipāta</div>
<div class="h">Kumbhavagga</div>
<div class="h">Kāyanibbindajātaka</div>
<div class="q" id="p_22J_846"> <div class="divNumber">127.</div> <div class="p"> <table class="singleColumn"> <tr> <td> <div class="pN">846</div> <div class="G">“Phuṭṭhassa me aññatarena byādhinā,</div> </td> </tr> <tr> <td> <div class="G">Rogena bāḷhaṃ dukhitassa ruppato;</div> </td> </tr> <tr> <td> <div class="G">Parisussati khippamidaṃ kaḷevaraṃ,</div> </td> </tr> <tr> <td> <div class="G">Pupphaṃ yathā paṃsuni ātape kataṃ.</div> </td> </tr> </table> </div>
</div>
<div class="q" id="p_22J_847"> <div class="divNumber">128.</div> <div class="p"> <table class="singleColumn"> <tr> <td> <div class="pN">847</div> <div class="G">Ajaññaṃ jaññasaṅkhātaṃ,</div> </td> </tr> <tr> <td> <div class="G">asuciṃ sucisammataṃ;</div> </td> </tr> <tr> <td> <div class="G">Nānākuṇapaparipūraṃ,</div> </td> </tr> <tr> <td> <div class="G">jaññarūpaṃ apassato.</div> </td> </tr> </table> </div>
</div>
<div class="q" id="p_22J_848"> <div class="divNumber">129.</div> <div class="p"> <table class="singleColumn"> <tr> <td> <div class="pN">848</div> <div class="G">Dhiratthumaṃ āturaṃ pūtikāyaṃ,</div> </td> </tr> <tr> <td> <div class="G">Jegucchiyaṃ assuciṃ byādhidhammaṃ;</div> </td> </tr> <tr> <td> <div class="G">Yatthappamattā adhimucchitā pajā,</div> </td> </tr> <tr> <td> <div class="G">Hāpenti maggaṃ sugatūpapattiyā”ti.</div> </td> </tr> </table> </div>
</div>
<div class="CENTER" id="p_22J_849">
<span class="pN">849</span>Kāyanibbindajātakaṃ tatiyaṃ.</div>
</html>
