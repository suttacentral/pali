<html>
<div class="i"> Hetu</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_440"> <div class="divNumber">159.</div> <div class="p">
<span class="pN">440</span>Nahetuṃ sahetukaṃ dhammaṃ paṭicca nahetu sahetuko dhammo uppajjati hetupaccayā—  nahetuṃ sahetukaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_441"> <div class="p">
<span class="pN">441</span>Nahetuṃ sahetukaṃ dhammaṃ paṭicca nahetu ahetuko dhammo uppajjati hetupaccayā—  nahetū sahetuke khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_442"> <div class="p">
<span class="pN">442</span>Nahetuṃ sahetukaṃ dhammaṃ paṭicca nahetu sahetuko ca nahetu ahetuko ca dhammā uppajjanti hetupaccayā—  nahetuṃ sahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_443"> <div class="divNumber">160.</div> <div class="p">
<span class="pN">443</span>Nahetuṃ ahetukaṃ dhammaṃ paṭicca nahetu ahetuko dhammo uppajjati hetupaccayā…pe…  ekaṃ mahābhūtaṃ paṭicca…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_444"> <div class="p">
<span class="pN">444</span>Nahetuṃ ahetukaṃ dhammaṃ paṭicca nahetu sahetuko dhammo uppajjati hetupaccayā—  paṭisandhikkhaṇe vatthuṃ paṭicca nahetū sahetukā khandhā. (2) </div>
</div>
<div class="q" id="p_38P2_445"> <div class="p">
<span class="pN">445</span>Nahetuṃ ahetukaṃ dhammaṃ paṭicca nahetu sahetuko ca nahetu ahetuko ca dhammā uppajjanti hetupaccayā—  paṭisandhikkhaṇe vatthuṃ paṭicca nahetū sahetukā khandhā, mahābhūte paṭicca kaṭattārūpaṃ. (3) </div>
</div>
<div class="q" id="p_38P2_446"> <div class="divNumber">161.</div> <div class="p">
<span class="pN">446</span>Nahetuṃ sahetukañca nahetuṃ ahetukañca dhammaṃ paṭicca nahetu sahetuko dhammo uppajjati hetupaccayā—  paṭisandhikkhaṇe nahetuṃ sahetukaṃ ekaṃ khandhañca vatthuñca paṭicca tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_447"> <div class="p">
<span class="pN">447</span>Nahetuṃ sahetukañca nahetuṃ ahetukañca dhammaṃ paṭicca nahetu ahetuko dhammo uppajjati hetupaccayā—  nahetū sahetuke khandhe ca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_448"> <div class="p">
<span class="pN">448</span>Nahetuṃ sahetukañca nahetuṃ ahetukañca dhammaṃ paṭicca nahetu sahetuko ca nahetu ahetuko ca dhammā uppajjanti hetupaccayā—  paṭisandhikkhaṇe nahetuṃ sahetukaṃ ekaṃ khandhañca vatthuñca paṭicca tayo khandhā…pe…  dve khandhe…pe…  nahetū sahetuke khandhe ca mahābhūte ca paṭicca kaṭattārūpaṃ. (3) </div>
</div>
</html>
