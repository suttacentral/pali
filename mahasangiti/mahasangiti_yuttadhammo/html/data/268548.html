<html>
<div class="i">2.1.11 Dutiyanāgavimānavatthu</div>
<div class="h">Purisavimāna</div>
<div class="h">Mahārathavagga</div>
<div class="h">Dutiyanāgavimānavatthu</div>
<div class="q" id="p_19Vv_811"> <div class="divNumber">968.</div> <div class="p"> <table class="singleColumn"> <tr> <td> <div class="pN">811</div> <div class="G">“Mahantaṃ nāgaṃ abhiruyha,</div> </td> </tr> <tr> <td> <div class="G">Sabbasetaṃ gajuttamaṃ;</div> </td> </tr> <tr> <td> <div class="G">Vanā vanaṃ anupariyāsi,</div> </td> </tr> <tr> <td> <div class="G">Nārīgaṇapurakkhato;</div> </td> </tr> <tr> <td> <div class="G">Obhāsento disā sabbā,</div> </td> </tr> <tr> <td> <div class="G">Osadhī viya tārakā.</div> </td> </tr> </table> </div>
</div>
<div class="q" id="p_19Vv_812"> <div class="divNumber">969--970.</div> <div class="p"> <table class="singleColumn"> <tr> <td> <div class="pN">812</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_813"> <div class="divNumber">971.</div> <div class="p"> <table class="singleColumn"> <tr> <td> <div class="pN">813</div> <div class="G">So devaputto attamano,</div> </td> </tr> <tr> <td> <div class="G">vaṅgīseneva pucchito;</div> </td> </tr> <tr> <td> <div class="G">Pañhaṃ puṭṭho viyākāsi,</div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_814"> <div class="divNumber">972.</div> <div class="p"> <table class="singleColumn"> <tr> <td> <div class="pN">814</div> <div class="G">“Ahaṃ manussesu manussabhūto,</div> </td> </tr> <tr> <td> <div class="G">Upāsako cakkhumato ahosiṃ;</div> </td> </tr> <tr> <td> <div class="G">Pāṇātipātā virato ahosiṃ,</div> </td> </tr> <tr> <td> <div class="G">Loke adinnaṃ parivajjayissaṃ.</div> </td> </tr> </table> </div>
</div>
<div class="q" id="p_19Vv_815"> <div class="divNumber">973.</div> <div class="p"> <table class="singleColumn"> <tr> <td> <div class="pN">815</div> <div class="G">Amajjapo no ca musā abhāṇiṃ,</div> </td> </tr> <tr> <td> <div class="G">Sakena dārena ca tuṭṭho ahosiṃ;</div> </td> </tr> <tr> <td> <div class="G">Annañca pānañca pasannacitto,</div> </td> </tr> <tr> <td> <div class="G">Sakkacca dānaṃ vipulaṃ adāsiṃ.</div> </td> </tr> </table> </div>
</div>
<div class="q" id="p_19Vv_816"> <div class="divNumber">974--975.</div> <div class="p"> <table class="singleColumn"> <tr> <td> <div class="pN">816</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_817">
<span class="pN">817</span>Dutiyanāgavimānaṃ ekādasamaṃ.</div>
</html>
