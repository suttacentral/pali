<html>
<div class="i">1 Uppattiṭṭhānavāra</div>
<div class="h">Uppattiṭṭhānavāra</div>
<div class="q" id="p_34Y7_3"> <div class="divNumber">2.</div> <div class="p">
<span class="pN">3</span>Kattha kāmarāgānusayo anuseti? Kāmadhātuyā dvīsu vedanāsu ettha kāmarāgānusayo anuseti. </div>
</div>
<div class="q" id="p_34Y7_4"> <div class="p">
<span class="pN">4</span>Kattha paṭighānusayo anuseti? Dukkhāya vedanāya ettha paṭighānusayo anuseti. </div>
</div>
<div class="q" id="p_34Y7_5"> <div class="p">
<span class="pN">5</span>Kattha mānānusayo anuseti? Kāmadhātuyā dvīsu vedanāsu rūpadhātuyā arūpadhātuyā ettha mānānusayo anuseti. </div>
</div>
<div class="q" id="p_34Y7_6"> <div class="p">
<span class="pN">6</span>Kattha diṭṭhānusayo anuseti? Sabbasakkāyapariyāpannesu dhammesu ettha diṭṭhānusayo anuseti. </div>
</div>
<div class="q" id="p_34Y7_7"> <div class="p">
<span class="pN">7</span>Kattha vicikicchānusayo anuseti? Sabbasakkāyapariyāpannesu dhammesu ettha vicikicchānusayo anuseti. </div>
</div>
<div class="q" id="p_34Y7_8"> <div class="p">
<span class="pN">8</span>Kattha bhavarāgānusayo anuseti? Rūpadhātuyā arūpadhātuyā ettha bhavarāgānusayo anuseti. </div>
</div>
<div class="q" id="p_34Y7_9"> <div class="p">
<span class="pN">9</span>Kattha avijjānusayo anuseti? Sabbasakkāyapariyāpannesu dhammesu ettha avijjānusayo anuseti. </div>
</div>
<div class="ENDH3" id="p_34Y7_10">
<span class="pN">10</span>Uppattiṭṭhānavāro.</div>
</html>
