<html>
<div class="i"> Upanissayādi</div>
<div class="h">Tika, Hetuduka</div>
<div class="h">Kusalattika, Hetuduka</div>
<div class="h">Hetupada</div>
<div class="h">Pañhāvāra</div>
<div class="h">Paccayacatukka</div>
<div class="h">Upanissayādi</div>
<div class="q" id="p_39P4_32"> <div class="divNumber">11.</div> <div class="p">
<span class="pN">32</span>Kusalo hetu dhammo kusalassa hetussa dhammassa upanissayapaccayena paccayo. Kusalo hetu dhammo akusalassa hetussa dhammassa upanissayapaccayena paccayo. Kusalo hetu dhammo abyākatassa hetussa dhammassa upanissayapaccayena paccayo. (3) </div>
</div>
<div class="q" id="p_39P4_33"> <div class="p">
<span class="pN">33</span>Akusalo hetu dhammo akusalassa hetussa dhammassa upanissayapaccayena paccayo. Akusalo hetu dhammo kusalassa hetussa dhammassa upanissayapaccayena paccayo. Akusalo hetu dhammo abyākatassa hetussa dhammassa upanissayapaccayena paccayo…  tīṇi. </div>
</div>
<div class="q" id="p_39P4_34"> <div class="p">
<span class="pN">34</span>Abyākato hetu dhammo abyākatassa hetussa dhammassa upanissayapaccayena paccayo. Abyākato hetu dhammo kusalassa hetussa dhammassa upanissayapaccayena paccayo. Abyākato hetu dhammo akusalassa hetussa dhammassa upanissayapaccayena paccayo. (3) </div>
</div>
<div class="q" id="p_39P4_35"> <div class="p">
<span class="pN">35</span>Abyākato hetu dhammo abyākatassa hetussa dhammassa vipākapaccayena paccayo. (1) (Saṃkhittaṃ.) </div>
</div>
<div class="q" id="p_39P4_36"> <div class="divNumber">12.</div> <div class="p">
<span class="pN">36</span>Hetuyā tīṇi, ārammaṇe nava, adhipatiyā satta, anantare pañca, samanantare pañca, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, vipāke ekaṃ, indriye dve, magge dve, sampayutte tīṇi, atthiyā tīṇi, natthiyā pañca, vigate pañca, avigate tīṇi. (Saṃkhittaṃ.) </div>
</div>
</html>
