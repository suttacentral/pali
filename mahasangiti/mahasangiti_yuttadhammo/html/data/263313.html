<html>
<div class="i"> Purejāta</div>
<div class="h">Ajjhattattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_37P1_2828"> <div class="divNumber">36.</div> <div class="p">
<span class="pN">2828</span>Ajjhatto dhammo ajjhattassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  ajjhattaṃ cakkhuṃ…pe…  vatthuṃ aniccato dukkhato anattato vipassati…pe…  domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu ajjhattānaṃ khandhānaṃ purejātapaccayena paccayo. (1) </div>
</div>
<div class="q" id="p_37P1_2829"> <div class="p">
<span class="pN">2829</span>Ajjhatto dhammo bahiddhā dhammassa purejātapaccayena paccayo. <span class="bold">Ārammaṇapurejātaṃ</span>—  paro ajjhattaṃ cakkhuṃ…pe…  vatthuṃ aniccato…pe…  domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti. Ajjhattaṃ rūpāyatanaṃ bahiddhā cakkhuviññāṇassa…pe…  ajjhattaṃ phoṭṭhabbāyatanaṃ bahiddhā kāyaviññāṇassa purejātapaccayena paccayo. (2) </div>
</div>
<div class="q" id="p_37P1_2830"> <div class="divNumber">37.</div> <div class="p">
<span class="pN">2830</span>Bahiddhā dhammo bahiddhā dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  paro bahiddhā cakkhuṃ…pe…  vatthuṃ aniccato…pe…  dibbena cakkhunā rūpaṃ passati, dibbāya sotadhātuyā saddaṃ suṇāti. Bahiddhā rūpāyatanaṃ bahiddhā cakkhuviññāṇassa…pe…  bahiddhā phoṭṭhabbāyatanaṃ bahiddhā kāyaviññāṇassa…pe… . <span class="bold">Vatthupurejātaṃ</span>—  bahiddhā cakkhāyatanaṃ…pe…  kāyāyatanaṃ…pe…  vatthu bahiddhā khandhānaṃ purejātapaccayena paccayo. (1) </div>
</div>
<div class="q" id="p_37P1_2831"> <div class="p">
<span class="pN">2831</span>Bahiddhā dhammo ajjhattassa dhammassa purejātapaccayena paccayo. <span class="bold">Ārammaṇapurejātaṃ</span>—  bahiddhā cakkhuṃ…pe…  vatthuṃ aniccato…pe…  domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti. Bahiddhā rūpāyatanaṃ ajjhattassa cakkhuviññāṇassa…pe…  bahiddhā phoṭṭhabbāyatanaṃ ajjhattassa kāyaviññāṇassa purejātapaccayena paccayo. (2) </div>
</div>
<div class="q" id="p_37P1_2832"> <div class="divNumber">38.</div> <div class="p">
<span class="pN">2832</span>Ajjhatto ca bahiddhā ca dhammā ajjhattassa dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Bahiddhā rūpāyatanañca ajjhattaṃ cakkhāyatanañca ajjhattassa cakkhuviññāṇassa purejātapaccayena paccayo…pe…  bahiddhā phoṭṭhabbāyatanañca ajjhattaṃ kāyāyatanañca ajjhattassa kāyaviññāṇassa…pe…  bahiddhā rūpāyatanañca ajjhattaṃ vatthu ca…pe…  bahiddhā phoṭṭhabbāyatanañca ajjhattaṃ vatthu ca ajjhattānaṃ khandhānaṃ purejātapaccayena paccayo. (1) </div>
</div>
<div class="q" id="p_37P1_2833"> <div class="p">
<span class="pN">2833</span>Ajjhatto ca bahiddhā ca dhammā bahiddhā dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Ajjhattaṃ rūpāyatanañca bahiddhā cakkhāyatanañca bahiddhā cakkhuviññāṇassa purejātapaccayena paccayo…pe…  ajjhattaṃ phoṭṭhabbāyatanañca bahiddhā kāyāyatanañca bahiddhā kāyaviññāṇassa purejātapaccayena paccayo. Ajjhattaṃ rūpāyatanañca bahiddhā vatthu ca…pe…  ajjhattaṃ phoṭṭhabbāyatanañca bahiddhā vatthu ca bahiddhā khandhānaṃ purejātapaccayena paccayo. (2) </div>
</div>
</html>
