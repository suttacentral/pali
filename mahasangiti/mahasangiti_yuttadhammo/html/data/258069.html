<html>
<div class="i">3.6 Atītānāgatavāra</div>
<div class="h">Pariññāvāra</div>
<div class="h">Atītānāgatavāra</div>
<div class="q" id="p_33Y5_817"> <div class="divNumber">170.</div> <div class="p">
<span class="pN">817</span>»  Yo dukkhasaccaṃ parijānittha so samudayasaccaṃ pajahissatīti? No. </div>
</div>
<div class="q" id="p_33Y5_818"> <div class="p">
<span class="pN">818</span>«  Yo vā pana samudayasaccaṃ pajahissati so dukkhasaccaṃ parijānitthāti? No. </div>
</div>
<div class="q" id="p_33Y5_819"> <div class="p">
<span class="pN">819</span>»  Yo dukkhasaccaṃ na parijānittha so samudayasaccaṃ nappajahissatīti? </div>
</div>
<div class="q" id="p_33Y5_820"> <div class="p">
<span class="pN">820</span>Ye maggaṃ paṭilabhissanti te dukkhasaccaṃ na parijānittha, no ca te samudayasaccaṃ nappajahissanti. Aggamaggasamaṅgī ye ca puthujjanā maggaṃ na paṭilabhissanti te dukkhasaccañca na parijānittha samudayasaccañca nappajahissanti. </div>
</div>
<div class="q" id="p_33Y5_821"> <div class="p">
<span class="pN">821</span>«  Yo vā pana samudayasaccaṃ nappajahissati so dukkhasaccaṃ na parijānitthāti? </div>
</div>
<div class="q" id="p_33Y5_822"> <div class="p">
<span class="pN">822</span>Arahā samudayasaccaṃ nappajahissati, no ca dukkhasaccaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te samudayasaccañca nappajahissanti dukkhasaccañca na parijānittha. </div>
</div>
<div class="ENDH3" id="p_33Y5_823">
<span class="pN">823</span>Pariññāvāro.</div>
<div class="ENDBOOK" id="p_33Y5_824">
<span class="pN">824</span>Saccayamakapāḷi niṭṭhitā.</div>
</html>
