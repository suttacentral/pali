<html>
<div class="i">9.1 Vaḍḍhamātutherīgāthā</div>
<div class="h">Navakanipāta</div>
<div class="h">Vaḍḍhamātutherīgāthā</div>
<div class="q" id="p_19Th2_274"> <div class="divNumber">204.</div> <div class="p"> <table class="singleColumn"> <tr> <td> <div class="pN">274</div> <div class="G">“Mā su te vaḍḍha lokamhi,</div> </td> </tr> <tr> <td> <div class="G">vanatho āhu kudācanaṃ;</div> </td> </tr> <tr> <td> <div class="G">Mā puttaka punappunaṃ,</div> </td> </tr> <tr> <td> <div class="G">ahu dukkhassa bhāgimā.</div> </td> </tr> </table> </div>
</div>
<div class="q" id="p_19Th2_275"> <div class="divNumber">205.</div> <div class="p"> <table class="singleColumn"> <tr> <td> <div class="pN">275</div> <div class="G">Sukhañhi vaḍḍha munayo,</div> </td> </tr> <tr> <td> <div class="G">anejā chinnasaṃsayā;</div> </td> </tr> <tr> <td> <div class="G">Sītibhūtā damappattā,</div> </td> </tr> <tr> <td> <div class="G">viharanti anāsavā.</div> </td> </tr> </table> </div>
</div>
<div class="q" id="p_19Th2_276"> <div class="divNumber">206.</div> <div class="p"> <table class="singleColumn"> <tr> <td> <div class="pN">276</div> <div class="G">Tehānuciṇṇaṃ isībhi,</div> </td> </tr> <tr> <td> <div class="G">maggaṃ dassanapattiyā;</div> </td> </tr> <tr> <td> <div class="G">Dukkhassantakiriyāya,</div> </td> </tr> <tr> <td> <div class="G">tvaṃ vaḍḍha anubrūhaya”.</div> </td> </tr> </table> </div>
</div>
<div class="q" id="p_19Th2_277"> <div class="divNumber">207.</div> <div class="p"> <table class="singleColumn"> <tr> <td> <div class="pN">277</div> <div class="G">“Visāradāva bhaṇasi,</div> </td> </tr> <tr> <td> <div class="G">etamatthaṃ janetti me;</div> </td> </tr> <tr> <td> <div class="G">Maññāmi nūna māmike,</div> </td> </tr> <tr> <td> <div class="G">vanatho te na vijjati”.</div> </td> </tr> </table> </div>
</div>
<div class="q" id="p_19Th2_278"> <div class="divNumber">208.</div> <div class="p"> <table class="singleColumn"> <tr> <td> <div class="pN">278</div> <div class="G">“Ye keci vaḍḍha saṅkhārā,</div> </td> </tr> <tr> <td> <div class="G">hīnā ukkaṭṭhamajjhimā;</div> </td> </tr> <tr> <td> <div class="G">Aṇūpi aṇumattopi,</div> </td> </tr> <tr> <td> <div class="G">vanatho me na vijjati.</div> </td> </tr> </table> </div>
</div>
<div class="q" id="p_19Th2_279"> <div class="divNumber">209.</div> <div class="p"> <table class="singleColumn"> <tr> <td> <div class="pN">279</div> <div class="G">Sabbe me āsavā khīṇā,</div> </td> </tr> <tr> <td> <div class="G">appamattassa jhāyato;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_19Th2_280"> <div class="divNumber">210.</div> <div class="p"> <table class="singleColumn"> <tr> <td> <div class="pN">280</div> <div class="G">“Uḷāraṃ vata me mātā,</div> </td> </tr> <tr> <td> <div class="G">patodaṃ samavassari;</div> </td> </tr> <tr> <td> <div class="G">Paramatthasañhitā gāthā,</div> </td> </tr> <tr> <td> <div class="G">yathāpi anukampikā.</div> </td> </tr> </table> </div>
</div>
<div class="q" id="p_19Th2_281"> <div class="divNumber">211.</div> <div class="p"> <table class="singleColumn"> <tr> <td> <div class="pN">281</div> <div class="G">Tassāhaṃ vacanaṃ sutvā,</div> </td> </tr> <tr> <td> <div class="G">anusiṭṭhiṃ janettiyā;</div> </td> </tr> <tr> <td> <div class="G">Dhammasaṃvegamāpādiṃ,</div> </td> </tr> <tr> <td> <div class="G">yogakkhemassa pattiyā.</div> </td> </tr> </table> </div>
</div>
<div class="q" id="p_19Th2_282"> <div class="divNumber">212.</div> <div class="p"> <table class="singleColumn"> <tr> <td> <div class="pN">282</div> <div class="G">Sohaṃ padhānapahitatto,</div> </td> </tr> <tr> <td> <div class="G">rattindivamatandito;</div> </td> </tr> <tr> <td> <div class="G">Mātarā codito santo,</div> </td> </tr> <tr> <td> <div class="G">aphusiṃ santimuttamaṃ”.</div> </td> </tr> </table> </div>
</div>
<div class="CENTER" id="p_19Th2_283">
<span class="pN">283</span>…  Vaḍḍhamātā therī… .</div>
<div class="ENDH3" id="p_19Th2_284">
<span class="pN">284</span>Navakanipāto niṭṭhito.</div>
</html>
