<html>
<div class="i">4.9 Gūthakhādakapetivatthu</div>
<div class="h">Mahāvagga</div>
<div class="h">Gūthakhādakapetivatthu</div>
<div class="q" id="p_19Pv_830"> <div class="divNumber">774.</div> <div class="p"> <table class="singleColumn"> <tr> <td> <div class="pN">830</div> <div class="G">“Gūthakūpato uggantvā,</div> </td> </tr> <tr> <td> <div class="G">kā nu dīnā patiṭṭhasi;</div> </td> </tr> <tr> <td> <div class="G">Nissaṃsayaṃ pāpakammantā,</div> </td> </tr> <tr> <td> <div class="G">kiṃ nu saddahase tuvan”ti.</div> </td> </tr> </table> </div>
</div>
<div class="q" id="p_19Pv_831"> <div class="divNumber">775.</div> <div class="p"> <table class="singleColumn"> <tr> <td> <div class="pN">831</div> <div class="G">“Ahaṃ bhadante petīmhi,</div> </td> </tr> <tr> <td> <div class="G">duggatā yamalokikā;</div> </td> </tr> <tr> <td> <div class="G">Pāpakammaṃ karitvāna,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div>
</div>
<div class="q" id="p_19Pv_832"> <div class="divNumber">776.</div> <div class="p"> <table class="singleColumn"> <tr> <td> <div class="pN">832</div> <div class="G">“Kiṃ nu kāyena vācāya,</div> </td> </tr> <tr> <td> <div class="G">manasā dukkaṭaṃ kataṃ;</div> </td> </tr> <tr> <td> <div class="G">Kissa kammavipākena,</div> </td> </tr> <tr> <td> <div class="G">idaṃ dukkhaṃ nigacchasī”ti.</div> </td> </tr> </table> </div>
</div>
<div class="q" id="p_19Pv_833"> <div class="divNumber">777.</div> <div class="p"> <table class="singleColumn"> <tr> <td> <div class="pN">833</div> <div class="G">“Ahu āvāsiko mayhaṃ,</div> </td> </tr> <tr> <td> <div class="G">issukī kulamaccharī;</div> </td> </tr> <tr> <td> <div class="G">Ajjhāsito mayhaṃ ghare,</div> </td> </tr> <tr> <td> <div class="G">kadariyo paribhāsako.</div> </td> </tr> </table> </div>
</div>
<div class="q" id="p_19Pv_834"> <div class="divNumber">778.</div> <div class="p"> <table class="singleColumn"> <tr> <td> <div class="pN">834</div> <div class="G">Tassāhaṃ vacanaṃ sutvā,</div> </td> </tr> <tr> <td> <div class="G">bhikkhavo paribhāsisaṃ;</div> </td> </tr> <tr> <td> <div class="G">Tassa kammavipākena,</div> </td> </tr> <tr> <td> <div class="G">petalokaṃ ito gatā”ti.</div> </td> </tr> </table> </div>
</div>
<div class="q" id="p_19Pv_835"> <div class="divNumber">779.</div> <div class="p"> <table class="singleColumn"> <tr> <td> <div class="pN">835</div> <div class="G">“Amitto mittavaṇṇena,</div> </td> </tr> <tr> <td> <div class="G">yo te āsi kulūpako;</div> </td> </tr> <tr> <td> <div class="G">Kāyassa bhedā duppañño,</div> </td> </tr> <tr> <td> <div class="G">kiṃ nu pecca gatiṃ gato”ti.</div> </td> </tr> </table> </div>
</div>
<div class="q" id="p_19Pv_836"> <div class="divNumber">780.</div> <div class="p"> <table class="singleColumn"> <tr> <td> <div class="pN">836</div> <div class="G">“Tassevāhaṃ pāpakammassa,</div> </td> </tr> <tr> <td> <div class="G">sīse tiṭṭhāmi matthake;</div> </td> </tr> <tr> <td> <div class="G">So ca paravisayaṃ patto,</div> </td> </tr> <tr> <td> <div class="G">mameva paricārako.</div> </td> </tr> </table> </div>
</div>
<div class="q" id="p_19Pv_837"> <div class="divNumber">781.</div> <div class="p"> <table class="singleColumn"> <tr> <td> <div class="pN">837</div> <div class="G">Yaṃ bhadante hadantaññe,</div> </td> </tr> <tr> <td> <div class="G">etaṃ me hoti bhojanaṃ;</div> </td> </tr> <tr> <td> <div class="G">Ahañca kho yaṃ hadāmi,</div> </td> </tr> <tr> <td> <div class="G">etaṃ so upajīvatī”ti.</div> </td> </tr> </table> </div>
</div>
<div class="CENTER" id="p_19Pv_838">
<span class="pN">838</span>Gūthakhādakapetivatthu navamaṃ.</div>
</html>
