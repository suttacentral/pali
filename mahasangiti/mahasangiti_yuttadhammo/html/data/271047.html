<html>
<div class="i">2.14.5.13 Piṭṭhiduka</div>
<div class="h">Niddesa</div>
<div class="h">Cuddasamanaya Vippayuttenasaṅgahitāsaṅgahitapadaniddesa</div>
<div class="h">Duka</div>
<div class="h">Piṭṭhiduka</div>
<div class="q" id="p_31Dht_631"> <div class="divNumber">510.</div> <div class="p">
<span class="pN">631</span>Dassanena pahātabbehi dhammehi ye dhammā…  bhāvanāya pahātabbehi dhammehi ye dhammā…  dassanena pahātabbahetukehi dhammehi ye dhammā…  bhāvanāya pahātabbahetukehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_632"> <div class="divNumber">511.</div> <div class="p">
<span class="pN">632</span>Na dassanena pahātabbehi dhammehi ye dhammā…  na bhāvanāya pahātabbehi dhammehi ye dhammā…  na dassanena pahātabbahetukehi dhammehi ye dhammā…  na bhāvanāya pahātabbahetukehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_633"> <div class="divNumber">512.</div> <div class="p">
<span class="pN">633</span>Savitakkehi dhammehi ye dhammā…  savicārehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā. </div>
</div>
<div class="q" id="p_31Dht_634"> <div class="divNumber">513.</div> <div class="p">
<span class="pN">634</span>Sappītikehi dhammehi ye dhammā…  pītisahagatehi dhammehi ye dhammā…  sukhasahagatehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_635"> <div class="divNumber">514.</div> <div class="p">
<span class="pN">635</span>Upekkhāsahagatehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi terasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi pañcahi dhātūhi asaṅgahitā. </div>
</div>
<div class="q" id="p_31Dht_636"> <div class="divNumber">515.</div> <div class="p">
<span class="pN">636</span>Kāmāvacarehi dhammehi ye dhammā…  pariyāpannehi dhammehi ye dhammā…  sauttarehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_637"> <div class="divNumber">516.</div> <div class="p">
<span class="pN">637</span>Na kāmāvacarehi dhammehi ye dhammā…  apariyāpannehi dhammehi ye dhammā…  anuttarehi dhammehi ye dhammā vippayuttā…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā. </div>
</div>
<div class="q" id="p_31Dht_638"> <div class="divNumber">517.</div> <div class="p">
<span class="pN">638</span>Rūpāvacarehi dhammehi ye dhammā…  arūpāvacarehi dhammehi ye dhammā…  niyyānikehi dhammehi ye dhammā…  niyatehi dhammehi ye dhammā…  saraṇehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_639"> <div class="divNumber">518.</div> <div class="p">
<span class="pN">639</span>Na rūpāvacarehi dhammehi ye dhammā…  na arūpāvacarehi dhammehi ye dhammā…  aniyyānikehi dhammehi ye dhammā…  aniyatehi dhammehi ye dhammā…  araṇehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi saṅgahitā? Te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_640"> <div class="p"> <table class="singleColumn"> <tr> <td> <div class="pN">640</div> <div class="G">Dhammāyatanaṃ dhammadhātu,</div> </td> </tr> <tr> <td> <div class="G">Atha jīvitaṃ nāmarūpaṃ;</div> </td> </tr> <tr> <td> <div class="G">Saḷāyatanaṃ jātijarāmataṃ,</div> </td> </tr> <tr> <td> <div class="G">Dve ca tike na labbhare.</div> </td> </tr> </table> </div>
</div>
<div class="q" id="p_31Dht_641"> <div class="p"> <table class="singleColumn"> <tr> <td> <div class="pN">641</div> <div class="G">Paṭhamantare satta ca,</div> </td> </tr> <tr> <td> <div class="G">Gocchake dasa aparante;</div> </td> </tr> <tr> <td> <div class="G">Cuddasa cha ca matthake,</div> </td> </tr> <tr> <td> <div class="G">Iccete sattacattālīsa dhammā;</div> </td> </tr> <tr> <td> <div class="G">Samucchede na labbhanti,</div> </td> </tr> <tr> <td> <div class="G">Moghapucchakena cāti. [47]</div> </td> </tr> </table> </div>
</div>
<div class="ENDH3" id="p_31Dht_642">
<span class="pN">642</span>Vippayuttenasaṅgahitāsaṅgahitapadaniddeso cuddasamo.</div>
<div class="ENDBOOK" id="p_31Dht_643">
<span class="pN">643</span>Dhātukathāpakaraṇaṃ niṭṭhitaṃ.</div>
</html>
