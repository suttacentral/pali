<html>
<div class="i"> Hetu</div>
<div class="h">Āsavagocchaka</div>
<div class="h">Āsavaāsavasampayuttaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1279"> <div class="divNumber">115.</div> <div class="p">
<span class="pN">1279</span>Āsavañceva āsavasampayuttañca dhammaṃ paṭicca āsavo ceva āsavasampayutto ca dhammo uppajjati hetupaccayā—  kāmāsavaṃ paṭicca diṭṭhāsavo avijjāsavo. (Cakkaṃ bandhitabbaṃ.) Bhavāsavaṃ paṭicca avijjāsavo (cakkaṃ bandhitabbaṃ). Diṭṭhāsavaṃ paṭicca avijjāsavo. (1) </div>
</div>
<div class="q" id="p_38P2_1280"> <div class="p">
<span class="pN">1280</span>Āsavañceva āsavasampayuttañca dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsave paṭicca sampayuttakā khandhā. (2) </div>
</div>
<div class="q" id="p_38P2_1281"> <div class="p">
<span class="pN">1281</span>Āsavañceva āsavasampayuttañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttaṃ kāmāsavaṃ paṭicca diṭṭhāsavo avijjāsavo sampayuttakā ca khandhā. (Sabbaṃ cakkaṃ.) (3) </div>
</div>
<div class="q" id="p_38P2_1282"> <div class="divNumber">116.</div> <div class="p">
<span class="pN">1282</span>Āsavasampayuttañceva no ca āsavaṃ dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsavasampayuttañceva no ca āsavaṃ ekaṃ khandhaṃ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1283"> <div class="p">
<span class="pN">1283</span>Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca dhammo uppajjati hetupaccayā—  āsavasampayuttañceva no ca āsave khandhe paṭicca āsavā. (2) </div>
</div>
<div class="q" id="p_38P2_1284"> <div class="p">
<span class="pN">1284</span>Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttañceva no ca āsavaṃ ekaṃ khandhaṃ paṭicca tayo khandhā āsavā ca…pe…  dve khandhe…pe… . (3) </div>
</div>
<div class="q" id="p_38P2_1285"> <div class="divNumber">117.</div> <div class="p">
<span class="pN">1285</span>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca dhammo uppajjati hetupaccayā—  kāmāsavañca sampayuttake ca khandhe paṭicca diṭṭhāsavo avijjāsavo. (Sabbaṃ cakkaṃ.) (1) </div>
</div>
<div class="q" id="p_38P2_1286"> <div class="p">
<span class="pN">1286</span>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsavasampayuttañceva no ca āsavaṃ ekaṃ khandhañca āsave ca paṭicca tayo khandhā…pe…  dve khandhe…pe… . (2) </div>
</div>
<div class="q" id="p_38P2_1287"> <div class="p">
<span class="pN">1287</span>Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttañceva no ca āsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo…pe…  dve khandhe…pe… . (3) </div>
</div>
<div class="CENTER" id="p_38P2_1288">
<span class="pN">1288</span>(Cakkaṃ. Evaṃ sabbe paccayā kātabbā.)</div>
</html>
