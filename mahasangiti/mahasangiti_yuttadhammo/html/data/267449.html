<html>
<div class="i">32.5 Pupphāsanadāyakattheraapadāna</div>
<div class="h">Ārakkhadāyakavagga</div>
<div class="h">Pupphāsanadāyakattheraapadāna</div>
<div class="q" id="p_20Ap1_3533"> <div class="divNumber">20.</div> <div class="p"> <table class="singleColumn"> <tr> <td> <div class="pN">3533</div> <div class="G">“Suvaṇṇavaṇṇaṃ sambuddhaṃ,</div> </td> </tr> <tr> <td> <div class="G">Pītaraṃsiṃva bhāṇumaṃ;</div> </td> </tr> <tr> <td> <div class="G">Avidūrena gacchantaṃ,</div> </td> </tr> <tr> <td> <div class="G">Siddhatthaṃ aparājitaṃ.</div> </td> </tr> </table> </div>
</div>
<div class="q" id="p_20Ap1_3534"> <div class="divNumber">21.</div> <div class="p"> <table class="singleColumn"> <tr> <td> <div class="pN">3534</div> <div class="G">Tassa paccuggamitvāna,</div> </td> </tr> <tr> <td> <div class="G">pavesetvāna assamaṃ;</div> </td> </tr> <tr> <td> <div class="G">Pupphāsanaṃ mayā dinnaṃ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_3535"> <div class="divNumber">22.</div> <div class="p"> <table class="singleColumn"> <tr> <td> <div class="pN">3535</div> <div class="G">Añjaliṃ paggahetvāna,</div> </td> </tr> <tr> <td> <div class="G">vedajāto tadā ahaṃ;</div> </td> </tr> <tr> <td> <div class="G">Buddhe cittaṃ pasādetvā,</div> </td> </tr> <tr> <td> <div class="G">taṃ kammaṃ pariṇāmayiṃ.</div> </td> </tr> </table> </div>
</div>
<div class="q" id="p_20Ap1_3536"> <div class="divNumber">23.</div> <div class="p"> <table class="singleColumn"> <tr> <td> <div class="pN">3536</div> <div class="G">Yaṃ me atthi kataṃ puññaṃ,</div> </td> </tr> <tr> <td> <div class="G">sayambhumhaparājite;</div> </td> </tr> <tr> <td> <div class="G">Sabbena tena kusalena,</div> </td> </tr> <tr> <td> <div class="G">vimalo homi sāsane.</div> </td> </tr> </table> </div>
</div>
<div class="q" id="p_20Ap1_3537"> <div class="divNumber">24.</div> <div class="p"> <table class="singleColumn"> <tr> <td> <div class="pN">3537</div> <div class="G">Catunnavutito kappe,</div> </td> </tr> <tr> <td> <div class="G">pupphāsanamadaṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphāsanassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3538"> <div class="divNumber">25.</div> <div class="p"> <table class="singleColumn"> <tr> <td> <div class="pN">3538</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3539"> <div class="p">
<span class="pN">3539</span>Itthaṃ sudaṃ āyasmā pupphāsanadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3540">
<span class="pN">3540</span>Pupphāsanadāyakattherassāpadānaṃ pañcamaṃ.</div>
</html>
