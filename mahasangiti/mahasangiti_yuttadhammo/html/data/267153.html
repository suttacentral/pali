<html>
<div class="i">2.9 Sopākattheraapadāna</div>
<div class="h">Sīhāsaniyavagga</div>
<div class="h">Sopākattheraapadāna</div>
<div class="q" id="p_20Ap1_823"> <div class="divNumber">112.</div> <div class="p"> <table class="singleColumn"> <tr> <td> <div class="pN">823</div> <div class="G">“Pabbhāraṃ sodhayantassa,</div> </td> </tr> <tr> <td> <div class="G">vipine pabbatuttame;</div> </td> </tr> <tr> <td> <div class="G">Siddhattho nāma bhagavā,</div> </td> </tr> <tr> <td> <div class="G">āgacchi mama santikaṃ.</div> </td> </tr> </table> </div>
</div>
<div class="q" id="p_20Ap1_824"> <div class="divNumber">113.</div> <div class="p"> <table class="singleColumn"> <tr> <td> <div class="pN">824</div> <div class="G">Buddhaṃ upagataṃ disvā,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Santharaṃ paññapetvāna,</div> </td> </tr> <tr> <td> <div class="G">pupphāsanamadāsahaṃ.</div> </td> </tr> </table> </div>
</div>
<div class="q" id="p_20Ap1_825"> <div class="divNumber">114.</div> <div class="p"> <table class="singleColumn"> <tr> <td> <div class="pN">825</div> <div class="G">Pupphāsane nisīditvā,</div> </td> </tr> <tr> <td> <div class="G">siddhattho lokanāyako;</div> </td> </tr> <tr> <td> <div class="G">Mamañca gatimaññāya,</div> </td> </tr> <tr> <td> <div class="G">aniccatamudāhari.</div> </td> </tr> </table> </div>
</div>
<div class="q" id="p_20Ap1_826"> <div class="divNumber">115.</div> <div class="p"> <table class="singleColumn"> <tr> <td> <div class="pN">826</div> <div class="G">‘Aniccā vata saṅkhārā,</div> </td> </tr> <tr> <td> <div class="G">uppādavayadhammino;</div> </td> </tr> <tr> <td> <div class="G">Uppajjitvā nirujjhanti,</div> </td> </tr> <tr> <td> <div class="G">tesaṃ vūpasamo sukho’.</div> </td> </tr> </table> </div>
</div>
<div class="q" id="p_20Ap1_827"> <div class="divNumber">116.</div> <div class="p"> <table class="singleColumn"> <tr> <td> <div class="pN">827</div> <div class="G">Idaṃ vatvāna sabbaññū,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Nabhaṃ abbhuggami vīro,</div> </td> </tr> <tr> <td> <div class="G">haṃsarājāva ambare.</div> </td> </tr> </table> </div>
</div>
<div class="q" id="p_20Ap1_828"> <div class="divNumber">117.</div> <div class="p"> <table class="singleColumn"> <tr> <td> <div class="pN">828</div> <div class="G">Sakaṃ diṭṭhiṃ jahitvāna,</div> </td> </tr> <tr> <td> <div class="G">bhāvayāniccasaññahaṃ;</div> </td> </tr> <tr> <td> <div class="G">Ekāhaṃ bhāvayitvāna,</div> </td> </tr> <tr> <td> <div class="G">tattha kālaṃ kato ahaṃ.</div> </td> </tr> </table> </div>
</div>
<div class="q" id="p_20Ap1_829"> <div class="divNumber">118.</div> <div class="p"> <table class="singleColumn"> <tr> <td> <div class="pN">829</div> <div class="G">Dve sampattī anubhotvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Pacchime bhave sampatte,</div> </td> </tr> <tr> <td> <div class="G">sapākayonupāgamiṃ.</div> </td> </tr> </table> </div>
</div>
<div class="q" id="p_20Ap1_830"> <div class="divNumber">119.</div> <div class="p"> <table class="singleColumn"> <tr> <td> <div class="pN">830</div> <div class="G">Agārā abhinikkhamma,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Jātiyā sattavassohaṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_831"> <div class="divNumber">120.</div> <div class="p"> <table class="singleColumn"> <tr> <td> <div class="pN">831</div> <div class="G">Āraddhavīriyo pahitatto,</div> </td> </tr> <tr> <td> <div class="G">Sīlesu susamāhito;</div> </td> </tr> <tr> <td> <div class="G">Tosetvāna mahānāgaṃ,</div> </td> </tr> <tr> <td> <div class="G">Alatthaṃ upasampadaṃ.</div> </td> </tr> </table> </div>
</div>
<div class="q" id="p_20Ap1_832"> <div class="divNumber">121.</div> <div class="p"> <table class="singleColumn"> <tr> <td> <div class="pN">832</div> <div class="G">Catunnavutito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_833"> <div class="divNumber">122.</div> <div class="p"> <table class="singleColumn"> <tr> <td> <div class="pN">833</div> <div class="G">Catunnavutito kappe,</div> </td> </tr> <tr> <td> <div class="G">yaṃ saññaṃ bhāvayiṃ tadā;</div> </td> </tr> <tr> <td> <div class="G">Taṃ saññaṃ bhāvayantassa,</div> </td> </tr> <tr> <td> <div class="G">patto me āsavakkhayo.</div> </td> </tr> </table> </div>
</div>
<div class="q" id="p_20Ap1_834"> <div class="divNumber">123.</div> <div class="p"> <table class="singleColumn"> <tr> <td> <div class="pN">834</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_835"> <div class="p">
<span class="pN">835</span>Itthaṃ sudaṃ āyasmā sopāko thero imā gāthāyo abhāsitthāti. </div>
</div>
<div class="CENTER" id="p_20Ap1_836">
<span class="pN">836</span>Sopākattherassāpadānaṃ navamaṃ.</div>
</html>
