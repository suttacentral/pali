<html>
<div class="i">44.4 Ñāṇatthavikattheraapadāna</div>
<div class="h">Ekavihārivagga</div>
<div class="h">Ñāṇatthavikattheraapadāna</div>
<div class="q" id="p_20Ap1_5704"> <div class="divNumber">35.</div> <div class="p"> <table class="singleColumn"> <tr> <td> <div class="pN">5704</div> <div class="G">“Kaṇikāraṃva jalitaṃ,</div> </td> </tr> <tr> <td> <div class="G">dīparukkhaṃva jotitaṃ;</div> </td> </tr> <tr> <td> <div class="G">Kañcanaṃva virocantaṃ,</div> </td> </tr> <tr> <td> <div class="G">addasaṃ dvipaduttamaṃ.</div> </td> </tr> </table> </div>
</div>
<div class="q" id="p_20Ap1_5705"> <div class="divNumber">36.</div> <div class="p"> <table class="singleColumn"> <tr> <td> <div class="pN">5705</div> <div class="G">Kamaṇḍaluṃ ṭhapetvāna,</div> </td> </tr> <tr> <td> <div class="G">vākacīrañca kuṇḍikaṃ;</div> </td> </tr> <tr> <td> <div class="G">Ekaṃsaṃ ajinaṃ katvā,</div> </td> </tr> <tr> <td> <div class="G">buddhaseṭṭhaṃ thaviṃ ahaṃ.</div> </td> </tr> </table> </div>
</div>
<div class="q" id="p_20Ap1_5706"> <div class="divNumber">37.</div> <div class="p"> <table class="singleColumn"> <tr> <td> <div class="pN">5706</div> <div class="G">‘Tamandhakāraṃ vidhamaṃ,</div> </td> </tr> <tr> <td> <div class="G">mohajālasamākulaṃ;</div> </td> </tr> <tr> <td> <div class="G">Ñāṇālokaṃ dassetvāna,</div> </td> </tr> <tr> <td> <div class="G">nittiṇṇosi mahāmuni.</div> </td> </tr> </table> </div>
</div>
<div class="q" id="p_20Ap1_5707"> <div class="divNumber">38.</div> <div class="p"> <table class="singleColumn"> <tr> <td> <div class="pN">5707</div> <div class="G">Samuddharasimaṃ lokaṃ,</div> </td> </tr> <tr> <td> <div class="G">sabbāvantamanuttaraṃ;</div> </td> </tr> <tr> <td> <div class="G">Ñāṇe te upamā natthi,</div> </td> </tr> <tr> <td> <div class="G">yāvatājagatogati.</div> </td> </tr> </table> </div>
</div>
<div class="q" id="p_20Ap1_5708"> <div class="divNumber">39.</div> <div class="p"> <table class="singleColumn"> <tr> <td> <div class="pN">5708</div> <div class="G">Tena ñāṇena sabbaññū,</div> </td> </tr> <tr> <td> <div class="G">iti buddho pavuccati;</div> </td> </tr> <tr> <td> <div class="G">Vandāmi taṃ mahāvīraṃ,</div> </td> </tr> <tr> <td> <div class="G">sabbaññutamanāvaraṃ’.</div> </td> </tr> </table> </div>
</div>
<div class="q" id="p_20Ap1_5709"> <div class="divNumber">40.</div> <div class="p"> <table class="singleColumn"> <tr> <td> <div class="pN">5709</div> <div class="G">Satasahassito kappe,</div> </td> </tr> <tr> <td> <div class="G">buddhaseṭṭhaṃ thaviṃ ahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ñāṇatthavāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_5710"> <div class="divNumber">41.</div> <div class="p"> <table class="singleColumn"> <tr> <td> <div class="pN">5710</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5711"> <div class="divNumber">42.</div> <div class="p"> <table class="singleColumn"> <tr> <td> <div class="pN">5711</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_5712"> <div class="divNumber">43.</div> <div class="p"> <table class="singleColumn"> <tr> <td> <div class="pN">5712</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_5713"> <div class="p">
<span class="pN">5713</span>Itthaṃ sudaṃ āyasmā ñāṇatthaviko thero imā gāthāyo abhāsitthāti. </div>
</div>
<div class="CENTER" id="p_20Ap1_5714">
<span class="pN">5714</span>Ñāṇatthavikattherassāpadānaṃ catutthaṃ.</div>
</html>
