<html>
<div class="i">2.3.2.13.7 Sappītikaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Piṭṭhiduka</div>
<div class="h">Sappītikaduka</div>
<div class="q" id="p_29Dhs_1980"> <div class="divNumber">1279.</div> <div class="p">
<span class="pN">1980</span>Katame dhammā sappītikā? Sappītikabhūmiyaṃ kāmāvacare rūpāvacare apariyāpanne, pītiṃ ṭhapetvā, taṃsampayutto vedanākkhandho…pe…  viññāṇakkhandho—  ime dhammā sappītikā. </div>
</div>
<div class="q" id="p_29Dhs_1981"> <div class="divNumber">1280.</div> <div class="p">
<span class="pN">1981</span>Katame dhammā appītikā? Appītikabhūmiyaṃ kāmāvacare rūpāvacare arūpāvacare apariyāpanne; vedanākkhandho…pe…  viññāṇakkhandho; pīti ca, sabbañca rūpaṃ, asaṅkhatā ca dhātu—  ime dhammā appītikā. </div>
</div>
</html>
