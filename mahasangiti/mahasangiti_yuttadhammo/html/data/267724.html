<html>
<div class="i">3.9 Yasodharāpamukhadasabhikkhunīsahassaapadāna</div>
<div class="h">Kuṇḍalakesīvagga</div>
<div class="h">Yasodharāpamukhadasabhikkhunīsahassaapadāna</div>
<div class="q" id="p_20Ap2_1122"> <div class="divNumber">411.</div> <div class="p"> <table class="singleColumn"> <tr> <td> <div class="pN">1122</div> <div class="G">“Kappe ca satasahasse,</div> </td> </tr> <tr> <td> <div class="G">caturo ca asaṅkhiye;</div> </td> </tr> <tr> <td> <div class="G">Dīpaṅkaro nāma jino,</div> </td> </tr> <tr> <td> <div class="G">uppajji lokanāyako.</div> </td> </tr> </table> </div>
</div>
<div class="q" id="p_20Ap2_1123"> <div class="divNumber">412.</div> <div class="p"> <table class="singleColumn"> <tr> <td> <div class="pN">1123</div> <div class="G">Dīpaṅkaro mahāvīro,</div> </td> </tr> <tr> <td> <div class="G">viyākāsi vināyako;</div> </td> </tr> <tr> <td> <div class="G">Sumedhañca sumittañca,</div> </td> </tr> <tr> <td> <div class="G">samānasukhadukkhataṃ.</div> </td> </tr> </table> </div>
</div>
<div class="q" id="p_20Ap2_1124"> <div class="divNumber">413.</div> <div class="p"> <table class="singleColumn"> <tr> <td> <div class="pN">1124</div> <div class="G">Sadevakañca passanto,</div> </td> </tr> <tr> <td> <div class="G">vicaranto sadevakaṃ;</div> </td> </tr> <tr> <td> <div class="G">Tesaṃ pakittane amhe,</div> </td> </tr> <tr> <td> <div class="G">upagamma samāgamaṃ.</div> </td> </tr> </table> </div>
</div>
<div class="q" id="p_20Ap2_1125"> <div class="divNumber">414.</div> <div class="p"> <table class="singleColumn"> <tr> <td> <div class="pN">1125</div> <div class="G">Amhaṃ sabbapati hohi,</div> </td> </tr> <tr> <td> <div class="G">anāgatasamāgame;</div> </td> </tr> <tr> <td> <div class="G">Sabbāva tuyhaṃ bhariyā,</div> </td> </tr> <tr> <td> <div class="G">manāpā piyavādikā.</div> </td> </tr> </table> </div>
</div>
<div class="q" id="p_20Ap2_1126"> <div class="divNumber">415.</div> <div class="p"> <table class="singleColumn"> <tr> <td> <div class="pN">1126</div> <div class="G">Dānaṃ sīlamayaṃ sabbaṃ,</div> </td> </tr> <tr> <td> <div class="G">bhāvanā ca subhāvitā;</div> </td> </tr> <tr> <td> <div class="G">Dīgharattañca no sabbaṃ,</div> </td> </tr> <tr> <td> <div class="G">pariccattaṃ mahāmune.</div> </td> </tr> </table> </div>
</div>
<div class="q" id="p_20Ap2_1127"> <div class="divNumber">416.</div> <div class="p"> <table class="singleColumn"> <tr> <td> <div class="pN">1127</div> <div class="G">Gandhaṃ vilepanaṃ mālaṃ,</div> </td> </tr> <tr> <td> <div class="G">dīpañca ratanāmayaṃ;</div> </td> </tr> <tr> <td> <div class="G">Yaṃ kiñci patthitaṃ sabbaṃ,</div> </td> </tr> <tr> <td> <div class="G">pariccattaṃ mahāmuni.</div> </td> </tr> </table> </div>
</div>
<div class="q" id="p_20Ap2_1128"> <div class="divNumber">417.</div> <div class="p"> <table class="singleColumn"> <tr> <td> <div class="pN">1128</div> <div class="G">Aññaṃ vāpi kataṃ kammaṃ,</div> </td> </tr> <tr> <td> <div class="G">paribhogañca mānusaṃ;</div> </td> </tr> <tr> <td> <div class="G">Dīgharattañhi no sabbaṃ,</div> </td> </tr> <tr> <td> <div class="G">pariccattaṃ mahāmuni.</div> </td> </tr> </table> </div>
</div>
<div class="q" id="p_20Ap2_1129"> <div class="divNumber">418.</div> <div class="p"> <table class="singleColumn"> <tr> <td> <div class="pN">1129</div> <div class="G">Anekajātisaṃsāraṃ,</div> </td> </tr> <tr> <td> <div class="G">bahuṃ puññampi no kataṃ;</div> </td> </tr> <tr> <td> <div class="G">Issaramanubhotvāna,</div> </td> </tr> <tr> <td> <div class="G">saṃsaritvā bhavābhave.</div> </td> </tr> </table> </div>
</div>
<div class="q" id="p_20Ap2_1130"> <div class="divNumber">419.</div> <div class="p"> <table class="singleColumn"> <tr> <td> <div class="pN">1130</div> <div class="G">Pacchime bhave sampatte,</div> </td> </tr> <tr> <td> <div class="G">sakyaputtanivesane;</div> </td> </tr> <tr> <td> <div class="G">Nānākulūpapannāyo,</div> </td> </tr> <tr> <td> <div class="G">accharā kāmavaṇṇinī.</div> </td> </tr> </table> </div>
</div>
<div class="q" id="p_20Ap2_1131"> <div class="divNumber">420.</div> <div class="p"> <table class="singleColumn"> <tr> <td> <div class="pN">1131</div> <div class="G">Lābhaggena yasaṃ pattā,</div> </td> </tr> <tr> <td> <div class="G">pūjitā sabbasakkatā;</div> </td> </tr> <tr> <td> <div class="G">Lābhiyo annapānānaṃ,</div> </td> </tr> <tr> <td> <div class="G">sadā sammānitā mayaṃ.</div> </td> </tr> </table> </div>
</div>
<div class="q" id="p_20Ap2_1132"> <div class="divNumber">421.</div> <div class="p"> <table class="singleColumn"> <tr> <td> <div class="pN">1132</div> <div class="G">Agāraṃ pajahitvāna,</div> </td> </tr> <tr> <td> <div class="G">pabbajimhanagāriyaṃ;</div> </td> </tr> <tr> <td> <div class="G">Aḍḍhamāse asampatte,</div> </td> </tr> <tr> <td> <div class="G">sabbā pattāmha nibbutiṃ.</div> </td> </tr> </table> </div>
</div>
<div class="q" id="p_20Ap2_1133"> <div class="divNumber">422.</div> <div class="p"> <table class="singleColumn"> <tr> <td> <div class="pN">1133</div> <div class="G">Lābhiyo annapānānaṃ,</div> </td> </tr> <tr> <td> <div class="G">vatthasenāsanāni ca;</div> </td> </tr> <tr> <td> <div class="G">Upenti paccayā sabbe,</div> </td> </tr> <tr> <td> <div class="G">sadā sakkatapūjitā.</div> </td> </tr> </table> </div>
</div>
<div class="q" id="p_20Ap2_1134"> <div class="divNumber">423.</div> <div class="p"> <table class="singleColumn"> <tr> <td> <div class="pN">1134</div> <div class="G">Kilesā jhāpitā amhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāma anāsavā.</div> </td> </tr> </table> </div>
</div>
<div class="q" id="p_20Ap2_1135"> <div class="divNumber">424.</div> <div class="p"> <table class="singleColumn"> <tr> <td> <div class="pN">1135</div> <div class="G">Svāgataṃ vata no āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1136"> <div class="divNumber">425.</div> <div class="p"> <table class="singleColumn"> <tr> <td> <div class="pN">1136</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_1137"> <div class="p">
<span class="pN">1137</span>Itthaṃ sudaṃ yasodharāpamukhāni dasabhikkhunīsahassāni bhagavato sammukhā imā gāthāyo abhāsitthāti. </div>
</div>
<div class="CENTER" id="p_20Ap2_1138">
<span class="pN">1138</span>Yasodharāpamukhadasabhikkhunīsahassāpadānaṃ navamaṃ.</div>
</html>
