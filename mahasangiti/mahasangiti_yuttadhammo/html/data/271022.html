<html>
<div class="i">2.9.2.11--13 Upādānagocchakādi</div>
<div class="h">Niddesa</div>
<div class="h">Navamanaya Sampayuttenasampayuttapadaniddesa</div>
<div class="h">Duka</div>
<div class="h">Upādānagocchakādi</div>
<div class="q" id="p_31Dht_436"> <div class="divNumber">350.</div> <div class="p">
<span class="pN">436</span>Upādānehi dhammehi ye dhammā…  kilesehi dhammehi ye dhammā…  kilesehi ceva saṃkilesikehi ca dhammehi ye dhammā…  kilesehi ceva saṃkiliṭṭhehi ca dhammehi ye dhammā…  kilesehi ceva kilesasampayuttehi ca dhammehi ye dhammā sampayuttā, tehi dhammehi ye dhammā sampayuttā…  te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. </div>
</div>
<div class="q" id="p_31Dht_437"> <div class="divNumber">351.</div> <div class="p">
<span class="pN">437</span>Saṃkiliṭṭhehi ceva no ca kilesehi dhammehi ye dhammā…  kilesasampayuttehi ceva no ca kilesehi dhammehi ye dhammā…  savitakkehi dhammehi ye dhammā…  savicārehi dhammehi ye dhammā…  sappītikehi dhammehi ye dhammā…  pītisahagatehi dhammehi ye dhammā sampayuttā, tehi dhammehi ye dhammā sampayuttā…  te dhammā ekena khandhena ekenāyatanena ekāya dhātuyā kehici sampayuttā. </div>
</div>
<div class="q" id="p_31Dht_438"> <div class="divNumber">352.</div> <div class="p">
<span class="pN">438</span>Sukhasahagatehi dhammehi ye dhammā…  upekkhāsahagatehi dhammehi ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā? Te dhammā ekena khandhena sampayuttā; ekenāyatanena ekāya dhātuyā kehici sampayuttā. </div>
</div>
<div class="q" id="p_31Dht_439"> <div class="p"> <table class="singleColumn"> <tr> <td> <div class="pN">439</div> <div class="G">Arūpakkhandhā cattāro,</div> </td> </tr> <tr> <td> <div class="G">manāyatanameva ca;</div> </td> </tr> <tr> <td> <div class="G">Viññāṇadhātuyo satta,</div> </td> </tr> <tr> <td> <div class="G">dve saccā cuddasindriyā.</div> </td> </tr> </table> </div>
</div>
<div class="q" id="p_31Dht_440"> <div class="p"> <table class="singleColumn"> <tr> <td> <div class="pN">440</div> <div class="G">Paccaye dvādasa padā,</div> </td> </tr> <tr> <td> <div class="G">tato upari soḷasa;</div> </td> </tr> <tr> <td> <div class="G">Tikesu aṭṭha gocchake,</div> </td> </tr> <tr> <td> <div class="G">tecattālīsameva ca.</div> </td> </tr> </table> </div>
</div>
<div class="q" id="p_31Dht_441"> <div class="p"> <table class="singleColumn"> <tr> <td> <div class="pN">441</div> <div class="G">Mahantaraduke satta,</div> </td> </tr> <tr> <td> <div class="G">padā piṭṭhi dukesu cha;</div> </td> </tr> <tr> <td> <div class="G">Navamassa padassete,</div> </td> </tr> <tr> <td> <div class="G">niddese saṅgahaṃ gatāti. [120]</div> </td> </tr> </table> </div>
</div>
<div class="ENDH3" id="p_31Dht_442">
<span class="pN">442</span>Sampayuttena sampayuttapadaniddeso navamo.</div>
</html>
