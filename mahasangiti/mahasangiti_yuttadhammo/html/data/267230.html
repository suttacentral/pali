<html>
<div class="i">10.6 Tipupphiyattheraapadāna</div>
<div class="h">Sudhāvagga</div>
<div class="h">Tipupphiyattheraapadāna</div>
<div class="q" id="p_20Ap1_1805"> <div class="divNumber">31.</div> <div class="p"> <table class="singleColumn"> <tr> <td> <div class="pN">1805</div> <div class="G">“Migaluddo pure āsiṃ,</div> </td> </tr> <tr> <td> <div class="G">araññe kānane ahaṃ;</div> </td> </tr> <tr> <td> <div class="G">Pāṭaliṃ haritaṃ disvā,</div> </td> </tr> <tr> <td> <div class="G">tīṇi pupphāni okiriṃ.</div> </td> </tr> </table> </div>
</div>
<div class="q" id="p_20Ap1_1806"> <div class="divNumber">32.</div> <div class="p"> <table class="singleColumn"> <tr> <td> <div class="pN">1806</div> <div class="G">Patitapattāni gaṇhitvā,</div> </td> </tr> <tr> <td> <div class="G">bahi chaḍḍesahaṃ tadā;</div> </td> </tr> <tr> <td> <div class="G">Antosuddhaṃ bahisuddhaṃ,</div> </td> </tr> <tr> <td> <div class="G">suvimuttaṃ anāsavaṃ.</div> </td> </tr> </table> </div>
</div>
<div class="q" id="p_20Ap1_1807"> <div class="divNumber">33.</div> <div class="p"> <table class="singleColumn"> <tr> <td> <div class="pN">1807</div> <div class="G">Sammukhā viya sambuddhaṃ,</div> </td> </tr> <tr> <td> <div class="G">vipassiṃ lokanāyakaṃ;</div> </td> </tr> <tr> <td> <div class="G">Pāṭaliṃ abhivādetvā,</div> </td> </tr> <tr> <td> <div class="G">tattha kālaṅkato ahaṃ.</div> </td> </tr> </table> </div>
</div>
<div class="q" id="p_20Ap1_1808"> <div class="divNumber">34.</div> <div class="p"> <table class="singleColumn"> <tr> <td> <div class="pN">1808</div> <div class="G">Ekanavutito kappe,</div> </td> </tr> <tr> <td> <div class="G">yaṃ bodhimabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">bodhipūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1809"> <div class="divNumber">35.</div> <div class="p"> <table class="singleColumn"> <tr> <td> <div class="pN">1809</div> <div class="G">Samantapāsādikā nāma,</div> </td> </tr> <tr> <td> <div class="G">terasāsiṃsu rājino;</div> </td> </tr> <tr> <td> <div class="G">Ito tettiṃsakappamhi,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1810"> <div class="divNumber">36.</div> <div class="p"> <table class="singleColumn"> <tr> <td> <div class="pN">1810</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1811"> <div class="p">
<span class="pN">1811</span>Itthaṃ sudaṃ āyasmā tipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1812">
<span class="pN">1812</span>Tipupphiyattherassāpadānaṃ chaṭṭhaṃ.</div>
</html>
