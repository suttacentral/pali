<html>
<div class="i">17.1.2 Sāriputtattheragāthā</div>
<div class="h">Tiṃsanipāta</div>
<div class="h">Paṭhamavagga</div>
<div class="h">Sāriputtattheragāthā</div>
<div class="q" id="p_19Th1_1331"> <div class="divNumber">981.</div> <div class="p"> <table class="singleColumn"> <tr> <td> <div class="pN">1331</div> <div class="G">“Yathācārī yathāsato satīmā,</div> </td> </tr> <tr> <td> <div class="G">Yatasaṅkappajjhāyi appamatto;</div> </td> </tr> <tr> <td> <div class="G">Ajjhattarato samāhitatto,</div> </td> </tr> <tr> <td> <div class="G">Eko santusito tamāhu bhikkhuṃ.</div> </td> </tr> </table> </div>
</div>
<div class="q" id="p_19Th1_1332"> <div class="divNumber">982.</div> <div class="p"> <table class="singleColumn"> <tr> <td> <div class="pN">1332</div> <div class="G">Allaṃ sukkhaṃ vā bhuñjanto,</div> </td> </tr> <tr> <td> <div class="G">Na bāḷhaṃ suhito siyā;</div> </td> </tr> <tr> <td> <div class="G">Ūnūdaro mitāhāro,</div> </td> </tr> <tr> <td> <div class="G">Sato bhikkhu paribbaje.</div> </td> </tr> </table> </div>
</div>
<div class="q" id="p_19Th1_1333"> <div class="divNumber">983.</div> <div class="p"> <table class="singleColumn"> <tr> <td> <div class="pN">1333</div> <div class="G">Cattāro pañca ālope,</div> </td> </tr> <tr> <td> <div class="G">abhutvā udakaṃ pive;</div> </td> </tr> <tr> <td> <div class="G">Alaṃ phāsuvihārāya,</div> </td> </tr> <tr> <td> <div class="G">pahitattassa bhikkhuno.</div> </td> </tr> </table> </div>
</div>
<div class="q" id="p_19Th1_1334"> <div class="divNumber">984.</div> <div class="p"> <table class="singleColumn"> <tr> <td> <div class="pN">1334</div> <div class="G">Kappiyaṃ tañce chādeti,</div> </td> </tr> <tr> <td> <div class="G">cīvaraṃ idamatthikaṃ;</div> </td> </tr> <tr> <td> <div class="G">Alaṃ phāsuvihārāya,</div> </td> </tr> <tr> <td> <div class="G">pahitattassa bhikkhuno.</div> </td> </tr> </table> </div>
</div>
<div class="q" id="p_19Th1_1335"> <div class="divNumber">985.</div> <div class="p"> <table class="singleColumn"> <tr> <td> <div class="pN">1335</div> <div class="G">Pallaṅkena nisinnassa,</div> </td> </tr> <tr> <td> <div class="G">jaṇṇuke nābhivassati;</div> </td> </tr> <tr> <td> <div class="G">Alaṃ phāsuvihārāya,</div> </td> </tr> <tr> <td> <div class="G">pahitattassa bhikkhuno.</div> </td> </tr> </table> </div>
</div>
<div class="q" id="p_19Th1_1336"> <div class="divNumber">986.</div> <div class="p"> <table class="singleColumn"> <tr> <td> <div class="pN">1336</div> <div class="G">Yo sukhaṃ dukkhato adda,</div> </td> </tr> <tr> <td> <div class="G">dukkhamaddakkhi sallato;</div> </td> </tr> <tr> <td> <div class="G">Ubhayantarena nāhosi,</div> </td> </tr> <tr> <td> <div class="G">kena lokasmi kiṃ siyā.</div> </td> </tr> </table> </div>
</div>
<div class="q" id="p_19Th1_1337"> <div class="divNumber">987.</div> <div class="p"> <table class="singleColumn"> <tr> <td> <div class="pN">1337</div> <div class="G">Mā me kadāci pāpiccho,</div> </td> </tr> <tr> <td> <div class="G">kusīto hīnavīriyo;</div> </td> </tr> <tr> <td> <div class="G">Appassuto anādaro,</div> </td> </tr> <tr> <td> <div class="G">kena lokasmi kiṃ siyā.</div> </td> </tr> </table> </div>
</div>
<div class="q" id="p_19Th1_1338"> <div class="divNumber">988.</div> <div class="p"> <table class="singleColumn"> <tr> <td> <div class="pN">1338</div> <div class="G">Bahussuto ca medhāvī,</div> </td> </tr> <tr> <td> <div class="G">sīlesu susamāhito;</div> </td> </tr> <tr> <td> <div class="G">Cetosamathamanuyutto,</div> </td> </tr> <tr> <td> <div class="G">api muddhani tiṭṭhatu.</div> </td> </tr> </table> </div>
</div>
<div class="q" id="p_19Th1_1339"> <div class="divNumber">989.</div> <div class="p"> <table class="singleColumn"> <tr> <td> <div class="pN">1339</div> <div class="G">Yo papañcamanuyutto,</div> </td> </tr> <tr> <td> <div class="G">papañcābhirato mago;</div> </td> </tr> <tr> <td> <div class="G">Virādhayī so nibbānaṃ,</div> </td> </tr> <tr> <td> <div class="G">yogakkhemaṃ anuttaraṃ.</div> </td> </tr> </table> </div>
</div>
<div class="q" id="p_19Th1_1340"> <div class="divNumber">990.</div> <div class="p"> <table class="singleColumn"> <tr> <td> <div class="pN">1340</div> <div class="G">Yo ca papañcaṃ hitvāna,</div> </td> </tr> <tr> <td> <div class="G">nippapañcapathe rato;</div> </td> </tr> <tr> <td> <div class="G">Ārādhayī so nibbānaṃ,</div> </td> </tr> <tr> <td> <div class="G">yogakkhemaṃ anuttaraṃ.</div> </td> </tr> </table> </div>
</div>
<div class="q" id="p_19Th1_1341"> <div class="divNumber">991.</div> <div class="p"> <table class="singleColumn"> <tr> <td> <div class="pN">1341</div> <div class="G">Gāme vā yadi vāraññe,</div> </td> </tr> <tr> <td> <div class="G">Ninne vā yadi vā thale;</div> </td> </tr> <tr> <td> <div class="G">Yattha arahanto viharanti,</div> </td> </tr> <tr> <td> <div class="G">Taṃ bhūmirāmaṇeyyakaṃ.</div> </td> </tr> </table> </div>
</div>
<div class="q" id="p_19Th1_1342"> <div class="divNumber">992.</div> <div class="p"> <table class="singleColumn"> <tr> <td> <div class="pN">1342</div> <div class="G">Ramaṇīyāni araññāni,</div> </td> </tr> <tr> <td> <div class="G">yattha na ramatī jano;</div> </td> </tr> <tr> <td> <div class="G">Vītarāgā ramissanti,</div> </td> </tr> <tr> <td> <div class="G">na te kāmagavesino.</div> </td> </tr> </table> </div>
</div>
<div class="q" id="p_19Th1_1343"> <div class="divNumber">993.</div> <div class="p"> <table class="singleColumn"> <tr> <td> <div class="pN">1343</div> <div class="G">Nidhīnaṃva pavattāraṃ,</div> </td> </tr> <tr> <td> <div class="G">yaṃ passe vajjadassinaṃ;</div> </td> </tr> <tr> <td> <div class="G">Niggayhavādiṃ medhāviṃ,</div> </td> </tr> <tr> <td> <div class="G">tādisaṃ paṇḍitaṃ bhaje;</div> </td> </tr> <tr> <td> <div class="G">Tādisaṃ bhajamānassa,</div> </td> </tr> <tr> <td> <div class="G">seyyo hoti na pāpiyo.</div> </td> </tr> </table> </div>
</div>
<div class="q" id="p_19Th1_1344"> <div class="divNumber">994.</div> <div class="p"> <table class="singleColumn"> <tr> <td> <div class="pN">1344</div> <div class="G">Ovadeyyānusāseyya,</div> </td> </tr> <tr> <td> <div class="G">asabbhā ca nivāraye;</div> </td> </tr> <tr> <td> <div class="G">Satañhi so piyo hoti,</div> </td> </tr> <tr> <td> <div class="G">asataṃ hoti appiyo.</div> </td> </tr> </table> </div>
</div>
<div class="q" id="p_19Th1_1345"> <div class="divNumber">995.</div> <div class="p"> <table class="singleColumn"> <tr> <td> <div class="pN">1345</div> <div class="G">Aññassa bhagavā buddho,</div> </td> </tr> <tr> <td> <div class="G">dhammaṃ desesi cakkhumā;</div> </td> </tr> <tr> <td> <div class="G">Dhamme desiyamānamhi,</div> </td> </tr> <tr> <td> <div class="G">sotamodhesimatthiko;</div> </td> </tr> <tr> <td> <div class="G">Taṃ me amoghaṃ savanaṃ,</div> </td> </tr> <tr> <td> <div class="G">vimuttomhi anāsavo.</div> </td> </tr> </table> </div>
</div>
<div class="q" id="p_19Th1_1346"> <div class="divNumber">996.</div> <div class="p"> <table class="singleColumn"> <tr> <td> <div class="pN">1346</div> <div class="G">Neva pubbenivāsāya,</div> </td> </tr> <tr> <td> <div class="G">napi dibbassa cakkhuno;</div> </td> </tr> <tr> <td> <div class="G">Cetopariyāya iddhiyā,</div> </td> </tr> <tr> <td> <div class="G">cutiyā upapattiyā;</div> </td> </tr> <tr> <td> <div class="G">Sotadhātuvisuddhiyā,</div> </td> </tr> <tr> <td> <div class="G">paṇidhī me na vijjati”.</div> </td> </tr> </table> </div>
</div>
<div class="q" id="p_19Th1_1347"> <div class="divNumber">997.</div> <div class="p"> <table class="singleColumn"> <tr> <td> <div class="pN">1347</div> <div class="G">“Rukkhamūlaṃva nissāya,</div> </td> </tr> <tr> <td> <div class="G">muṇḍo saṅghāṭipāruto;</div> </td> </tr> <tr> <td> <div class="G">Paññāya uttamo thero,</div> </td> </tr> <tr> <td> <div class="G">upatissova jhāyati.</div> </td> </tr> </table> </div>
</div>
<div class="q" id="p_19Th1_1348"> <div class="divNumber">998.</div> <div class="p"> <table class="singleColumn"> <tr> <td> <div class="pN">1348</div> <div class="G">Avitakkaṃ samāpanno,</div> </td> </tr> <tr> <td> <div class="G">sammāsambuddhasāvako;</div> </td> </tr> <tr> <td> <div class="G">Ariyena tuṇhībhāvena,</div> </td> </tr> <tr> <td> <div class="G">upeto hoti tāvade.</div> </td> </tr> </table> </div>
</div>
<div class="q" id="p_19Th1_1349"> <div class="divNumber">999.</div> <div class="p"> <table class="singleColumn"> <tr> <td> <div class="pN">1349</div> <div class="G">Yathāpi pabbato selo,</div> </td> </tr> <tr> <td> <div class="G">acalo suppatiṭṭhito;</div> </td> </tr> <tr> <td> <div class="G">Evaṃ mohakkhayā bhikkhu,</div> </td> </tr> <tr> <td> <div class="G">pabbatova na vedhati”.</div> </td> </tr> </table> </div>
</div>
<div class="q" id="p_19Th1_1350"> <div class="divNumber">1000.</div> <div class="p"> <table class="singleColumn"> <tr> <td> <div class="pN">1350</div> <div class="G">“Anaṅgaṇassa posassa,</div> </td> </tr> <tr> <td> <div class="G">niccaṃ sucigavesino;</div> </td> </tr> <tr> <td> <div class="G">Vālaggamattaṃ pāpassa,</div> </td> </tr> <tr> <td> <div class="G">abbhamattaṃva khāyati.</div> </td> </tr> </table> </div>
</div>
<div class="q" id="p_19Th1_1351"> <div class="divNumber">1001.</div> <div class="p"> <table class="singleColumn"> <tr> <td> <div class="pN">1351</div> <div class="G">Nābhinandāmi maraṇaṃ,</div> </td> </tr> <tr> <td> <div class="G">nābhinandāmi jīvitaṃ;</div> </td> </tr> <tr> <td> <div class="G">Nikkhipissaṃ imaṃ kāyaṃ,</div> </td> </tr> <tr> <td> <div class="G">sampajāno patissato.</div> </td> </tr> </table> </div>
</div>
<div class="q" id="p_19Th1_1352"> <div class="divNumber">1002.</div> <div class="p"> <table class="singleColumn"> <tr> <td> <div class="pN">1352</div> <div class="G">Nābhinandāmi maraṇaṃ,</div> </td> </tr> <tr> <td> <div class="G">nābhinandāmi jīvitaṃ;</div> </td> </tr> <tr> <td> <div class="G">Kālañca paṭikaṅkhāmi,</div> </td> </tr> <tr> <td> <div class="G">nibbisaṃ bhatako yathā”.</div> </td> </tr> </table> </div>
</div>
<div class="q" id="p_19Th1_1353"> <div class="divNumber">1003.</div> <div class="p"> <table class="singleColumn"> <tr> <td> <div class="pN">1353</div> <div class="G">“Ubhayena midaṃ maraṇameva,</div> </td> </tr> <tr> <td> <div class="G">Nāmaraṇaṃ pacchā vā pure vā;</div> </td> </tr> <tr> <td> <div class="G">Paṭipajjatha mā vinassatha,</div> </td> </tr> <tr> <td> <div class="G">Khaṇo vo mā upaccagā.</div> </td> </tr> </table> </div>
</div>
<div class="q" id="p_19Th1_1354"> <div class="divNumber">1004.</div> <div class="p"> <table class="singleColumn"> <tr> <td> <div class="pN">1354</div> <div class="G">Nagaraṃ yathā paccantaṃ,</div> </td> </tr> <tr> <td> <div class="G">guttaṃ santarabāhiraṃ;</div> </td> </tr> <tr> <td> <div class="G">Evaṃ gopetha attānaṃ,</div> </td> </tr> <tr> <td> <div class="G">khaṇo vo mā upaccagā;</div> </td> </tr> <tr> <td> <div class="G">Khaṇātītā hi socanti,</div> </td> </tr> <tr> <td> <div class="G">nirayamhi samappitā”.</div> </td> </tr> </table> </div>
</div>
<div class="q" id="p_19Th1_1355"> <div class="divNumber">1005.</div> <div class="p"> <table class="singleColumn"> <tr> <td> <div class="pN">1355</div> <div class="G">“Upasanto uparato,</div> </td> </tr> <tr> <td> <div class="G">mantabhāṇī anuddhato;</div> </td> </tr> <tr> <td> <div class="G">Dhunāti pāpake dhamme,</div> </td> </tr> <tr> <td> <div class="G">dumapattaṃva māluto.</div> </td> </tr> </table> </div>
</div>
<div class="q" id="p_19Th1_1356"> <div class="divNumber">1006.</div> <div class="p"> <table class="singleColumn"> <tr> <td> <div class="pN">1356</div> <div class="G">Upasanto uparato,</div> </td> </tr> <tr> <td> <div class="G">mantabhāṇī anuddhato;</div> </td> </tr> <tr> <td> <div class="G">Appāsi pāpake dhamme,</div> </td> </tr> <tr> <td> <div class="G">dumapattaṃva māluto.</div> </td> </tr> </table> </div>
</div>
<div class="q" id="p_19Th1_1357"> <div class="divNumber">1007.</div> <div class="p"> <table class="singleColumn"> <tr> <td> <div class="pN">1357</div> <div class="G">Upasanto anāyāso,</div> </td> </tr> <tr> <td> <div class="G">vippasanno anāvilo;</div> </td> </tr> <tr> <td> <div class="G">Kalyāṇasīlo medhāvī,</div> </td> </tr> <tr> <td> <div class="G">dukkhassantakaro siyā”.</div> </td> </tr> </table> </div>
</div>
<div class="q" id="p_19Th1_1358"> <div class="divNumber">1008.</div> <div class="p"> <table class="singleColumn"> <tr> <td> <div class="pN">1358</div> <div class="G">“Na vissase ekatiyesu evaṃ,</div> </td> </tr> <tr> <td> <div class="G">Agārisu pabbajitesu cāpi;</div> </td> </tr> <tr> <td> <div class="G">Sādhūpi hutvā na asādhu honti,</div> </td> </tr> <tr> <td> <div class="G">Asādhu hutvā puna sādhu honti.</div> </td> </tr> </table> </div>
</div>
<div class="q" id="p_19Th1_1359"> <div class="divNumber">1009.</div> <div class="p"> <table class="singleColumn"> <tr> <td> <div class="pN">1359</div> <div class="G">Kāmacchando ca byāpādo,</div> </td> </tr> <tr> <td> <div class="G">thinamiddhañca bhikkhuno;</div> </td> </tr> <tr> <td> <div class="G">Uddhaccaṃ vicikicchā ca,</div> </td> </tr> <tr> <td> <div class="G">pañcete cittakelisā.</div> </td> </tr> </table> </div>
</div>
<div class="q" id="p_19Th1_1360"> <div class="divNumber">1010.</div> <div class="p"> <table class="singleColumn"> <tr> <td> <div class="pN">1360</div> <div class="G">Yassa sakkariyamānassa,</div> </td> </tr> <tr> <td> <div class="G">asakkārena cūbhayaṃ;</div> </td> </tr> <tr> <td> <div class="G">Samādhi na vikampati,</div> </td> </tr> <tr> <td> <div class="G">appamādavihārino.</div> </td> </tr> </table> </div>
</div>
<div class="q" id="p_19Th1_1361"> <div class="divNumber">1011.</div> <div class="p"> <table class="singleColumn"> <tr> <td> <div class="pN">1361</div> <div class="G">Taṃ jhāyinaṃ sātatikaṃ,</div> </td> </tr> <tr> <td> <div class="G">sukhumadiṭṭhivipassakaṃ;</div> </td> </tr> <tr> <td> <div class="G">Upādānakkhayārāmaṃ,</div> </td> </tr> <tr> <td> <div class="G">āhu sappuriso iti.</div> </td> </tr> </table> </div>
</div>
<div class="q" id="p_19Th1_1362"> <div class="divNumber">1012.</div> <div class="p"> <table class="singleColumn"> <tr> <td> <div class="pN">1362</div> <div class="G">Mahāsamuddo pathavī,</div> </td> </tr> <tr> <td> <div class="G">pabbato anilopi ca;</div> </td> </tr> <tr> <td> <div class="G">Upamāya na yujjanti,</div> </td> </tr> <tr> <td> <div class="G">satthu varavimuttiyā.</div> </td> </tr> </table> </div>
</div>
<div class="q" id="p_19Th1_1363"> <div class="divNumber">1013.</div> <div class="p"> <table class="singleColumn"> <tr> <td> <div class="pN">1363</div> <div class="G">Cakkānuvattako thero,</div> </td> </tr> <tr> <td> <div class="G">mahāñāṇī samāhito;</div> </td> </tr> <tr> <td> <div class="G">Pathavāpaggisamāno,</div> </td> </tr> <tr> <td> <div class="G">na rajjati na dussati.</div> </td> </tr> </table> </div>
</div>
<div class="q" id="p_19Th1_1364"> <div class="divNumber">1014.</div> <div class="p"> <table class="singleColumn"> <tr> <td> <div class="pN">1364</div> <div class="G">Paññāpāramitaṃ patto,</div> </td> </tr> <tr> <td> <div class="G">mahābuddhi mahāmati;</div> </td> </tr> <tr> <td> <div class="G">Ajaḷo jaḷasamāno,</div> </td> </tr> <tr> <td> <div class="G">sadā carati nibbuto.</div> </td> </tr> </table> </div>
</div>
<div class="q" id="p_19Th1_1365"> <div class="divNumber">1015.</div> <div class="p"> <table class="singleColumn"> <tr> <td> <div class="pN">1365</div> <div class="G">Pariciṇṇo mayā satthā,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">bhavanetti samūhatā.</div> </td> </tr> </table> </div>
</div>
<div class="q" id="p_19Th1_1366"> <div class="divNumber">1016.</div> <div class="p"> <table class="singleColumn"> <tr> <td> <div class="pN">1366</div> <div class="G">Sampādethappamādena,</div> </td> </tr> <tr> <td> <div class="G">esā me anusāsanī;</div> </td> </tr> <tr> <td> <div class="G">Handāhaṃ parinibbissaṃ,</div> </td> </tr> <tr> <td> <div class="G">vippamuttomhi sabbadhī”ti.</div> </td> </tr> </table> </div>
</div>
<div class="CENTER" id="p_19Th1_1367">
<span class="pN">1367</span>…  Sāriputto thero… .</div>
</html>
