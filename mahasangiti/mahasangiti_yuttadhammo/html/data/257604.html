<html>
<div class="i">26 Dassanenapahātabbaduka</div>
<div class="h">Dassanenapahātabbaduka</div>
<div class="q" id="p_40P14_113"> <div class="divNumber">35.</div> <div class="p">
<span class="pN">113</span>Dassanena pahātabbaṃ dhammaṃ paṭicca nadassanena pahātabbo dhammo uppajjati hetupaccayā. Dassanena pahātabbaṃ dhammaṃ paṭicca nanadassanena pahātabbo dhammo uppajjati hetupaccayā. Dassanena pahātabbaṃ dhammaṃ paṭicca nadassanena pahātabbo ca nanadassanena pahātabbo ca dhammā uppajjanti hetupaccayā. (3) </div>
</div>
<div class="q" id="p_40P14_114"> <div class="p">
<span class="pN">114</span>Nadassanena pahātabbaṃ dhammaṃ paṭicca nadassanena pahātabbo dhammo uppajjati hetupaccayā. (1) </div>
</div>
<div class="q" id="p_40P14_115"> <div class="p">
<span class="pN">115</span>Dassanena pahātabbañca nadassanena pahātabbañca dhammaṃ paṭicca nadassanena pahātabbo dhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_40P14_116"> <div class="p">
<span class="pN">116</span>Hetuyā pañca, ārammaṇe dve…pe…  vipāke ekaṃ…pe…  avigate pañca. </div>
</div>
</html>
