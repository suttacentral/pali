<html>
<div class="i">8.1.10 Dīpijātaka</div>
<div class="h">Aṭṭhakanipāta</div>
<div class="h">Kaccānivagga</div>
<div class="h">Dīpijātaka</div>
<div class="q" id="p_22J_1769"> <div class="divNumber">88.</div> <div class="p"> <table class="singleColumn"> <tr> <td> <div class="pN">1769</div> <div class="G">“Khamanīyaṃ yāpanīyaṃ,</div> </td> </tr> <tr> <td> <div class="G">kacci mātula te sukhaṃ;</div> </td> </tr> <tr> <td> <div class="G">Sukhaṃ te ammā avaca,</div> </td> </tr> <tr> <td> <div class="G">sukhakāmāva te mayaṃ”.</div> </td> </tr> </table> </div>
</div>
<div class="q" id="p_22J_1770"> <div class="divNumber">89.</div> <div class="p"> <table class="singleColumn"> <tr> <td> <div class="pN">1770</div> <div class="G">“Naṅguṭṭhaṃ me avakkamma,</div> </td> </tr> <tr> <td> <div class="G">Heṭhayitvāna eḷike;</div> </td> </tr> <tr> <td> <div class="G">Sājja mātulavādena,</div> </td> </tr> <tr> <td> <div class="G">Muñcitabbā nu maññasi”.</div> </td> </tr> </table> </div>
</div>
<div class="q" id="p_22J_1771"> <div class="divNumber">90.</div> <div class="p"> <table class="singleColumn"> <tr> <td> <div class="pN">1771</div> <div class="G">“Puratthāmukho nisinnosi,</div> </td> </tr> <tr> <td> <div class="G">Ahaṃ te mukhamāgatā;</div> </td> </tr> <tr> <td> <div class="G">Pacchato tuyhaṃ naṅguṭṭhaṃ,</div> </td> </tr> <tr> <td> <div class="G">Kathaṃ khvāhaṃ avakkamiṃ”.</div> </td> </tr> </table> </div>
</div>
<div class="q" id="p_22J_1772"> <div class="divNumber">91.</div> <div class="p"> <table class="singleColumn"> <tr> <td> <div class="pN">1772</div> <div class="G">“Yāvatā caturo dīpā,</div> </td> </tr> <tr> <td> <div class="G">sasamuddā sapabbatā;</div> </td> </tr> <tr> <td> <div class="G">Tāvatā mayhaṃ naṅguṭṭhaṃ,</div> </td> </tr> <tr> <td> <div class="G">kathaṃ kho tvaṃ vivajjayi”.</div> </td> </tr> </table> </div>
</div>
<div class="q" id="p_22J_1773"> <div class="divNumber">92.</div> <div class="p"> <table class="singleColumn"> <tr> <td> <div class="pN">1773</div> <div class="G">“Pubbeva metamakkhiṃsu,</div> </td> </tr> <tr> <td> <div class="G">mātā pitā ca bhātaro;</div> </td> </tr> <tr> <td> <div class="G">Dīghaṃ duṭṭhassa naṅguṭṭhaṃ,</div> </td> </tr> <tr> <td> <div class="G">sāmhi vehāyasāgatā”.</div> </td> </tr> </table> </div>
</div>
<div class="q" id="p_22J_1774"> <div class="divNumber">93.</div> <div class="p"> <table class="singleColumn"> <tr> <td> <div class="pN">1774</div> <div class="G">“Tañca disvāna āyantiṃ,</div> </td> </tr> <tr> <td> <div class="G">antalikkhasmi eḷike;</div> </td> </tr> <tr> <td> <div class="G">Migasaṅgho palāyittha,</div> </td> </tr> <tr> <td> <div class="G">bhakkho me nāsito tayā”.</div> </td> </tr> </table> </div>
</div>
<div class="q" id="p_22J_1775"> <div class="divNumber">94.</div> <div class="p"> <table class="singleColumn"> <tr> <td> <div class="pN">1775</div> <div class="G">“Iccevaṃ vilapantiyā,</div> </td> </tr> <tr> <td> <div class="G">eḷakiyā ruhagghaso;</div> </td> </tr> <tr> <td> <div class="G">Galakaṃ anvāvamaddi,</div> </td> </tr> <tr> <td> <div class="G">natthi duṭṭhe subhāsitaṃ.</div> </td> </tr> </table> </div>
</div>
<div class="q" id="p_22J_1776"> <div class="divNumber">95.</div> <div class="p"> <table class="singleColumn"> <tr> <td> <div class="pN">1776</div> <div class="G">Neva duṭṭhe nayo atthi,</div> </td> </tr> <tr> <td> <div class="G">Na dhammo na subhāsitaṃ;</div> </td> </tr> <tr> <td> <div class="G">Nikkamaṃ duṭṭhe yuñjetha,</div> </td> </tr> <tr> <td> <div class="G">So ca sabbhiṃ na rañjatī”ti. (1235)</div> </td> </tr> </table> </div>
</div>
<div class="CENTER" id="p_22J_1777">
<span class="pN">1777</span>Dīpijātakaṃ dasamaṃ.</div>
<div class="ENDH3" id="p_22J_1778">
<span class="pN">1778</span>Aṭṭhakanipātaṃ niṭṭhitaṃ.</div>
<div class="SUMMARY" id="p_22J_1779">
<span class="pN">1779</span><span class="firstLetter">T</span>assuddānaṃ</div>
<div class="q" id="p_22J_1780"> <div class="p"> <table class="singleColumn"> <tr> <td> <div class="pN">1780</div> <div class="G">Parisuddhā manāvilā vatthadharā,</div> </td> </tr> <tr> <td> <div class="G">Bakarājassa kāyuraṃ daṇḍavaro;</div> </td> </tr> <tr> <td> <div class="G">Atha aṅgāra cetiya devilinā,</div> </td> </tr> <tr> <td> <div class="G">Atha āditta gaṅgā daseḷakināti.</div> </td> </tr> </table> </div>
</div>
</html>
