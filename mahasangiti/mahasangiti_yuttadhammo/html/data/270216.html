<html>
<div class="i">2.4.3 Rūpaṃsārammaṇantikathā</div>
<div class="h">Niyāmapaṇṇāsaka</div>
<div class="h">Navamavagga</div>
<div class="h">Rūpaṃsārammaṇantikathā</div>
<div class="q" id="p_32Kv_1871"> <div class="divNumber">552.</div> <div class="p">
<span class="pN">1871</span>๐ Rūpaṃ sārammaṇanti? Āmantā. Atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe…pe…  nanu natthi tassa āvaṭṭanā ābhogo…pe…  paṇidhīti? Āmantā. Hañci natthi tassa āvaṭṭanā ābhogo…pe…  paṇidhi, no ca vata re vattabbe—  “rūpaṃ sārammaṇan”ti. </div>
</div>
<div class="q" id="p_32Kv_1872"> <div class="p">
<span class="pN">1872</span>๐ Phasso sārammaṇo, atthi tassa āvaṭṭanā ābhogo…pe…  paṇidhīti? Āmantā. Rūpaṃ sārammaṇaṃ, atthi tassa āvaṭṭanā ābhogo…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1873"> <div class="p">
<span class="pN">1873</span>๐ Vedanā…pe…  saññā cetanā cittaṃ saddhā vīriyaṃ sati samādhi paññā rāgo doso moho māno diṭṭhi vicikicchā thinaṃ uddhaccaṃ ahirikaṃ…pe…  anottappaṃ sārammaṇaṃ, atthi tassa āvaṭṭanā ābhogo…pe…  paṇidhīti? Āmantā. Rūpaṃ sārammaṇaṃ, atthi tassa āvaṭṭanā ābhogo…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1874"> <div class="p">
<span class="pN">1874</span>๐ Rūpaṃ sārammaṇaṃ, natthi tassa āvaṭṭanā ābhogo…pe…  paṇidhīti? Āmantā. Phasso sārammaṇo, natthi tassa āvaṭṭanā ābhogo…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1875"> <div class="p">
<span class="pN">1875</span>๐ Rūpaṃ sārammaṇaṃ, natthi tassa āvaṭṭanā ābhogo…pe…  paṇidhīti? Āmantā. Vedanā…pe…  anottappaṃ sārammaṇaṃ, natthi tassa āvaṭṭanā ābhogo…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1876"> <div class="divNumber">553.</div> <div class="p">
<span class="pN">1876</span>× Na vattabbaṃ—  “rūpaṃ sārammaṇan”ti? Āmantā. Nanu rūpaṃ sappaccayanti? Āmantā. Hañci rūpaṃ sappaccayaṃ, tena vata re vattabbe—  “rūpaṃ sārammaṇan”ti. </div>
</div>
<div class="CENTER" id="p_32Kv_1877">
<span class="pN">1877</span>Rūpaṃ sārammaṇantikathā niṭṭhitā.</div>
</html>
