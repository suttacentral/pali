<html>
<div class="i">10.5 Gandhamāliyattheraapadāna</div>
<div class="h">Sudhāvagga</div>
<div class="h">Gandhamāliyattheraapadāna</div>
<div class="q" id="p_20Ap1_1796"> <div class="divNumber">24.</div> <div class="p"> <table class="singleColumn"> <tr> <td> <div class="pN">1796</div> <div class="G">“Siddhatthassa bhagavato,</div> </td> </tr> <tr> <td> <div class="G">gandhathūpaṃ akāsahaṃ;</div> </td> </tr> <tr> <td> <div class="G">Sumanehi paṭicchannaṃ,</div> </td> </tr> <tr> <td> <div class="G">buddhānucchavikaṃ kataṃ.</div> </td> </tr> </table> </div>
</div>
<div class="q" id="p_20Ap1_1797"> <div class="divNumber">25.</div> <div class="p"> <table class="singleColumn"> <tr> <td> <div class="pN">1797</div> <div class="G">Kañcanagghiyasaṅkāsaṃ,</div> </td> </tr> <tr> <td> <div class="G">buddhaṃ lokagganāyakaṃ;</div> </td> </tr> <tr> <td> <div class="G">Indīvaraṃva jalitaṃ,</div> </td> </tr> <tr> <td> <div class="G">ādittaṃva hutāsanaṃ.</div> </td> </tr> </table> </div>
</div>
<div class="q" id="p_20Ap1_1798"> <div class="divNumber">26.</div> <div class="p"> <table class="singleColumn"> <tr> <td> <div class="pN">1798</div> <div class="G">Byagghūsabhaṃva pavaraṃ,</div> </td> </tr> <tr> <td> <div class="G">abhijātaṃva kesariṃ;</div> </td> </tr> <tr> <td> <div class="G">Nisinnaṃ samaṇānaggaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_20Ap1_1799"> <div class="divNumber">27.</div> <div class="p"> <table class="singleColumn"> <tr> <td> <div class="pN">1799</div> <div class="G">Vanditvā satthuno pāde,</div> </td> </tr> <tr> <td> <div class="G">pakkāmiṃ uttarāmukho;</div> </td> </tr> <tr> <td> <div class="G">Catunnavutito kappe,</div> </td> </tr> <tr> <td> <div class="G">gandhamālaṃ yato adaṃ.</div> </td> </tr> </table> </div>
</div>
<div class="q" id="p_20Ap1_1800"> <div class="divNumber">28.</div> <div class="p"> <table class="singleColumn"> <tr> <td> <div class="pN">1800</div> <div class="G">Buddhe katassa kārassa,</div> </td> </tr> <tr> <td> <div class="G">phalenāhaṃ visesato;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1801"> <div class="divNumber">29.</div> <div class="p"> <table class="singleColumn"> <tr> <td> <div class="pN">1801</div> <div class="G">Cattārīsamhi ekūne,</div> </td> </tr> <tr> <td> <div class="G">kappe āsiṃsu soḷasa;</div> </td> </tr> <tr> <td> <div class="G">Devagandhasanāmā te,</div> </td> </tr> <tr> <td> <div class="G">rājāno cakkavattino.</div> </td> </tr> </table> </div>
</div>
<div class="q" id="p_20Ap1_1802"> <div class="divNumber">30.</div> <div class="p"> <table class="singleColumn"> <tr> <td> <div class="pN">1802</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1803"> <div class="p">
<span class="pN">1803</span>Itthaṃ sudaṃ āyasmā gandhamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_1804">
<span class="pN">1804</span>Gandhamāliyattherassāpadānaṃ pañcamaṃ.</div>
</html>
