<html>
<div class="i">3.5.9 Uppajjatijānanapañha</div>
<div class="h">Milindapañha</div>
<div class="h">Buddhavagga</div>
<div class="h">Uppajjatijānanapañha</div>
<div class="q" id="p_28Mi_387"> <div class="divNumber">81.</div> <div class="p">
<span class="pN">387</span>Rājā āha—  “bhante nāgasena, yo uppajjati, jānāti so ‘uppajjissāmī’”ti? “Āma, mahārāja, yo uppajjati jānāti so ‘uppajjissāmī’”ti. </div>
</div>
<div class="q" id="p_28Mi_388"> <div class="p">
<span class="pN">388</span>“Opammaṃ karohī”ti. “Yathā, mahārāja, kassako gahapatiko bījāni pathaviyaṃ nikkhipitvā sammā deve vassante jānāti ‘dhaññaṃ nibbattissatī’”ti? “Āma, bhante, jāneyyā”ti. “Evameva kho, mahārāja, yo uppajjati, jānāti so ‘uppajjissāmī’”ti. </div>
</div>
<div class="q" id="p_28Mi_389"> <div class="p">
<span class="pN">389</span>“Kallosi, bhante nāgasenā”ti. </div>
</div>
<div class="CENTER" id="p_28Mi_390">
<span class="pN">390</span>Uppajjatijānanapañho navamo.</div>
</html>
