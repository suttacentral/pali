<html>
<div class="i">3.2.2 Pacchāsamaṇasutta</div>
<div class="h">Tatiyapaṇṇāsaka</div>
<div class="h">Andhakavindavagga</div>
<div class="h">Pacchāsamaṇasutta</div>
<div class="q" id="p_16A5_666"> <div class="divNumber">112.</div> <div class="p">
<span class="pN">666</span>“Pañcahi, bhikkhave, dhammehi samannāgato pacchāsamaṇo na ādātabbo. Katamehi pañcahi? Atidūre vā gacchati accāsanne vā, na pattapariyāpannaṃ gaṇhati, āpattisāmantā bhaṇamānaṃ na nivāreti, bhaṇamānassa antarantarā kathaṃ opāteti, duppañño hoti jaḷo eḷamūgo. Imehi kho, bhikkhave, pañcahi dhammehi samannāgato pacchāsamaṇo na ādātabbo. </div>
</div>
<div class="q" id="p_16A5_667"> <div class="p">
<span class="pN">667</span>Pañcahi, bhikkhave, dhammehi samannāgato pacchāsamaṇo ādātabbo. Katamehi pañcahi? Nātidūre gacchati na accāsanne, pattapariyāpannaṃ gaṇhati, āpattisāmantā bhaṇamānaṃ nivāreti, bhaṇamānassa na antarantarā kathaṃ opāteti, paññavā hoti ajaḷo aneḷamūgo. Imehi kho, bhikkhave, pañcahi dhammehi samannāgato pacchāsamaṇo ādātabbo”ti. </div>
</div>
<div class="CENTER" id="p_16A5_668">
<span class="pN">668</span>Dutiyaṃ.</div>
</html>
