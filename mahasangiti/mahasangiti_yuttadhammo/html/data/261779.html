<html>
<div class="i"> Paccayacatukka</div>
<div class="h">Piṭṭhiduka, Kusalattika</div>
<div class="h">Upekkhāsahagataduka, Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P3_2501"> <div class="divNumber">57.</div> <div class="p">
<span class="pN">2501</span>Upekkhāsahagataṃ kusalaṃ dhammaṃ paṭicca…pe…  cha. (Sappītikadukasadisaṃ, upekkhāti nānāupekkhā abyākate. Paccanīye nahetuyā nava, najhāne cha.) </div>
</div>
<div class="q" id="p_39P3_2502"> <div class="divNumber">58.</div> <div class="p">
<span class="pN">2502</span>Upekkhāsahagataṃ akusalaṃ dhammaṃ paṭicca upekkhāsahagato akusalo dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P3_2503"> <div class="p">
<span class="pN">2503</span>Hetuyā cha. (Sabbattha cha. Saṃkhittaṃ.) </div>
</div>
<div class="q" id="p_39P3_2504"> <div class="divNumber">59.</div> <div class="p">
<span class="pN">2504</span>Upekkhāsahagataṃ akusalaṃ dhammaṃ paṭicca upekkhāsahagato akusalo dhammo uppajjati nahetupaccayā. (1) </div>
</div>
<div class="q" id="p_39P3_2505"> <div class="p">
<span class="pN">2505</span>Naupekkhāsahagataṃ akusalaṃ dhammaṃ paṭicca upekkhāsahagato akusalo dhammo uppajjati nahetupaccayā. (1) </div>
</div>
<div class="q" id="p_39P3_2506"> <div class="p">
<span class="pN">2506</span>Upekkhāsahagatañca naupekkhāsahagatañca dhammaṃ paṭicca upekkhāsahagato akusalo dhammo uppajjati nahetupaccayā. (1) (Saṃkhittaṃ.) </div>
</div>
<div class="q" id="p_39P3_2507"> <div class="divNumber">60.</div> <div class="p">
<span class="pN">2507</span>Nahetuyā tīṇi, naadhipatiyā cha…pe…  navippayutte cha. (Saṃkhittaṃ. Evaṃ sabbattha akusalaṃ vitthāretabbaṃ. Sappītikadukasadisaṃ.) </div>
</div>
<div class="q" id="p_39P3_2508"> <div class="divNumber">61.</div> <div class="p">
<span class="pN">2508</span>Upekkhāsahagataṃ abyākataṃ dhammaṃ paṭicca upekkhāsahagato abyākato dhammo uppajjati hetupaccayā nava pañhā. (Sappītikadukaabyākatasadisaṃ. Pañhāvāre kusalākusale indriye jhāne cha, abyākate nava.) </div>
</div>
</html>
