<html>
<div class="i">38.3 Tīṇuppalamāliyattheraapadāna</div>
<div class="h">Bodhivandanavagga</div>
<div class="h">Tīṇuppalamāliyattheraapadāna</div>
<div class="q" id="p_20Ap1_4112"> <div class="divNumber">13.</div> <div class="p"> <table class="singleColumn"> <tr> <td> <div class="pN">4112</div> <div class="G">“Candabhāgānadītīre,</div> </td> </tr> <tr> <td> <div class="G">ahosiṃ vānaro tadā;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">nisinnaṃ pabbatantare.</div> </td> </tr> </table> </div>
</div>
<div class="q" id="p_20Ap1_4113"> <div class="divNumber">14.</div> <div class="p"> <table class="singleColumn"> <tr> <td> <div class="pN">4113</div> <div class="G">Obhāsentaṃ disā sabbā,</div> </td> </tr> <tr> <td> <div class="G">sālarājaṃva phullitaṃ;</div> </td> </tr> <tr> <td> <div class="G">Lakkhaṇabyañjanūpetaṃ,</div> </td> </tr> <tr> <td> <div class="G">disvānattamano ahaṃ.</div> </td> </tr> </table> </div>
</div>
<div class="q" id="p_20Ap1_4114"> <div class="divNumber">15.</div> <div class="p"> <table class="singleColumn"> <tr> <td> <div class="pN">4114</div> <div class="G">Udaggacitto sumano,</div> </td> </tr> <tr> <td> <div class="G">pītiyā haṭṭhamānaso;</div> </td> </tr> <tr> <td> <div class="G">Tīṇi uppalapupphāni,</div> </td> </tr> <tr> <td> <div class="G">matthake abhiropayiṃ.</div> </td> </tr> </table> </div>
</div>
<div class="q" id="p_20Ap1_4115"> <div class="divNumber">16.</div> <div class="p"> <table class="singleColumn"> <tr> <td> <div class="pN">4115</div> <div class="G">Pūjayitvāna pupphāni,</div> </td> </tr> <tr> <td> <div class="G">phussassāhaṃ mahesino;</div> </td> </tr> <tr> <td> <div class="G">Sagāravo bhavitvāna,</div> </td> </tr> <tr> <td> <div class="G">pakkāmiṃ uttarāmukho.</div> </td> </tr> </table> </div>
</div>
<div class="q" id="p_20Ap1_4116"> <div class="divNumber">17.</div> <div class="p"> <table class="singleColumn"> <tr> <td> <div class="pN">4116</div> <div class="G">Gacchanto paṭikuṭiko,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Selantare patitvāna,</div> </td> </tr> <tr> <td> <div class="G">pāpuṇiṃ jīvitakkhayaṃ.</div> </td> </tr> </table> </div>
</div>
<div class="q" id="p_20Ap1_4117"> <div class="divNumber">18.</div> <div class="p"> <table class="singleColumn"> <tr> <td> <div class="pN">4117</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā purimaṃ jātiṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_4118"> <div class="divNumber">19.</div> <div class="p"> <table class="singleColumn"> <tr> <td> <div class="pN">4118</div> <div class="G">Satānaṃ tīṇikkhattuñca,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Satānaṃ pañcakkhattuñca,</div> </td> </tr> <tr> <td> <div class="G">cakkavattī ahosahaṃ.</div> </td> </tr> </table> </div>
</div>
<div class="q" id="p_20Ap1_4119"> <div class="divNumber">20.</div> <div class="p"> <table class="singleColumn"> <tr> <td> <div class="pN">4119</div> <div class="G">Dvenavute ito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4120"> <div class="divNumber">21.</div> <div class="p"> <table class="singleColumn"> <tr> <td> <div class="pN">4120</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4121"> <div class="p">
<span class="pN">4121</span>Itthaṃ sudaṃ āyasmā tīṇuppalamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_4122">
<span class="pN">4122</span>Tīṇuppalamāliyattherassāpadānaṃ tatiyaṃ.</div>
</html>
