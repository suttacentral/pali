<html>
<div class="i">18.3.4 Pariyāpannāpariyāpanna</div>
<div class="h">Dhammahadayavibhaṅga</div>
<div class="h">Pariyāpannāpariyāpannavāra</div>
<div class="h">Pariyāpannāpariyāpanna</div>
<div class="q" id="p_30Vbh_3073"> <div class="divNumber">1005.</div> <div class="p">
<span class="pN">3073</span>Pañcannaṃ khandhānaṃ kati pariyāpannā, kati apariyāpannā…pe…  sattannaṃ cittānaṃ kati pariyāpannā, kati apariyāpannā? </div>
</div>
<div class="q" id="p_30Vbh_3074"> <div class="divNumber">1006.</div> <div class="p">
<span class="pN">3074</span>Rūpakkhandho pariyāpanno; cattāro khandhā siyā pariyāpannā, siyā apariyāpannā. </div>
</div>
<div class="q" id="p_30Vbh_3075"> <div class="p">
<span class="pN">3075</span>Dasāyatanā pariyāpannā; dve āyatanā siyā pariyāpannā, siyā apariyāpannā. </div>
</div>
<div class="q" id="p_30Vbh_3076"> <div class="p">
<span class="pN">3076</span>Soḷasa dhātuyo pariyāpannā; dve dhātuyo siyā pariyāpannā, siyā apariyāpannā. </div>
</div>
<div class="q" id="p_30Vbh_3077"> <div class="p">
<span class="pN">3077</span>Dve saccā pariyāpannā; dve saccā apariyāpannā. </div>
</div>
<div class="q" id="p_30Vbh_3078"> <div class="p">
<span class="pN">3078</span>Dasindriyā pariyāpannā, tīṇindriyā apariyāpannā; navindriyā siyā pariyāpannā, siyā apariyāpannā. </div>
</div>
<div class="q" id="p_30Vbh_3079"> <div class="p">
<span class="pN">3079</span>Tayo akusalahetū pariyāpannā; cha hetū siyā pariyāpannā, siyā apariyāpannā. </div>
</div>
<div class="q" id="p_30Vbh_3080"> <div class="p">
<span class="pN">3080</span>Kabaḷīkāro āhāro pariyāpanno; tayo āhārā siyā pariyāpannā, siyā apariyāpannā. </div>
</div>
<div class="q" id="p_30Vbh_3081"> <div class="p">
<span class="pN">3081</span>Cha phassā pariyāpannā; manoviññāṇadhātusamphasso siyā pariyāpanno, siyā apariyāpanno. </div>
</div>
<div class="q" id="p_30Vbh_3082"> <div class="p">
<span class="pN">3082</span>Cha vedanā…pe…  cha saññā…pe…  cha cetanā…pe…  cha cittā pariyāpannā; manoviññāṇadhātu siyā pariyāpannā, siyā apariyāpannā. </div>
</div>
</html>
