<html>
<div class="i"> Hetu</div>
<div class="h">Hīnattika</div>
<div class="h">Paṭiccādivāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_2254"> <div class="divNumber">1.</div> <div class="p">
<span class="pN">2254</span>Hīnaṃ dhammaṃ paṭicca hīno dhammo uppajjati hetupaccayā—  hīnaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1) </div>
</div>
<div class="q" id="p_37P1_2255"> <div class="p">
<span class="pN">2255</span>Hīnaṃ dhammaṃ paṭicca majjhimo dhammo uppajjati hetupaccayā—  hīne khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_37P1_2256"> <div class="p">
<span class="pN">2256</span>Hīnaṃ dhammaṃ paṭicca hīno ca majjhimo ca dhammā uppajjanti hetupaccayā—  hīnaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_37P1_2257"> <div class="divNumber">2.</div> <div class="p">
<span class="pN">2257</span>Majjhimaṃ dhammaṃ paṭicca majjhimo dhammo uppajjati hetupaccayā—  majjhimaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_37P1_2258"> <div class="divNumber">3.</div> <div class="p">
<span class="pN">2258</span>Paṇītaṃ dhammaṃ paṭicca paṇīto dhammo uppajjati hetupaccayā…  tīṇi. </div>
</div>
<div class="q" id="p_37P1_2259"> <div class="divNumber">4.</div> <div class="p">
<span class="pN">2259</span>Majjhimañca paṇītañca dhammaṃ paṭicca majjhimo dhammo uppajjati hetupaccayā—  paṇīte khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="q" id="p_37P1_2260"> <div class="divNumber">5.</div> <div class="p">
<span class="pN">2260</span>Hīnañca majjhimañca dhammaṃ paṭicca majjhimo dhammo uppajjati hetupaccayā—  hīne khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="CENTER" id="p_37P1_2261">
<span class="pN">2261</span>(Hīnattikaṃ saṃkiliṭṭhattikasadisaṃ vitthāretabbaṃ paripuṇṇaṃ.)</div>
<div class="ENDH3" id="p_37P1_2262">
<span class="pN">2262</span>Hīnattikaṃ niṭṭhitaṃ.</div>
</html>
