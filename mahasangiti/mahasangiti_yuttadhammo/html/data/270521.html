<html>
<div class="i">1.3.3.2 Dutiyacchakka</div>
<div class="h">Mahāvagga</div>
<div class="h">Ānāpānassatikathā</div>
<div class="h">Upakkilesañāṇaniddesa</div>
<div class="h">Dutiyacchakka</div>
<div class="q" id="p_26Ps_873"> <div class="divNumber">155.</div> <div class="p">
<span class="pN">873</span>Nimittaṃ āvajjato assāse cittaṃ vikampati—  samādhissa paripantho. Assāsaṃ āvajjato nimitte cittaṃ vikampati—  samādhissa paripantho. Nimittaṃ āvajjato passāse cittaṃ vikampati—  samādhissa paripantho. Passāsaṃ āvajjato nimitte cittaṃ vikampati—  samādhissa paripantho. Assāsaṃ āvajjato passāse cittaṃ vikampati—  samādhissa paripantho. Passāsaṃ āvajjato assāse cittaṃ vikampati—  samādhissa paripantho. </div>
</div>
<div class="q" id="p_26Ps_874"> <div class="p"> <table class="singleColumn"> <tr> <td> <div class="pN">874</div> <div class="G">Nimittaṃ āvajjamānassa,</div> </td> </tr> <tr> <td> <div class="G">assāse vikkhipate mano;</div> </td> </tr> <tr> <td> <div class="G">Assāsaṃ āvajjamānassa,</div> </td> </tr> <tr> <td> <div class="G">nimitte cittaṃ vikampati.</div> </td> </tr> </table> </div>
</div>
<div class="q" id="p_26Ps_875"> <div class="p"> <table class="singleColumn"> <tr> <td> <div class="pN">875</div> <div class="G">Nimittaṃ āvajjamānassa,</div> </td> </tr> <tr> <td> <div class="G">passāse vikkhipate mano;</div> </td> </tr> <tr> <td> <div class="G">Passāsaṃ āvajjamānassa,</div> </td> </tr> <tr> <td> <div class="G">nimitte cittaṃ vikampati.</div> </td> </tr> </table> </div>
</div>
<div class="q" id="p_26Ps_876"> <div class="p"> <table class="singleColumn"> <tr> <td> <div class="pN">876</div> <div class="G">Assāsaṃ āvajjamānassa,</div> </td> </tr> <tr> <td> <div class="G">passāse vikkhipate mano;</div> </td> </tr> <tr> <td> <div class="G">Passāsaṃ āvajjamānassa,</div> </td> </tr> <tr> <td> <div class="G">assāse cittaṃ vikampati.</div> </td> </tr> </table> </div>
</div>
<div class="q" id="p_26Ps_877"> <div class="p"> <table class="singleColumn"> <tr> <td> <div class="pN">877</div> <div class="G">Cha ete upakkilesā,</div> </td> </tr> <tr> <td> <div class="G">Ānāpānassatisamādhissa;</div> </td> </tr> <tr> <td> <div class="G">Yehi vikkhippamānassa,</div> </td> </tr> <tr> <td> <div class="G">No ca cittaṃ vimuccati;</div> </td> </tr> <tr> <td> <div class="G">Vimokkhaṃ appajānantā,</div> </td> </tr> <tr> <td> <div class="G">Te honti parapattiyāti.</div> </td> </tr> </table> </div>
</div>
</html>
