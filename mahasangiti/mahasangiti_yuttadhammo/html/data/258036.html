<html>
<div class="i">58 Sanidassanattika, Ajjhattattikadvaya</div>
<div class="h">Sanidassanattika, Ajjhattattikadvaya</div>
<div class="q" id="p_40P23_208"> <div class="divNumber">67.</div> <div class="p">
<span class="pN">208</span>Nasanidassanasappaṭigho naajjhatto dhammo anidassanaappaṭighassa ajjhattassa dhammassa ārammaṇapaccayena paccayo. (Saṃkhittaṃ.) Ārammaṇe cha, adhipatiyā cha, purejāte atthiyā avigate cha. </div>
</div>
<div class="q" id="p_40P23_209"> <div class="p">
<span class="pN">209</span>Nasanidassanasappaṭigho nabahiddhā dhammo anidassanaappaṭighassa bahiddhā dhammassa ārammaṇapaccayena paccayo. (Saṃkhittaṃ.) Ārammaṇe cha, adhipatiyā cha, purejāte atthiyā avigate cha. </div>
</div>
<div class="q" id="p_40P23_210"> <div class="divNumber">68.</div> <div class="p">
<span class="pN">210</span>Nasanidassanasappaṭighaṃ naajjhattārammaṇaṃ dhammaṃ paṭicca anidassanaappaṭigho ajjhattārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi. </div>
</div>
<div class="q" id="p_40P23_211"> <div class="p">
<span class="pN">211</span>Nasanidassanasappaṭighaṃ nabahiddhārammaṇaṃ dhammaṃ paṭicca anidassanaappaṭigho bahiddhārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi. </div>
</div>
<div class="q" id="p_40P23_212"> <div class="p">
<span class="pN">212</span>(Sahajātavārampi paccayavārampi nissayavārampi saṃsaṭṭhavārampi sampayuttavārampi pañhāvārampi vitthāretabbaṃ.) </div>
</div>
</html>
