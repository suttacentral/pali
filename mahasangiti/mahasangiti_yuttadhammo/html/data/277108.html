<html>
<div class="i">1.1.1.12 Bāhirānattātītānāgatasutta</div>
<div class="h">Saḷāyatanasaṃyutta</div>
<div class="h">Paṭhamapaṇṇāsaka</div>
<div class="h">Aniccavagga</div>
<div class="h">Bāhirānattātītānāgatasutta</div>
<div class="q" id="p_13S4_25"> <div class="divNumber">12.</div> <div class="p">
<span class="pN">25</span>“Rūpā, bhikkhave, anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu rūpesu anapekkho hoti; anāgate rūpe nābhinandati; paccuppannānaṃ rūpānaṃ nibbidāya virāgāya nirodhāya paṭipanno hoti. Saddā…  gandhā…  rasā…  phoṭṭhabbā…  dhammā anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu dhammesu anapekkho hoti; anāgate dhamme nābhinandati; paccuppannānaṃ dhammānaṃ nibbidāya virāgāya nirodhāya paṭipanno hotī”ti. </div>
</div>
<div class="CENTER" id="p_13S4_26">
<span class="pN">26</span>Dvādasamaṃ.</div>
<div class="CENTER" id="p_13S4_27">
<span class="pN">27</span>Aniccavaggo paṭhamo.</div>
<div class="SUMMARY" id="p_13S4_28">
<span class="pN">28</span><span class="firstLetter">T</span>assuddānaṃ</div>
<div class="q" id="p_13S4_29"> <div class="p"> <table class="singleColumn"> <tr> <td> <div class="pN">29</div> <div class="G">Aniccaṃ dukkhaṃ anattā ca,</div> </td> </tr> <tr> <td> <div class="G">tayo ajjhattabāhirā;</div> </td> </tr> <tr> <td> <div class="G">Yadaniccena tayo vuttā,</div> </td> </tr> <tr> <td> <div class="G">te te ajjhattabāhirāti.</div> </td> </tr> </table> </div>
</div>
</html>
