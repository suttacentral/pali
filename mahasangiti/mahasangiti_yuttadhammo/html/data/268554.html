<html>
<div class="i">2.2.3 Phaladāyakavimānavatthu</div>
<div class="h">Purisavimāna</div>
<div class="h">Pāyāsivagga</div>
<div class="h">Phaladāyakavimānavatthu</div>
<div class="q" id="p_19Vv_908"> <div class="divNumber">1060.</div> <div class="p"> <table class="singleColumn"> <tr> <td> <div class="pN">908</div> <div class="G">“Uccamidaṃ maṇithūṇaṃ vimānaṃ,</div> </td> </tr> <tr> <td> <div class="G">Samantato soḷasa yojanāni;</div> </td> </tr> <tr> <td> <div class="G">Kūṭāgārā sattasatā uḷārā,</div> </td> </tr> <tr> <td> <div class="G">Veḷuriyathambhā rucakatthatā subhā.</div> </td> </tr> </table> </div>
</div>
<div class="q" id="p_19Vv_909"> <div class="divNumber">1061.</div> <div class="p"> <table class="singleColumn"> <tr> <td> <div class="pN">909</div> <div class="G">Tatthacchasi pivasi khādasi ca,</div> </td> </tr> <tr> <td> <div class="G">Dibbā ca vīṇā pavadanti vagguṃ;</div> </td> </tr> <tr> <td> <div class="G">Aṭṭhaṭṭhakā sikkhitā sādhurūpā,</div> </td> </tr> <tr> <td> <div class="G">Dibbā ca kaññā tidasacarā uḷārā;</div> </td> </tr> <tr> <td> <div class="G">Naccanti gāyanti pamodayanti.</div> </td> </tr> </table> </div>
</div>
<div class="q" id="p_19Vv_910"> <div class="divNumber">1062.</div> <div class="p"> <table class="singleColumn"> <tr> <td> <div class="pN">910</div> <div class="G">Deviddhipattosi mahānubhāvo,</div> </td> </tr> <tr> <td> <div class="G">Manussabhūto kimakāsi puññaṃ;</div> </td> </tr> <tr> <td> <div class="G">Kenāsi evaṃ jalitānubhāvo,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_911"> <div class="divNumber">1063.</div> <div class="p"> <table class="singleColumn"> <tr> <td> <div class="pN">911</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_912"> <div class="divNumber">1064.</div> <div class="p"> <table class="singleColumn"> <tr> <td> <div class="pN">912</div> <div class="G">“Phaladāyī phalaṃ vipulaṃ labhati,</div> </td> </tr> <tr> <td> <div class="G">Dadamujugatesu pasannamānaso;</div> </td> </tr> <tr> <td> <div class="G">So hi pamodati saggagato tidive,</div> </td> </tr> <tr> <td> <div class="G">Anubhoti ca puññaphalaṃ vipulaṃ.</div> </td> </tr> </table> </div>
</div>
<div class="q" id="p_19Vv_913"> <div class="divNumber">1065.</div> <div class="p"> <table class="singleColumn"> <tr> <td> <div class="pN">913</div> <div class="G">Tavevāhaṃ mahāmuni,</div> </td> </tr> <tr> <td> <div class="G">Adāsiṃ caturo phale.</div> </td> </tr> </table> </div>
</div>
<div class="q" id="p_19Vv_914"> <div class="divNumber">1066.</div> <div class="p"> <table class="singleColumn"> <tr> <td> <div class="pN">914</div> <div class="G">Tasmā hi phalaṃ alameva dātuṃ,</div> </td> </tr> <tr> <td> <div class="G">Niccaṃ manussena sukhatthikena;</div> </td> </tr> <tr> <td> <div class="G">Dibbāni vā patthayatā sukhāni,</div> </td> </tr> <tr> <td> <div class="G">Manussasobhaggatamicchatā vā.</div> </td> </tr> </table> </div>
</div>
<div class="q" id="p_19Vv_915"> <div class="divNumber">1067--1068.</div> <div class="p"> <table class="singleColumn"> <tr> <td> <div class="pN">915</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_916">
<span class="pN">916</span>Phaladāyakavimānaṃ tatiyaṃ.</div>
</html>
