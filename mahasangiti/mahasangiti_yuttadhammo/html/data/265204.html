<html>
<div class="i"> Hetu</div>
<div class="h">Mahantaraduka</div>
<div class="h">Cittaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2483"> <div class="divNumber">70.</div> <div class="p">
<span class="pN">2483</span>Nocitto dhammo nocittassa dhammassa hetupaccayena paccayo—  nocittā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1) </div>
</div>
<div class="q" id="p_38P2_2484"> <div class="p">
<span class="pN">2484</span>Nocitto dhammo cittassa dhammassa hetupaccayena paccayo—  nocittā hetū cittassa hetupaccayena paccayo; paṭisandhikkhaṇe…pe… . (2) </div>
</div>
<div class="q" id="p_38P2_2485"> <div class="p">
<span class="pN">2485</span>Nocitto dhammo cittassa ca nocittassa ca dhammassa hetupaccayena paccayo—  nocittā hetū sampayuttakānaṃ khandhānaṃ cittassa ca cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (3) </div>
</div>
</html>
