<html>
<div class="i">7.10 Pupphacaṅkoṭiyattheraapadāna</div>
<div class="h">Sakacintaniyavagga</div>
<div class="h">Pupphacaṅkoṭiyattheraapadāna</div>
<div class="q" id="p_20Ap1_1576"> <div class="divNumber">68.</div> <div class="p"> <table class="singleColumn"> <tr> <td> <div class="pN">1576</div> <div class="G">“Abhītarūpaṃ sīhaṃva,</div> </td> </tr> <tr> <td> <div class="G">garuḷaggaṃva pakkhinaṃ;</div> </td> </tr> <tr> <td> <div class="G">Byagghūsabhaṃva pavaraṃ,</div> </td> </tr> <tr> <td> <div class="G">abhijātaṃva kesariṃ.</div> </td> </tr> </table> </div>
</div>
<div class="q" id="p_20Ap1_1577"> <div class="divNumber">69.</div> <div class="p"> <table class="singleColumn"> <tr> <td> <div class="pN">1577</div> <div class="G">Sikhiṃ tilokasaraṇaṃ,</div> </td> </tr> <tr> <td> <div class="G">anejaṃ aparājitaṃ;</div> </td> </tr> <tr> <td> <div class="G">Nisinnaṃ samaṇānaggaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_20Ap1_1578"> <div class="divNumber">70.</div> <div class="p"> <table class="singleColumn"> <tr> <td> <div class="pN">1578</div> <div class="G">Caṅkoṭake ṭhapetvāna,</div> </td> </tr> <tr> <td> <div class="G">anojaṃ pupphamuttamaṃ;</div> </td> </tr> <tr> <td> <div class="G">Saha caṅkoṭakeneva,</div> </td> </tr> <tr> <td> <div class="G">buddhaseṭṭhaṃ samokiriṃ.</div> </td> </tr> </table> </div>
</div>
<div class="q" id="p_20Ap1_1579"> <div class="divNumber">71.</div> <div class="p"> <table class="singleColumn"> <tr> <td> <div class="pN">1579</div> <div class="G">Tena cittappasādena,</div> </td> </tr> <tr> <td> <div class="G">dvipadinda narāsabha;</div> </td> </tr> <tr> <td> <div class="G">Pattomhi acalaṃ ṭhānaṃ,</div> </td> </tr> <tr> <td> <div class="G">hitvā jayaparājayaṃ.</div> </td> </tr> </table> </div>
</div>
<div class="q" id="p_20Ap1_1580"> <div class="divNumber">72.</div> <div class="p"> <table class="singleColumn"> <tr> <td> <div class="pN">1580</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1581"> <div class="divNumber">73.</div> <div class="p"> <table class="singleColumn"> <tr> <td> <div class="pN">1581</div> <div class="G">Sampuṇṇe tiṃsakappamhi,</div> </td> </tr> <tr> <td> <div class="G">devabhūtisanāmakā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">pañcāsuṃ cakkavattino.</div> </td> </tr> </table> </div>
</div>
<div class="q" id="p_20Ap1_1582"> <div class="divNumber">74.</div> <div class="p"> <table class="singleColumn"> <tr> <td> <div class="pN">1582</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (1412)</div> </td> </tr> </table> </div>
</div>
<div class="q" id="p_20Ap1_1583"> <div class="p">
<span class="pN">1583</span>Itthaṃ sudaṃ āyasmā pupphacaṅkoṭiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1584">
<span class="pN">1584</span>Pupphacaṅkoṭiyattherassāpadānaṃ dasamaṃ.</div>
<div class="ENDH3" id="p_20Ap1_1585">
<span class="pN">1585</span>Sakacintaniyavaggo sattamo.</div>
<div class="SUMMARY" id="p_20Ap1_1586">
<span class="pN">1586</span><span class="firstLetter">T</span>assuddānaṃ</div>
<div class="q" id="p_20Ap1_1587"> <div class="p"> <table class="singleColumn"> <tr> <td> <div class="pN">1587</div> <div class="G">Sakacintī avopupphī,</div> </td> </tr> <tr> <td> <div class="G">sapaccāgamanena ca;</div> </td> </tr> <tr> <td> <div class="G">Parappasādī bhisado,</div> </td> </tr> <tr> <td> <div class="G">sucinti vatthadāyako.</div> </td> </tr> </table> </div>
</div>
<div class="q" id="p_20Ap1_1588"> <div class="p"> <table class="singleColumn"> <tr> <td> <div class="pN">1588</div> <div class="G">Ambadāyī ca sumano,</div> </td> </tr> <tr> <td> <div class="G">pupphacaṅkoṭakīpi ca;</div> </td> </tr> <tr> <td> <div class="G">Gāthekasattati vuttā,</div> </td> </tr> <tr> <td> <div class="G">gaṇitā atthadassibhi.</div> </td> </tr> </table> </div>
</div>
</html>
