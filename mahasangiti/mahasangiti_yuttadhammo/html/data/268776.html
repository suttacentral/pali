<html>
<div class="i">5.1.7 Gayākassapattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Gayākassapattheragāthā</div>
<div class="q" id="p_19Th1_603"> <div class="divNumber">345.</div> <div class="p"> <table class="singleColumn"> <tr> <td> <div class="pN">603</div> <div class="G">“Pāto majjhanhikaṃ sāyaṃ,</div> </td> </tr> <tr> <td> <div class="G">tikkhattuṃ divasassahaṃ;</div> </td> </tr> <tr> <td> <div class="G">Otariṃ udakaṃ sohaṃ,</div> </td> </tr> <tr> <td> <div class="G">gayāya gayaphagguyā.</div> </td> </tr> </table> </div>
</div>
<div class="q" id="p_19Th1_604"> <div class="divNumber">346.</div> <div class="p"> <table class="singleColumn"> <tr> <td> <div class="pN">604</div> <div class="G">‘Yaṃ mayā pakataṃ pāpaṃ,</div> </td> </tr> <tr> <td> <div class="G">pubbe aññāsu jātisu;</div> </td> </tr> <tr> <td> <div class="G">Taṃ dānīdha pavāhemi’,</div> </td> </tr> <tr> <td> <div class="G">evaṃdiṭṭhi pure ahuṃ.</div> </td> </tr> </table> </div>
</div>
<div class="q" id="p_19Th1_605"> <div class="divNumber">347.</div> <div class="p"> <table class="singleColumn"> <tr> <td> <div class="pN">605</div> <div class="G">Sutvā subhāsitaṃ vācaṃ,</div> </td> </tr> <tr> <td> <div class="G">dhammatthasahitaṃ padaṃ;</div> </td> </tr> <tr> <td> <div class="G">Tathaṃ yāthāvakaṃ atthaṃ,</div> </td> </tr> <tr> <td> <div class="G">yoniso paccavekkhisaṃ.</div> </td> </tr> </table> </div>
</div>
<div class="q" id="p_19Th1_606"> <div class="divNumber">348.</div> <div class="p"> <table class="singleColumn"> <tr> <td> <div class="pN">606</div> <div class="G">Ninhātasabbapāpomhi,</div> </td> </tr> <tr> <td> <div class="G">nimmalo payato suci;</div> </td> </tr> <tr> <td> <div class="G">Suddho suddhassa dāyādo,</div> </td> </tr> <tr> <td> <div class="G">putto buddhassa oraso.</div> </td> </tr> </table> </div>
</div>
<div class="q" id="p_19Th1_607"> <div class="divNumber">349.</div> <div class="p"> <table class="singleColumn"> <tr> <td> <div class="pN">607</div> <div class="G">Ogayhaṭṭhaṅgikaṃ sotaṃ,</div> </td> </tr> <tr> <td> <div class="G">sabbapāpaṃ pavāhayiṃ;</div> </td> </tr> <tr> <td> <div class="G">Tisso vijjā ajjhagamiṃ,</div> </td> </tr> <tr> <td> <div class="G">kataṃ buddhassa sāsanan”ti.</div> </td> </tr> </table> </div>
</div>
<div class="CENTER" id="p_19Th1_608">
<span class="pN">608</span>…  Gayākassapo thero… .</div>
</html>
