<html>
<div class="i">39.7 Kadaliphaladāyakattheraapadāna</div>
<div class="h">Avaṭaphalavagga</div>
<div class="h">Kadaliphaladāyakattheraapadāna</div>
<div class="q" id="p_20Ap1_4225"> <div class="divNumber">37.</div> <div class="p"> <table class="singleColumn"> <tr> <td> <div class="pN">4225</div> <div class="G">“Kaṇikāraṃva jalitaṃ,</div> </td> </tr> <tr> <td> <div class="G">puṇṇamāyeva candimaṃ;</div> </td> </tr> <tr> <td> <div class="G">Jalantaṃ dīparukkhaṃva,</div> </td> </tr> <tr> <td> <div class="G">addasaṃ lokanāyakaṃ.</div> </td> </tr> </table> </div>
</div>
<div class="q" id="p_20Ap1_4226"> <div class="divNumber">38.</div> <div class="p"> <table class="singleColumn"> <tr> <td> <div class="pN">4226</div> <div class="G">Kadaliphalaṃ paggayha,</div> </td> </tr> <tr> <td> <div class="G">adāsiṃ satthuno ahaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">vanditvāna apakkamiṃ.</div> </td> </tr> </table> </div>
</div>
<div class="q" id="p_20Ap1_4227"> <div class="divNumber">39.</div> <div class="p"> <table class="singleColumn"> <tr> <td> <div class="pN">4227</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ phalamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4228"> <div class="divNumber">40.</div> <div class="p"> <table class="singleColumn"> <tr> <td> <div class="pN">4228</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4229"> <div class="divNumber">41.</div> <div class="p"> <table class="singleColumn"> <tr> <td> <div class="pN">4229</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_4230"> <div class="divNumber">42.</div> <div class="p"> <table class="singleColumn"> <tr> <td> <div class="pN">4230</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4231"> <div class="p">
<span class="pN">4231</span>Itthaṃ sudaṃ āyasmā kadaliphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_4232">
<span class="pN">4232</span>Kadaliphaladāyakattherassāpadānaṃ sattamaṃ.</div>
</html>
