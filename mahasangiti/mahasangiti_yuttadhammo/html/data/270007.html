<html>
<div class="i">11.3.1 Tika</div>
<div class="h">Maggaṅgavibhaṅga</div>
<div class="h">Pañhāpucchaka</div>
<div class="h">Tika</div>
<div class="q" id="p_30Vbh_1669"> <div class="divNumber">506.</div> <div class="p">
<span class="pN">1669</span>Siyā kusalā, siyā abyākatā. (1) </div>
</div>
<div class="q" id="p_30Vbh_1670"> <div class="p">
<span class="pN">1670</span>Sammāsaṅkappo sukhāya vedanāya sampayutto; satta maggaṅgā siyā sukhāya vedanāya sampayuttā, siyā adukkhamasukhāya vedanāya sampayuttā. (2) </div>
</div>
<div class="q" id="p_30Vbh_1671"> <div class="p">
<span class="pN">1671</span>Siyā vipākā, siyā vipākadhammadhammā. (3) </div>
</div>
<div class="q" id="p_30Vbh_1672"> <div class="p">
<span class="pN">1672</span>Anupādinnaanupādāniyā. (4) </div>
</div>
<div class="q" id="p_30Vbh_1673"> <div class="p">
<span class="pN">1673</span>Asaṃkiliṭṭhaasaṃkilesikā. (5) </div>
</div>
<div class="q" id="p_30Vbh_1674"> <div class="p">
<span class="pN">1674</span>Sammāsaṅkappo avitakkavicāramatto; satta maggaṅgā siyā savitakkasavicārā, siyā avitakkavicāramattā, siyā avitakkaavicārā. (6) </div>
</div>
<div class="q" id="p_30Vbh_1675"> <div class="p">
<span class="pN">1675</span>Sammāsaṅkappo pītisahagato, sukhasahagato, na upekkhāsahagato; satta maggaṅgā siyā pītisahagatā, siyā sukhasahagatā, siyā upekkhāsahagatā. (7) </div>
</div>
<div class="q" id="p_30Vbh_1676"> <div class="p">
<span class="pN">1676</span>Neva dassanena na bhāvanāya pahātabbā. (8) </div>
</div>
<div class="q" id="p_30Vbh_1677"> <div class="p">
<span class="pN">1677</span>Neva dassanena na bhāvanāya pahātabbahetukā. (9) </div>
</div>
<div class="q" id="p_30Vbh_1678"> <div class="p">
<span class="pN">1678</span>Siyā apacayagāmino, siyā nevācayagāmināpacayagāmino. (10) </div>
</div>
<div class="q" id="p_30Vbh_1679"> <div class="p">
<span class="pN">1679</span>Siyā sekkhā, siyā asekkhā. (11) </div>
</div>
<div class="q" id="p_30Vbh_1680"> <div class="p">
<span class="pN">1680</span>Appamāṇā. (12) </div>
</div>
<div class="q" id="p_30Vbh_1681"> <div class="p">
<span class="pN">1681</span>Appamāṇārammaṇā. (13) </div>
</div>
<div class="q" id="p_30Vbh_1682"> <div class="p">
<span class="pN">1682</span>Paṇītā. (14) </div>
</div>
<div class="q" id="p_30Vbh_1683"> <div class="p">
<span class="pN">1683</span>Siyā sammattaniyatā, siyā aniyatā. (15) </div>
</div>
<div class="q" id="p_30Vbh_1684"> <div class="p">
<span class="pN">1684</span>Na maggārammaṇā, siyā maggahetukā, siyā maggādhipatino; siyā na vattabbā “maggahetukā”tipi, “maggādhipatino”tipi. (16) </div>
</div>
<div class="q" id="p_30Vbh_1685"> <div class="p">
<span class="pN">1685</span>Siyā uppannā, siyā anuppannā, siyā uppādino. (17) </div>
</div>
<div class="q" id="p_30Vbh_1686"> <div class="p">
<span class="pN">1686</span>Siyā atītā, siyā anāgatā, siyā paccuppannā. (18) </div>
</div>
<div class="q" id="p_30Vbh_1687"> <div class="p">
<span class="pN">1687</span>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. (19) </div>
</div>
<div class="q" id="p_30Vbh_1688"> <div class="p">
<span class="pN">1688</span>Siyā ajjhattā, siyā bahiddhā, siyā ajjhattabahiddhā. (20) </div>
</div>
<div class="q" id="p_30Vbh_1689"> <div class="p">
<span class="pN">1689</span>Bahiddhārammaṇā. (21) </div>
</div>
<div class="q" id="p_30Vbh_1690"> <div class="p">
<span class="pN">1690</span>Anidassanaappaṭighā. (22) </div>
</div>
</html>
