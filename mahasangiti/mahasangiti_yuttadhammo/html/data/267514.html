<html>
<div class="i">38.10 Kāsumāriphaladāyakattheraapadāna</div>
<div class="h">Bodhivandanavagga</div>
<div class="h">Kāsumāriphaladāyakattheraapadāna</div>
<div class="q" id="p_20Ap1_4166"> <div class="divNumber">53.</div> <div class="p"> <table class="singleColumn"> <tr> <td> <div class="pN">4166</div> <div class="G">“Kaṇikāraṃva jotantaṃ,</div> </td> </tr> <tr> <td> <div class="G">nisinnaṃ pabbatantare;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">lokajeṭṭhaṃ narāsabhaṃ.</div> </td> </tr> </table> </div>
</div>
<div class="q" id="p_20Ap1_4167"> <div class="divNumber">54.</div> <div class="p"> <table class="singleColumn"> <tr> <td> <div class="pN">4167</div> <div class="G">Pasannacitto sumano,</div> </td> </tr> <tr> <td> <div class="G">sire katvāna añjaliṃ;</div> </td> </tr> <tr> <td> <div class="G">Kāsumāriphalaṃ gayha,</div> </td> </tr> <tr> <td> <div class="G">buddhaseṭṭhassadāsahaṃ.</div> </td> </tr> </table> </div>
</div>
<div class="q" id="p_20Ap1_4168"> <div class="divNumber">55.</div> <div class="p"> <table class="singleColumn"> <tr> <td> <div class="pN">4168</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ phalamadadiṃ ahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4169"> <div class="divNumber">56.</div> <div class="p"> <table class="singleColumn"> <tr> <td> <div class="pN">4169</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4170"> <div class="divNumber">57.</div> <div class="p"> <table class="singleColumn"> <tr> <td> <div class="pN">4170</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_4171"> <div class="divNumber">58.</div> <div class="p"> <table class="singleColumn"> <tr> <td> <div class="pN">4171</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (3271)</div> </td> </tr> </table> </div>
</div>
<div class="q" id="p_20Ap1_4172"> <div class="p">
<span class="pN">4172</span>Itthaṃ sudaṃ āyasmā kāsumāriphaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_4173">
<span class="pN">4173</span>Kāsumāriphaladāyakattherassāpadānaṃ dasamaṃ.</div>
<div class="ENDH3" id="p_20Ap1_4174">
<span class="pN">4174</span>Bodhivandanavaggo aṭṭhatiṃsatimo.</div>
<div class="SUMMARY" id="p_20Ap1_4175">
<span class="pN">4175</span><span class="firstLetter">T</span>assuddānaṃ</div>
<div class="q" id="p_20Ap1_4176"> <div class="p"> <table class="singleColumn"> <tr> <td> <div class="pN">4176</div> <div class="G">Bodhi pāṭali uppalī,</div> </td> </tr> <tr> <td> <div class="G">paṭṭi ca sattapaṇṇiyo;</div> </td> </tr> <tr> <td> <div class="G">Gandhamuṭṭhi ca citako,</div> </td> </tr> <tr> <td> <div class="G">tālaṃ sumanadāmako;</div> </td> </tr> <tr> <td> <div class="G">Kāsumāriphalī ceva,</div> </td> </tr> <tr> <td> <div class="G">gāthā ekūnasaṭṭhikā.</div> </td> </tr> </table> </div>
</div>
</html>
