<html>
<div class="i">1.4.10 Dutiyavasasutta</div>
<div class="h">Paṭhamapaṇṇāsaka</div>
<div class="h">Devatāvagga</div>
<div class="h">Dutiyavasasutta</div>
<div class="q" id="p_16A7_207"> <div class="divNumber">41.</div> <div class="p">
<span class="pN">207</span>“Sattahi, bhikkhave, dhammehi samannāgato sāriputto cittaṃ vase vatteti, no ca sāriputto cittassa vasena vattati. Katamehi sattahi? Idha, bhikkhave, sāriputto samādhikusalo hoti, samādhissa samāpattikusalo, samādhissa ṭhitikusalo, samādhissa vuṭṭhānakusalo, samādhissa kalyāṇakusalo, samādhissa gocarakusalo, samādhissa abhinīhārakusalo hoti. Imehi kho, bhikkhave, sattahi dhammehi samannāgato sāriputto cittaṃ vase vatteti, no ca sāriputto cittassa vasena vattatī”ti. </div>
</div>
<div class="CENTER" id="p_16A7_208">
<span class="pN">208</span>Dasamaṃ.</div>
</html>
