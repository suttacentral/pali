<html>
<div class="i">11.3 Uppalahatthiyattheraapadāna</div>
<div class="h">Bhikkhadāyivagga</div>
<div class="h">Uppalahatthiyattheraapadāna</div>
<div class="q" id="p_20Ap1_1868"> <div class="divNumber">13.</div> <div class="p"> <table class="singleColumn"> <tr> <td> <div class="pN">1868</div> <div class="G">“Tivarāyaṃ nivāsīhaṃ,</div> </td> </tr> <tr> <td> <div class="G">ahosiṃ māliko tadā;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">siddhatthaṃ lokapūjitaṃ.</div> </td> </tr> </table> </div>
</div>
<div class="q" id="p_20Ap1_1869"> <div class="divNumber">14.</div> <div class="p"> <table class="singleColumn"> <tr> <td> <div class="pN">1869</div> <div class="G">Pasannacitto sumano,</div> </td> </tr> <tr> <td> <div class="G">pupphahatthamadāsahaṃ;</div> </td> </tr> <tr> <td> <div class="G">Yattha yatthupapajjāmi,</div> </td> </tr> <tr> <td> <div class="G">tassa kammassa vāhasā.</div> </td> </tr> </table> </div>
</div>
<div class="q" id="p_20Ap1_1870"> <div class="divNumber">15.</div> <div class="p"> <table class="singleColumn"> <tr> <td> <div class="pN">1870</div> <div class="G">Anubhomi phalaṃ iṭṭhaṃ,</div> </td> </tr> <tr> <td> <div class="G">pubbe sukatamattano;</div> </td> </tr> <tr> <td> <div class="G">Parikkhitto sumallehi,</div> </td> </tr> <tr> <td> <div class="G">pupphadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1871"> <div class="divNumber">16.</div> <div class="p"> <table class="singleColumn"> <tr> <td> <div class="pN">1871</div> <div class="G">Catunnavutito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1872"> <div class="divNumber">17.</div> <div class="p"> <table class="singleColumn"> <tr> <td> <div class="pN">1872</div> <div class="G">Catunnavutupādāya,</div> </td> </tr> <tr> <td> <div class="G">ṭhapetvā vattamānakaṃ;</div> </td> </tr> <tr> <td> <div class="G">Pañcarājasatā tattha,</div> </td> </tr> <tr> <td> <div class="G">najjasamasanāmakā.</div> </td> </tr> </table> </div>
</div>
<div class="q" id="p_20Ap1_1873"> <div class="divNumber">18.</div> <div class="p"> <table class="singleColumn"> <tr> <td> <div class="pN">1873</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1874"> <div class="p">
<span class="pN">1874</span>Itthaṃ sudaṃ āyasmā uppalahatthiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1875">
<span class="pN">1875</span>Uppalahatthiyattherassāpadānaṃ tatiyaṃ.</div>
</html>
