<html>
<div class="i"> Atthi</div>
<div class="h">Mahantaraduka</div>
<div class="h">Cittaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2523"> <div class="divNumber">83.</div> <div class="p">
<span class="pN">2523</span>Citto dhammo nocittassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (1) </div>
</div>
<div class="q" id="p_38P2_2524"> <div class="p">
<span class="pN">2524</span>Nocitto dhammo nocittassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_2525"> <div class="p">
<span class="pN">2525</span>Nocitto dhammo cittassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  nocittā khandhā cittassa atthipaccayena paccayo; paṭisandhikkhaṇe…pe…  paṭisandhikkhaṇe vatthu cittassa atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ aniccato…pe… . (Purejātasadisaṃ, saṃkhittaṃ.) (2) </div>
</div>
<div class="q" id="p_38P2_2526"> <div class="p">
<span class="pN">2526</span>Nocitto dhammo cittassa ca nocittassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nocitto eko khandho dvinnaṃ khandhānaṃ cittassa ca cittasamuṭṭhānānañca rūpānaṃ atthipaccayena paccayo; paṭisandhikkhaṇe nocitto eko khandho…pe…  paṭisandhikkhaṇe vatthu cittassa sampayuttakānañca khandhānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ…pe… . (Purejātasadisaṃ, saṃkhittaṃ.) (3) </div>
</div>
<div class="q" id="p_38P2_2527"> <div class="divNumber">84.</div> <div class="p">
<span class="pN">2527</span>Citto ca nocitto ca dhammā nocittassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nocitto eko khandho ca cittañca dvinnaṃ khandhānaṃ cittasamuṭṭhānānañca rūpānaṃ atthipaccayena paccayo; dve khandhā ca…pe… . <span class="bold">Sahajātaṃ</span>—  cittañca vatthuñca nocittānaṃ khandhānaṃ atthipaccayena paccayo (paṭisandhikkhaṇepi dve). <span class="bold">Sahajātaṃ</span>—  cittañca sampayuttakā ca khandhā cittasamuṭṭhānānaṃ rūpānaṃ atthipaccayena paccayo. <span class="bold">Sahajātaṃ</span>—  cittañca mahābhūtā ca cittasamuṭṭhānānaṃ rūpānaṃ atthipaccayena paccayo (paṭisandhikkhaṇepi dve). <span class="bold">Pacchājātaṃ</span>—  cittañca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātaṃ</span>—  cittañca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājātaṃ</span>—  cittañca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (1) </div>
</div>
</html>
