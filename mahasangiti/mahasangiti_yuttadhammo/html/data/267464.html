<html>
<div class="i">33.10 Saparivārachattadāyakattheraapadāna</div>
<div class="h">Umāpupphiyavagga</div>
<div class="h">Saparivārachattadāyakattheraapadāna</div>
<div class="q" id="p_20Ap1_3686"> <div class="divNumber">82.</div> <div class="p"> <table class="singleColumn"> <tr> <td> <div class="pN">3686</div> <div class="G">“Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Ākāse jalavuṭṭhīva,</div> </td> </tr> <tr> <td> <div class="G">vassate dhammavuṭṭhiyā.</div> </td> </tr> </table> </div>
</div>
<div class="q" id="p_20Ap1_3687"> <div class="divNumber">83.</div> <div class="p"> <table class="singleColumn"> <tr> <td> <div class="pN">3687</div> <div class="G">Tamaddasāsiṃ sambuddhaṃ,</div> </td> </tr> <tr> <td> <div class="G">desentaṃ amataṃ padaṃ;</div> </td> </tr> <tr> <td> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">agamāsiṃ sakaṃ gharaṃ.</div> </td> </tr> </table> </div>
</div>
<div class="q" id="p_20Ap1_3688"> <div class="divNumber">84.</div> <div class="p"> <table class="singleColumn"> <tr> <td> <div class="pN">3688</div> <div class="G">Chattaṃ alaṅkataṃ gayha,</div> </td> </tr> <tr> <td> <div class="G">upagacchiṃ naruttamaṃ;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">ākāse ukkhipiṃ ahaṃ.</div> </td> </tr> </table> </div>
</div>
<div class="q" id="p_20Ap1_3689"> <div class="divNumber">85.</div> <div class="p"> <table class="singleColumn"> <tr> <td> <div class="pN">3689</div> <div class="G">Susaṅgahitayānaṃva,</div> </td> </tr> <tr> <td> <div class="G">dantova sāvakuttamo;</div> </td> </tr> <tr> <td> <div class="G">Upagantvāna sambuddhaṃ,</div> </td> </tr> <tr> <td> <div class="G">matthake sampatiṭṭhahi.</div> </td> </tr> </table> </div>
</div>
<div class="q" id="p_20Ap1_3690"> <div class="divNumber">86.</div> <div class="p"> <table class="singleColumn"> <tr> <td> <div class="pN">3690</div> <div class="G">Anukampako kāruṇiko,</div> </td> </tr> <tr> <td> <div class="G">buddho lokagganāyako;</div> </td> </tr> <tr> <td> <div class="G">Bhikkhusaṃghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_3691"> <div class="divNumber">87.</div> <div class="p"> <table class="singleColumn"> <tr> <td> <div class="pN">3691</div> <div class="G">‘Yena chattamidaṃ dinnaṃ,</div> </td> </tr> <tr> <td> <div class="G">alaṅkataṃ manoramaṃ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">duggatiṃ so na gacchati.</div> </td> </tr> </table> </div>
</div>
<div class="q" id="p_20Ap1_3692"> <div class="divNumber">88.</div> <div class="p"> <table class="singleColumn"> <tr> <td> <div class="pN">3692</div> <div class="G">Sattakkhattuñca devesu,</div> </td> </tr> <tr> <td> <div class="G">devarajjaṃ karissati;</div> </td> </tr> <tr> <td> <div class="G">Bāttiṃsakkhattuñca rājā,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div>
</div>
<div class="q" id="p_20Ap1_3693"> <div class="divNumber">89.</div> <div class="p"> <table class="singleColumn"> <tr> <td> <div class="pN">3693</div> <div class="G">Kappasatasahassamhi,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap1_3694"> <div class="divNumber">90.</div> <div class="p"> <table class="singleColumn"> <tr> <td> <div class="pN">3694</div> <div class="G">Tassa dhammesu dāyādo,</div> </td> </tr> <tr> <td> <div class="G">oraso dhammanimmito;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissatināsavo’.</div> </td> </tr> </table> </div>
</div>
<div class="q" id="p_20Ap1_3695"> <div class="divNumber">91.</div> <div class="p"> <table class="singleColumn"> <tr> <td> <div class="pN">3695</div> <div class="G">Buddhassa giramaññāya,</div> </td> </tr> <tr> <td> <div class="G">vācāsabhimudīritaṃ;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">bhiyyo hāsaṃ janesahaṃ.</div> </td> </tr> </table> </div>
</div>
<div class="q" id="p_20Ap1_3696"> <div class="divNumber">92.</div> <div class="p"> <table class="singleColumn"> <tr> <td> <div class="pN">3696</div> <div class="G">Jahitvā mānusaṃ yoniṃ,</div> </td> </tr> <tr> <td> <div class="G">Dibbaṃ yoniṃ samajjhagaṃ;</div> </td> </tr> <tr> <td> <div class="G">Vimānamuttamaṃ mayhaṃ,</div> </td> </tr> <tr> <td> <div class="G">Abbhuggataṃ manoramaṃ.</div> </td> </tr> </table> </div>
</div>
<div class="q" id="p_20Ap1_3697"> <div class="divNumber">93.</div> <div class="p"> <table class="singleColumn"> <tr> <td> <div class="pN">3697</div> <div class="G">Vimānā nikkhamantassa,</div> </td> </tr> <tr> <td> <div class="G">setacchattaṃ dharīyati;</div> </td> </tr> <tr> <td> <div class="G">Tadā saññaṃ paṭilabhiṃ,</div> </td> </tr> <tr> <td> <div class="G">pubbakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3698"> <div class="divNumber">94.</div> <div class="p"> <table class="singleColumn"> <tr> <td> <div class="pN">3698</div> <div class="G">Devalokā cavitvāna,</div> </td> </tr> <tr> <td> <div class="G">manussattañca āgamiṃ;</div> </td> </tr> <tr> <td> <div class="G">Chattiṃsakkhattuṃ cakkavattī,</div> </td> </tr> <tr> <td> <div class="G">sattakappasatamhito.</div> </td> </tr> </table> </div>
</div>
<div class="q" id="p_20Ap1_3699"> <div class="divNumber">95.</div> <div class="p"> <table class="singleColumn"> <tr> <td> <div class="pN">3699</div> <div class="G">Tamhā kāyā cavitvāna,</div> </td> </tr> <tr> <td> <div class="G">āgacchiṃ tidasaṃ puraṃ;</div> </td> </tr> <tr> <td> <div class="G">Saṃsaritvānupubbena,</div> </td> </tr> <tr> <td> <div class="G">mānusaṃ punarāgamiṃ.</div> </td> </tr> </table> </div>
</div>
<div class="q" id="p_20Ap1_3700"> <div class="divNumber">96.</div> <div class="p"> <table class="singleColumn"> <tr> <td> <div class="pN">3700</div> <div class="G">Okkantaṃ mātukucchiṃ maṃ,</div> </td> </tr> <tr> <td> <div class="G">setacchattaṃ adhārayuṃ;</div> </td> </tr> <tr> <td> <div class="G">Jātiyā sattavassohaṃ,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap1_3701"> <div class="divNumber">97.</div> <div class="p"> <table class="singleColumn"> <tr> <td> <div class="pN">3701</div> <div class="G">Sunando nāma nāmena,</div> </td> </tr> <tr> <td> <div class="G">brāhmaṇo mantapāragū;</div> </td> </tr> <tr> <td> <div class="G">Phalikaṃ chattamādāya,</div> </td> </tr> <tr> <td> <div class="G">sāvakaggassa so tadā.</div> </td> </tr> </table> </div>
</div>
<div class="q" id="p_20Ap1_3702"> <div class="divNumber">98.</div> <div class="p"> <table class="singleColumn"> <tr> <td> <div class="pN">3702</div> <div class="G">Anumodi mahāvīro,</div> </td> </tr> <tr> <td> <div class="G">sāriputto mahākathī;</div> </td> </tr> <tr> <td> <div class="G">Sutvānumodanaṃ tassa,</div> </td> </tr> <tr> <td> <div class="G">pubbakammamanussariṃ.</div> </td> </tr> </table> </div>
</div>
<div class="q" id="p_20Ap1_3703"> <div class="divNumber">99.</div> <div class="p"> <table class="singleColumn"> <tr> <td> <div class="pN">3703</div> <div class="G">Añjaliṃ paggahetvāna,</div> </td> </tr> <tr> <td> <div class="G">sakaṃ cittaṃ pasādayiṃ;</div> </td> </tr> <tr> <td> <div class="G">Saritvā purimaṃ kammaṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_3704"> <div class="divNumber">100.</div> <div class="p"> <table class="singleColumn"> <tr> <td> <div class="pN">3704</div> <div class="G">Uṭṭhāya āsanā tamhā,</div> </td> </tr> <tr> <td> <div class="G">sire katvāna añjaliṃ;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">imaṃ vācaṃ udīrayiṃ.</div> </td> </tr> </table> </div>
</div>
<div class="q" id="p_20Ap1_3705"> <div class="divNumber">101.</div> <div class="p"> <table class="singleColumn"> <tr> <td> <div class="pN">3705</div> <div class="G">Satasahassito kappe,</div> </td> </tr> <tr> <td> <div class="G">buddho loke anuttaro;</div> </td> </tr> <tr> <td> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho.</div> </td> </tr> </table> </div>
</div>
<div class="q" id="p_20Ap1_3706"> <div class="divNumber">102.</div> <div class="p"> <table class="singleColumn"> <tr> <td> <div class="pN">3706</div> <div class="G">Tassa chattaṃ mayā dinnaṃ,</div> </td> </tr> <tr> <td> <div class="G">vicittaṃ samalaṅkataṃ;</div> </td> </tr> <tr> <td> <div class="G">Ubho hatthehi paggaṇhi,</div> </td> </tr> <tr> <td> <div class="G">sayambhū aggapuggalo.</div> </td> </tr> </table> </div>
</div>
<div class="q" id="p_20Ap1_3707"> <div class="divNumber">103.</div> <div class="p"> <table class="singleColumn"> <tr> <td> <div class="pN">3707</div> <div class="G">Aho buddhā aho dhammā,</div> </td> </tr> <tr> <td> <div class="G">aho no satthusampadā;</div> </td> </tr> <tr> <td> <div class="G">Ekacchattassa dānena,</div> </td> </tr> <tr> <td> <div class="G">duggatiṃ nupapajjahaṃ.</div> </td> </tr> </table> </div>
</div>
<div class="q" id="p_20Ap1_3708"> <div class="divNumber">104.</div> <div class="p"> <table class="singleColumn"> <tr> <td> <div class="pN">3708</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">bhavā sabbe samūhatā;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_3709"> <div class="divNumber">105.</div> <div class="p"> <table class="singleColumn"> <tr> <td> <div class="pN">3709</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2925)</div> </td> </tr> </table> </div>
</div>
<div class="q" id="p_20Ap1_3710"> <div class="p">
<span class="pN">3710</span>Itthaṃ sudaṃ āyasmā saparivārachattadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3711">
<span class="pN">3711</span>Saparivārachattadāyakattherassāpadānaṃ dasamaṃ.</div>
<div class="ENDH3" id="p_20Ap1_3712">
<span class="pN">3712</span>Umāpupphiyavaggo tettiṃsatimo.</div>
<div class="SUMMARY" id="p_20Ap1_3713">
<span class="pN">3713</span><span class="firstLetter">T</span>assuddānaṃ</div>
<div class="q" id="p_20Ap1_3714"> <div class="p"> <table class="singleColumn"> <tr> <td> <div class="pN">3714</div> <div class="G">Umāpupphañca pulinaṃ,</div> </td> </tr> <tr> <td> <div class="G">hāso yañño nimittako;</div> </td> </tr> <tr> <td> <div class="G">Saṃsāvako nigguṇḍī ca,</div> </td> </tr> <tr> <td> <div class="G">sumanaṃ pupphachattako;</div> </td> </tr> <tr> <td> <div class="G">Saparivārachatto ca,</div> </td> </tr> <tr> <td> <div class="G">gāthā sattasatuttarāti.</div> </td> </tr> </table> </div>
</div>
</html>
