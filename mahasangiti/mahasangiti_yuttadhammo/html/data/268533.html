<html>
<div class="i">1.4.8 Ambavimānavatthu</div>
<div class="h">Itthivimāna</div>
<div class="h">Mañjiṭṭhakavagga</div>
<div class="h">Ambavimānavatthu</div>
<div class="q" id="p_19Vv_621"> <div class="divNumber">783.</div> <div class="p"> <table class="singleColumn"> <tr> <td> <div class="pN">621</div> <div class="G">“Dibbaṃ te ambavanaṃ rammaṃ,</div> </td> </tr> <tr> <td> <div class="G">Pāsādettha mahallako;</div> </td> </tr> <tr> <td> <div class="G">Nānātūriyasaṅghuṭṭho,</div> </td> </tr> <tr> <td> <div class="G">Accharāgaṇaghosito.</div> </td> </tr> </table> </div>
</div>
<div class="q" id="p_19Vv_622"> <div class="divNumber">784.</div> <div class="p"> <table class="singleColumn"> <tr> <td> <div class="pN">622</div> <div class="G">Padīpo cettha jalati,</div> </td> </tr> <tr> <td> <div class="G">niccaṃ sovaṇṇayo mahā;</div> </td> </tr> <tr> <td> <div class="G">Dussaphalehi rukkhehi,</div> </td> </tr> <tr> <td> <div class="G">samantā parivārito.</div> </td> </tr> </table> </div>
</div>
<div class="q" id="p_19Vv_623"> <div class="divNumber">785--786.</div> <div class="p"> <table class="singleColumn"> <tr> <td> <div class="pN">623</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_624"> <div class="divNumber">787.</div> <div class="p"> <table class="singleColumn"> <tr> <td> <div class="pN">624</div> <div class="G">Sā devatā attamanā,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_625"> <div class="divNumber">788.</div> <div class="p"> <table class="singleColumn"> <tr> <td> <div class="pN">625</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Purimāya jātiyā manussaloke;</div> </td> </tr> <tr> <td> <div class="G">Vihāraṃ saṃghassa kāresiṃ,</div> </td> </tr> <tr> <td> <div class="G">Ambehi parivāritaṃ.</div> </td> </tr> </table> </div>
</div>
<div class="q" id="p_19Vv_626"> <div class="divNumber">789.</div> <div class="p"> <table class="singleColumn"> <tr> <td> <div class="pN">626</div> <div class="G">Pariyosite vihāre,</div> </td> </tr> <tr> <td> <div class="G">kārente niṭṭhite mahe;</div> </td> </tr> <tr> <td> <div class="G">Ambehi chādayitvāna,</div> </td> </tr> <tr> <td> <div class="G">katvā dussamaye phale.</div> </td> </tr> </table> </div>
</div>
<div class="q" id="p_19Vv_627"> <div class="divNumber">790.</div> <div class="p"> <table class="singleColumn"> <tr> <td> <div class="pN">627</div> <div class="G">Padīpaṃ tattha jāletvā,</div> </td> </tr> <tr> <td> <div class="G">bhojayitvā gaṇuttamaṃ;</div> </td> </tr> <tr> <td> <div class="G">Niyyādesiṃ taṃ saṃghassa,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_628"> <div class="divNumber">791.</div> <div class="p"> <table class="singleColumn"> <tr> <td> <div class="pN">628</div> <div class="G">Tena me ambavanaṃ rammaṃ,</div> </td> </tr> <tr> <td> <div class="G">pāsādettha mahallako;</div> </td> </tr> <tr> <td> <div class="G">Nānātūriyasaṅghuṭṭho,</div> </td> </tr> <tr> <td> <div class="G">accharāgaṇaghosito.</div> </td> </tr> </table> </div>
</div>
<div class="q" id="p_19Vv_629"> <div class="divNumber">792.</div> <div class="p"> <table class="singleColumn"> <tr> <td> <div class="pN">629</div> <div class="G">Padīpo cettha jalati,</div> </td> </tr> <tr> <td> <div class="G">niccaṃ sovaṇṇayo mahā;</div> </td> </tr> <tr> <td> <div class="G">Dussaphalehi rukkhehi,</div> </td> </tr> <tr> <td> <div class="G">samantā parivārito.</div> </td> </tr> </table> </div>
</div>
<div class="q" id="p_19Vv_630"> <div class="divNumber">793--794.</div> <div class="p"> <table class="singleColumn"> <tr> <td> <div class="pN">630</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_631">
<span class="pN">631</span>Ambavimānaṃ aṭṭhamaṃ.</div>
</html>
