<html>
<div class="i">6.1.9 Dhammadhajajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Dhammadhajajātaka</div>
<div class="q" id="p_22J_1390"> <div class="divNumber">65.</div> <div class="p"> <table class="singleColumn"> <tr> <td> <div class="pN">1390</div> <div class="G">“Dhammaṃ caratha ñātayo,</div> </td> </tr> <tr> <td> <div class="G">Dhammaṃ caratha bhaddaṃ vo;</div> </td> </tr> <tr> <td> <div class="G">Dhammacārī sukhaṃ seti,</div> </td> </tr> <tr> <td> <div class="G">Asmiṃ loke paramhi ca”.</div> </td> </tr> </table> </div>
</div>
<div class="q" id="p_22J_1391"> <div class="divNumber">66.</div> <div class="p"> <table class="singleColumn"> <tr> <td> <div class="pN">1391</div> <div class="G">“Bhaddako vatayaṃ pakkhī,</div> </td> </tr> <tr> <td> <div class="G">dijo paramadhammiko;</div> </td> </tr> <tr> <td> <div class="G">Ekapādena tiṭṭhanto,</div> </td> </tr> <tr> <td> <div class="G">dhammamevānusāsati”.</div> </td> </tr> </table> </div>
</div>
<div class="q" id="p_22J_1392"> <div class="divNumber">67.</div> <div class="p"> <table class="singleColumn"> <tr> <td> <div class="pN">1392</div> <div class="G">“Nāssa sīlaṃ vijānātha,</div> </td> </tr> <tr> <td> <div class="G">anaññāya pasaṃsatha;</div> </td> </tr> <tr> <td> <div class="G">Bhutvā aṇḍañca potañca,</div> </td> </tr> <tr> <td> <div class="G">dhammo dhammoti bhāsati.</div> </td> </tr> </table> </div>
</div>
<div class="q" id="p_22J_1393"> <div class="divNumber">68.</div> <div class="p"> <table class="singleColumn"> <tr> <td> <div class="pN">1393</div> <div class="G">Aññaṃ bhaṇati vācāya,</div> </td> </tr> <tr> <td> <div class="G">aññaṃ kāyena kubbati;</div> </td> </tr> <tr> <td> <div class="G">Vācāya no ca kāyena,</div> </td> </tr> <tr> <td> <div class="G">na taṃ dhammaṃ adhiṭṭhito.</div> </td> </tr> </table> </div>
</div>
<div class="q" id="p_22J_1394"> <div class="divNumber">69.</div> <div class="p"> <table class="singleColumn"> <tr> <td> <div class="pN">1394</div> <div class="G">Vācāya sakhilo manoviduggo,</div> </td> </tr> <tr> <td> <div class="G">Channo kūpasayova kaṇhasappo;</div> </td> </tr> <tr> <td> <div class="G">Dhammadhajo gāmanigamāsu sādhu,</div> </td> </tr> <tr> <td> <div class="G">Dujjāno purisena bālisena.</div> </td> </tr> </table> </div>
</div>
<div class="q" id="p_22J_1395"> <div class="divNumber">70.</div> <div class="p"> <table class="singleColumn"> <tr> <td> <div class="pN">1395</div> <div class="G">Imaṃ tuṇḍehi pakkhehi,</div> </td> </tr> <tr> <td> <div class="G">pādā cimaṃ viheṭhatha;</div> </td> </tr> <tr> <td> <div class="G">Chavañhimaṃ vināsetha,</div> </td> </tr> <tr> <td> <div class="G">nāyaṃ saṃvāsanāraho”ti.</div> </td> </tr> </table> </div>
</div>
<div class="CENTER" id="p_22J_1396">
<span class="pN">1396</span>Dhammadhajajātakaṃ navamaṃ.</div>
</html>
