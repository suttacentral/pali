<html>
<div class="i">38.2 Pāṭalipupphiyattheraapadāna</div>
<div class="h">Bodhivandanavagga</div>
<div class="h">Pāṭalipupphiyattheraapadāna</div>
<div class="q" id="p_20Ap1_4103"> <div class="divNumber">6.</div> <div class="p"> <table class="singleColumn"> <tr> <td> <div class="pN">4103</div> <div class="G">“Vipassī nāma bhagavā,</div> </td> </tr> <tr> <td> <div class="G">sayambhū aggapuggalo;</div> </td> </tr> <tr> <td> <div class="G">Purakkhato sasissehi,</div> </td> </tr> <tr> <td> <div class="G">pāvisi bandhumaṃ jino.</div> </td> </tr> </table> </div>
</div>
<div class="q" id="p_20Ap1_4104"> <div class="divNumber">7.</div> <div class="p"> <table class="singleColumn"> <tr> <td> <div class="pN">4104</div> <div class="G">Tīṇi pāṭalipupphāni,</div> </td> </tr> <tr> <td> <div class="G">ucchaṅge ṭhapitāni me;</div> </td> </tr> <tr> <td> <div class="G">Sīsaṃ nhāyitukāmova,</div> </td> </tr> <tr> <td> <div class="G">nadītitthaṃ agacchahaṃ.</div> </td> </tr> </table> </div>
</div>
<div class="q" id="p_20Ap1_4105"> <div class="divNumber">8.</div> <div class="p"> <table class="singleColumn"> <tr> <td> <div class="pN">4105</div> <div class="G">Nikkhamma bandhumatiyā,</div> </td> </tr> <tr> <td> <div class="G">addasaṃ lokanāyakaṃ;</div> </td> </tr> <tr> <td> <div class="G">Indīvaraṃva jalitaṃ,</div> </td> </tr> <tr> <td> <div class="G">ādittaṃva hutāsanaṃ.</div> </td> </tr> </table> </div>
</div>
<div class="q" id="p_20Ap1_4106"> <div class="divNumber">9.</div> <div class="p"> <table class="singleColumn"> <tr> <td> <div class="pN">4106</div> <div class="G">Byagghūsabhaṃva pavaraṃ,</div> </td> </tr> <tr> <td> <div class="G">abhijātaṃva kesariṃ;</div> </td> </tr> <tr> <td> <div class="G">Gacchantaṃ samaṇānaggaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_20Ap1_4107"> <div class="divNumber">10.</div> <div class="p"> <table class="singleColumn"> <tr> <td> <div class="pN">4107</div> <div class="G">Tasmiṃ pasanno sugate,</div> </td> </tr> <tr> <td> <div class="G">kilesamaladhovane;</div> </td> </tr> <tr> <td> <div class="G">Gahetvā tīṇi pupphāni,</div> </td> </tr> <tr> <td> <div class="G">buddhaseṭṭhaṃ apūjayiṃ.</div> </td> </tr> </table> </div>
</div>
<div class="q" id="p_20Ap1_4108"> <div class="divNumber">11.</div> <div class="p"> <table class="singleColumn"> <tr> <td> <div class="pN">4108</div> <div class="G">Ekanavutito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4109"> <div class="divNumber">12.</div> <div class="p"> <table class="singleColumn"> <tr> <td> <div class="pN">4109</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4110"> <div class="p">
<span class="pN">4110</span>Itthaṃ sudaṃ āyasmā pāṭalipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4111">
<span class="pN">4111</span>Pāṭalipupphiyattherassāpadānaṃ dutiyaṃ.</div>
</html>
