<html>
<div class="i">23.5 Abyādhikattheraapadāna</div>
<div class="h">Ālambaṇadāyakavagga</div>
<div class="h">Abyādhikattheraapadāna</div>
<div class="q" id="p_20Ap1_2930"> <div class="divNumber">24.</div> <div class="p"> <table class="singleColumn"> <tr> <td> <div class="pN">2930</div> <div class="G">“Vipassissa bhagavato,</div> </td> </tr> <tr> <td> <div class="G">aggisālaṃ adāsahaṃ;</div> </td> </tr> <tr> <td> <div class="G">Byādhikānañca āvāsaṃ,</div> </td> </tr> <tr> <td> <div class="G">uṇhodakapaṭiggahaṃ.</div> </td> </tr> </table> </div>
</div>
<div class="q" id="p_20Ap1_2931"> <div class="divNumber">25.</div> <div class="p"> <table class="singleColumn"> <tr> <td> <div class="pN">2931</div> <div class="G">Tena kammenayaṃ mayhaṃ,</div> </td> </tr> <tr> <td> <div class="G">attabhāvo sunimmito;</div> </td> </tr> <tr> <td> <div class="G">Byādhāhaṃ nābhijānāmi,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2932"> <div class="divNumber">26.</div> <div class="p"> <table class="singleColumn"> <tr> <td> <div class="pN">2932</div> <div class="G">Ekanavutito kappe,</div> </td> </tr> <tr> <td> <div class="G">yaṃ sālamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">aggisālāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2933"> <div class="divNumber">27.</div> <div class="p"> <table class="singleColumn"> <tr> <td> <div class="pN">2933</div> <div class="G">Ito ca sattame kappe,</div> </td> </tr> <tr> <td> <div class="G">ekosiṃ aparājito;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2934"> <div class="divNumber">28.</div> <div class="p"> <table class="singleColumn"> <tr> <td> <div class="pN">2934</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2935"> <div class="p">
<span class="pN">2935</span>Itthaṃ sudaṃ āyasmā abyādhiko thero imā gāthāyo abhāsitthāti. </div>
</div>
<div class="CENTER" id="p_20Ap1_2936">
<span class="pN">2936</span>Abyādhikattherassāpadānaṃ pañcamaṃ.</div>
</html>
