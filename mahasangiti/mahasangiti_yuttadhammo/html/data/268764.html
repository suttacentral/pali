<html>
<div class="i">4.1.7 Sambhūtattheragāthā</div>
<div class="h">Catukkanipāta</div>
<div class="h">Paṭhamavagga</div>
<div class="h">Sambhūtattheragāthā</div>
<div class="q" id="p_19Th1_533"> <div class="divNumber">291.</div> <div class="p"> <table class="singleColumn"> <tr> <td> <div class="pN">533</div> <div class="G">“Yo dandhakāle tarati,</div> </td> </tr> <tr> <td> <div class="G">taraṇīye ca dandhaye;</div> </td> </tr> <tr> <td> <div class="G">Ayoni saṃvidhānena,</div> </td> </tr> <tr> <td> <div class="G">bālo dukkhaṃ nigacchati.</div> </td> </tr> </table> </div>
</div>
<div class="q" id="p_19Th1_534"> <div class="divNumber">292.</div> <div class="p"> <table class="singleColumn"> <tr> <td> <div class="pN">534</div> <div class="G">Tassatthā parihāyanti,</div> </td> </tr> <tr> <td> <div class="G">kāḷapakkheva candimā;</div> </td> </tr> <tr> <td> <div class="G">Āyasakyañca pappoti,</div> </td> </tr> <tr> <td> <div class="G">mittehi ca virujjhati.</div> </td> </tr> </table> </div>
</div>
<div class="q" id="p_19Th1_535"> <div class="divNumber">293.</div> <div class="p"> <table class="singleColumn"> <tr> <td> <div class="pN">535</div> <div class="G">Yo dandhakāle dandheti,</div> </td> </tr> <tr> <td> <div class="G">taraṇīye ca tāraye;</div> </td> </tr> <tr> <td> <div class="G">Yoniso saṃvidhānena,</div> </td> </tr> <tr> <td> <div class="G">sukhaṃ pappoti paṇḍito.</div> </td> </tr> </table> </div>
</div>
<div class="q" id="p_19Th1_536"> <div class="divNumber">294.</div> <div class="p"> <table class="singleColumn"> <tr> <td> <div class="pN">536</div> <div class="G">Tassatthā paripūrenti,</div> </td> </tr> <tr> <td> <div class="G">sukkapakkheva candimā;</div> </td> </tr> <tr> <td> <div class="G">Yaso kittiñca pappoti,</div> </td> </tr> <tr> <td> <div class="G">mittehi na virujjhatī”ti.</div> </td> </tr> </table> </div>
</div>
<div class="CENTER" id="p_19Th1_537">
<span class="pN">537</span>…  Sambhūto thero… .</div>
</html>
