<html>
<div class="i">2.1.9 Paṭhamauppannasutta</div>
<div class="h">Bojjhaṅgasaṃyutta</div>
<div class="h">Pabbatavagga</div>
<div class="h">Paṭhamauppannasutta</div>
<div class="q" id="p_14S5_416"> <div class="divNumber">190.</div> <div class="p">
<span class="pN">416</span>“Sattime, bhikkhave, bojjhaṅgā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassa. Katame satta? Satisambojjhaṅgo…pe…  upekkhāsambojjhaṅgo—  ime kho, bhikkhave, satta bojjhaṅgā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassā”ti. </div>
</div>
<div class="CENTER" id="p_14S5_417">
<span class="pN">417</span>Navamaṃ.</div>
</html>
