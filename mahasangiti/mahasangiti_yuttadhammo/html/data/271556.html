<html>
<div class="i">1.1.1.2.1 Anulomapaccanīka</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Okāsasaccikaṭṭha</div>
<div class="h">Anulomapaccanīka</div>
<div class="q" id="p_32Kv_40"> <div class="divNumber">11.</div> <div class="p">
<span class="pN">40</span>๐ Puggalo upalabbhati saccikaṭṭhaparamatthenāti? Āmantā. Sabbattha puggalo upalabbhati saccikaṭṭhaparamatthenāti? Na hevaṃ vattabbe. </div>
</div>
<div class="q" id="p_32Kv_41"> <div class="p">
<span class="pN">41</span>Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “sabbattha puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘sabbattha puggalo upalabbhati saccikaṭṭhaparamatthenā’”ti micchā. </div>
</div>
<div class="q" id="p_32Kv_42"> <div class="p">
<span class="pN">42</span>No ce pana vattabbe—  “sabbattha puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘sabbattha puggalo upalabbhati saccikaṭṭhaparamatthenā’”ti micchā…pe… . </div>
</div>
<div class="CENTER" id="p_32Kv_43">
<span class="pN">43</span>Tatiyo niggaho.</div>
</html>
