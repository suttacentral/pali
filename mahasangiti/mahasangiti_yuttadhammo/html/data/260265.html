<html>
<div class="i">2.1.2.8 Uppajjamānuppannavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppajjamānuppannavāra</div>
<div class="q" id="p_34Y8_456"> <div class="divNumber">97.</div> <div class="p">
<span class="pN">456</span>»  Yaṃ cittaṃ uppajjamānaṃ taṃ cittaṃ uppannanti? Āmantā. </div>
</div>
<div class="q" id="p_34Y8_457"> <div class="p">
<span class="pN">457</span>«  Yaṃ vā pana cittaṃ uppannaṃ taṃ cittaṃ uppajjamānanti? </div>
</div>
<div class="q" id="p_34Y8_458"> <div class="p">
<span class="pN">458</span>Bhaṅgakkhaṇe cittaṃ uppannaṃ, no ca taṃ cittaṃ uppajjamānaṃ. Uppādakkhaṇe cittaṃ uppannañceva uppajjamānañca. </div>
</div>
<div class="q" id="p_34Y8_459"> <div class="p">
<span class="pN">459</span>»  Yaṃ cittaṃ na uppajjamānaṃ taṃ cittaṃ na uppannanti? </div>
</div>
<div class="q" id="p_34Y8_460"> <div class="p">
<span class="pN">460</span>Bhaṅgakkhaṇe cittaṃ na uppajjamānaṃ, no ca taṃ cittaṃ na uppannaṃ. Atītānāgataṃ cittaṃ na ceva uppajjamānaṃ na ca uppannaṃ. </div>
</div>
<div class="q" id="p_34Y8_461"> <div class="p">
<span class="pN">461</span>«  Yaṃ vā pana cittaṃ na uppannaṃ taṃ cittaṃ na uppajjamānanti? Āmantā. </div>
</div>
</html>
