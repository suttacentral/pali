<html>
<div class="i">1.3.7 Paṭhamabalasutta</div>
<div class="h">Paṭhamapaṇṇāsaka</div>
<div class="h">Gahapativagga</div>
<div class="h">Paṭhamabalasutta</div>
<div class="q" id="p_17A8_262"> <div class="divNumber">27.</div> <div class="p">
<span class="pN">262</span>“Aṭṭhimāni, bhikkhave, balāni. Katamāni aṭṭha? Ruṇṇabalā, bhikkhave, dārakā, kodhabalā mātugāmā, āvudhabalā corā, issariyabalā rājāno, ujjhattibalā bālā, nijjhattibalā paṇḍitā, paṭisaṅkhānabalā bahussutā, khantibalā samaṇabrāhmaṇā—  imāni kho, bhikkhave, aṭṭha balānī”ti. </div>
</div>
<div class="CENTER" id="p_17A8_263">
<span class="pN">263</span>Sattamaṃ.</div>
</html>
