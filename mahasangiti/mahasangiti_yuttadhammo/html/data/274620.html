<html>
<div class="i">2.2.9 Ariyasutta</div>
<div class="h">Bojjhaṅgasaṃyutta</div>
<div class="h">Gilānavagga</div>
<div class="h">Ariyasutta</div>
<div class="q" id="p_14S5_455"> <div class="divNumber">200.</div> <div class="p">
<span class="pN">455</span>“Sattime, bhikkhave, bojjhaṅgā bhāvitā bahulīkatā ariyā niyyānikā nīyanti takkarassa sammā dukkhakkhayāya. Katame satta? Satisambojjhaṅgo…pe…  upekkhāsambojjhaṅgo—  ime kho, bhikkhave, satta bojjhaṅgā bhāvitā bahulīkatā ariyā niyyānikā nīyanti takkarassa sammā dukkhakkhayāyā”ti. </div>
</div>
<div class="CENTER" id="p_14S5_456">
<span class="pN">456</span>Navamaṃ.</div>
</html>
