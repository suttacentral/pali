<html>
<div class="i"> Atthi</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_36P1_2387"> <div class="divNumber">116.</div> <div class="p">
<span class="pN">2387</span>Vipāko dhammo vipākassa dhammassa atthipaccayena paccayo—  vipāko eko khandho tiṇṇannaṃ…pe…  paṭisandhikkhaṇe vipāko eko khandho tiṇṇannaṃ…pe… . (1) </div>
</div>
<div class="q" id="p_36P1_2388"> <div class="p">
<span class="pN">2388</span>Vipāko dhammo nevavipākanavipākadhammadhammassa…pe…  sahajātaṃ, pacchājātaṃ. <span class="bold">Sahajātā</span>—  vipākā khandhā cittasamuṭṭhānānaṃ rūpānaṃ atthipaccayena paccayo; paṭisandhikkhaṇe vipākā khandhā kaṭattārūpānaṃ atthipaccayena paccayo. <span class="bold">Pacchājātā</span>—  vipākā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2389"> <div class="p">
<span class="pN">2389</span>Vipāko dhammo vipākassa ca nevavipākanavipākadhammadhammassa ca atthipaccayena paccayo—  vipāko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…  paṭisandhikkhaṇe…pe… . (3) </div>
</div>
<div class="q" id="p_36P1_2390"> <div class="divNumber">117.</div> <div class="p">
<span class="pN">2390</span>Vipākadhammadhammo vipākadhammadhammassa atthipaccayena paccayo…  dve khandhā dvinnaṃ khandhānaṃ atthipaccayena paccayo. (1) </div>
</div>
<div class="q" id="p_36P1_2391"> <div class="p">
<span class="pN">2391</span>Vipākadhammadhammo nevavipākanavipākadhammadhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  vipākadhammadhammā khandhā cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  vipākadhammadhammā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2392"> <div class="p">
<span class="pN">2392</span>Vipākadhammadhammo vipākadhammadhammassa ca nevavipākanavipākadhammadhammassa ca…pe…  vipākadhammadhammo eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo… . (3) </div>
</div>
<div class="q" id="p_36P1_2393"> <div class="p">
<span class="pN">2393</span>Nevavipākanavipākadhammadhammo nevavipākanavipākadhammadhammassa…pe…  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nevavipākanavipākadhammadhammo eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā dvinnaṃ khandhānaṃ cittasamuṭṭhānānañca rūpānaṃ atthipaccayena paccayo; ekaṃ mahābhūtaṃ…pe…  mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo. Bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe… . </div>
</div>
<div class="q" id="p_36P1_2394"> <div class="p">
<span class="pN">2394</span><span class="bold">Purejātaṃ</span>—  arahā cakkhuṃ aniccato…pe…  sotaṃ…pe…  vatthuṃ aniccato…pe…  dibbena cakkhunā rūpaṃ passati, dibbāya sotadhātuyā saddaṃ suṇāti, vatthu nevavipākanavipākadhammadhammānaṃ khandhānaṃ atthipaccayena paccayo. </div>
</div>
<div class="q" id="p_36P1_2395"> <div class="p">
<span class="pN">2395</span><span class="bold">Pacchājātā</span>—  nevavipākanavipākadhammadhammā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_36P1_2396"> <div class="p">
<span class="pN">2396</span>Nevavipākanavipākadhammadhammo vipākassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu vipākānaṃ khandhānaṃ atthipaccayena paccayo. <span class="bold">Purejātaṃ</span>—  sekkhā vā puthujjanā vā cakkhuṃ aniccato…pe…  assādenti; taṃ ārabbha rāgo…pe…  domanassaṃ…pe…  kusalākusale niruddhe vipāko tadārammaṇatā…pe…  sotaṃ…pe…  vatthuṃ…pe…  vipāko tadārammaṇatā…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu vipākānaṃ khandhānaṃ atthipaccayena paccayo. (2) </div>
</div>
<div class="q" id="p_36P1_2397"> <div class="p">
<span class="pN">2397</span>Nevavipākanavipākadhammadhammo vipākadhammadhammassa atthipaccayena paccayo. <span class="bold">Purejātaṃ</span>—  sekkhā vā puthujjanā vā cakkhuṃ aniccato…pe…  assādenti…pe…  domanassaṃ uppajjati. Sotaṃ…pe…  vatthuṃ aniccato…pe…  domanassaṃ uppajjati. Dibbena cakkhunā…pe…  vatthu vipākadhammadhammānaṃ khandhānaṃ atthipaccayena paccayo. (3) </div>
</div>
<div class="q" id="p_36P1_2398"> <div class="divNumber">118.</div> <div class="p">
<span class="pN">2398</span>Vipāko ca nevavipākanavipākadhammadhammo ca dhammā vipākassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca tiṇṇannaṃ…pe…  kāyaviññāṇasahagato…pe…  vipāko eko khandho ca vatthu ca tiṇṇannaṃ khandhānaṃ…pe…  paṭisandhikkhaṇe vipāko eko khandho ca vatthu ca tiṇṇannaṃ…pe… . (1) </div>
</div>
<div class="q" id="p_36P1_2399"> <div class="p">
<span class="pN">2399</span>Vipāko ca nevavipākanavipākadhammadhammo ca dhammā nevavipākanavipākadhammadhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  vipākā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. Paṭisandhikkhaṇe vipākā khandhā ca mahābhūtā ca kaṭattārūpānaṃ atthipaccayena paccayo. </div>
</div>
<div class="q" id="p_36P1_2400"> <div class="p">
<span class="pN">2400</span><span class="bold">Pacchājātā</span>—  vipākā khandhā ca kabaḷīkāro āhāro ca imassa kāyassa…pe…  pacchājātā vipākā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_36P1_2401"> <div class="p">
<span class="pN">2401</span>Vipākadhammadhammo ca nevavipākanavipākadhammadhammo ca dhammā vipākadhammadhammassa…pe…  sahajātaṃ, purejātaṃ. <span class="bold">Sahajāto</span>—  vipākadhammadhammo eko khandho ca vatthu ca tiṇṇannaṃ…pe… . (1) </div>
</div>
<div class="q" id="p_36P1_2402"> <div class="p">
<span class="pN">2402</span>Vipākadhammadhammo ca nevavipākanavipākadhammadhammo ca dhammā nevavipākanavipākadhammadhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  vipākadhammadhammā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  vipākadhammadhammā khandhā ca kabaḷīkāro āhāro ca purejātassa imassa kāyassa atthipaccayena paccayo. <span class="bold">Pacchājātā</span>—  vipākadhammadhammā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
</html>
