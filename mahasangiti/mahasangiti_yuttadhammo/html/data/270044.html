<html>
<div class="i">16.1.4 Catukkamātikā</div>
<div class="h">Ñāṇavibhaṅga</div>
<div class="h">Mātikā</div>
<div class="h">Catukkamātikā</div>
<div class="q" id="p_30Vbh_2345"> <div class="divNumber">754.</div> <div class="p">
<span class="pN">2345</span>Catubbidhena ñāṇavatthu—  </div>
</div>
<div class="q" id="p_30Vbh_2346"> <div class="p">
<span class="pN">2346</span>Kammassakatañāṇaṃ, saccānulomikaṃ ñāṇaṃ, maggasamaṅgissa ñāṇaṃ, phalasamaṅgissa ñāṇaṃ. (1) </div>
</div>
<div class="q" id="p_30Vbh_2347"> <div class="p">
<span class="pN">2347</span>Dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ. (2) </div>
</div>
<div class="q" id="p_30Vbh_2348"> <div class="p">
<span class="pN">2348</span>Kāmāvacarā paññā, rūpāvacarā paññā, arūpāvacarā paññā, apariyāpannā paññā. (3) </div>
</div>
<div class="q" id="p_30Vbh_2349"> <div class="p">
<span class="pN">2349</span>Dhamme ñāṇaṃ, anvaye ñāṇaṃ, pariye ñāṇaṃ, sammutiñāṇaṃ. (4) </div>
</div>
<div class="q" id="p_30Vbh_2350"> <div class="p">
<span class="pN">2350</span>Atthi paññā ācayāya no apacayāya, atthi paññā apacayāya no ācayāya, atthi paññā ācayāya ceva apacayāya ca, atthi paññā nevācayāya no apacayāya. (5) </div>
</div>
<div class="q" id="p_30Vbh_2351"> <div class="p">
<span class="pN">2351</span>Atthi paññā nibbidāya no paṭivedhāya, atthi paññā paṭivedhāya no nibbidāya, atthi paññā nibbidāya ceva paṭivedhāya ca, atthi paññā neva nibbidāya no paṭivedhāya. (6) </div>
</div>
<div class="q" id="p_30Vbh_2352"> <div class="p">
<span class="pN">2352</span>Hānabhāginī paññā, ṭhitibhāginī paññā, visesabhāginī paññā, nibbedhabhāginī paññā. (7) </div>
</div>
<div class="q" id="p_30Vbh_2353"> <div class="p">
<span class="pN">2353</span>Catasso paṭisambhidā. (8) </div>
</div>
<div class="q" id="p_30Vbh_2354"> <div class="p">
<span class="pN">2354</span>Catasso paṭipadā. (9) </div>
</div>
<div class="q" id="p_30Vbh_2355"> <div class="p">
<span class="pN">2355</span>Cattāri ārammaṇāni. (10) </div>
</div>
<div class="q" id="p_30Vbh_2356"> <div class="p">
<span class="pN">2356</span>Jarāmaraṇe ñāṇaṃ, jarāmaraṇasamudaye ñāṇaṃ, jarāmaraṇanirodhe ñāṇaṃ, jarāmaraṇanirodhagāminiyā paṭipadāya ñāṇaṃ. (11) </div>
</div>
<div class="q" id="p_30Vbh_2357"> <div class="p">
<span class="pN">2357</span>Jātiyā ñāṇaṃ…pe…  bhave ñāṇaṃ…pe…  upādāne ñāṇaṃ…pe…  taṇhāya ñāṇaṃ…pe…  vedanāya ñāṇaṃ…pe…  phasse ñāṇaṃ…pe…  saḷāyatane ñāṇaṃ…pe…  nāmarūpe ñāṇaṃ…pe…  viññāṇe ñāṇaṃ…pe…  saṅkhāresu ñāṇaṃ, saṅkhārasamudaye ñāṇaṃ, saṅkhāranirodhe ñāṇaṃ, saṅkhāranirodhagāminiyā paṭipadāya ñāṇaṃ. (12--21) Evaṃ catubbidhena ñāṇavatthu. </div>
</div>
</html>
