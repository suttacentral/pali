<html>
<div class="i">1.4.10 Dutiyabrahmacariyasutta</div>
<div class="h">Maggasaṃyutta</div>
<div class="h">Paṭipattivagga</div>
<div class="h">Dutiyabrahmacariyasutta</div>
<div class="q" id="p_14S5_141"> <div class="divNumber">40.</div> <div class="p">
<span class="pN">141</span>Sāvatthinidānaṃ. “Brahmacariyañca vo, bhikkhave, desessāmi, brahmacariyatthañca. Taṃ suṇātha. Katamañca, bhikkhave, brahmacariyaṃ? Ayameva ariyo aṭṭhaṅgiko maggo, seyyathidaṃ—  sammādiṭṭhi…pe…  sammāsamādhi. Idaṃ vuccati, bhikkhave, brahmacariyaṃ. Katamo ca, bhikkhave, brahmacariyattho? Yo kho, bhikkhave, rāgakkhayo dosakkhayo mohakkhayo—  ayaṃ vuccati, bhikkhave, brahmacariyattho”ti. </div>
</div>
<div class="CENTER" id="p_14S5_142">
<span class="pN">142</span>Dasamaṃ.</div>
<div class="CENTER" id="p_14S5_143">
<span class="pN">143</span>Paṭipattivaggo catuttho.</div>
<div class="SUMMARY" id="p_14S5_144">
<span class="pN">144</span><span class="firstLetter">T</span>assuddānaṃ</div>
<div class="q" id="p_14S5_145"> <div class="p"> <table class="singleColumn"> <tr> <td> <div class="pN">145</div> <div class="G">Paṭipatti paṭipanno ca,</div> </td> </tr> <tr> <td> <div class="G">viraddhañca pāraṅgamā;</div> </td> </tr> <tr> <td> <div class="G">Sāmaññena ca dve vuttā,</div> </td> </tr> <tr> <td> <div class="G">brahmaññā apare duve;</div> </td> </tr> <tr> <td> <div class="G">Brahmacariyena dve vuttā,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>
