<html>
<div class="i">5.1.5 Ghaṭajātaka</div>
<div class="h">Pañcakanipāta</div>
<div class="h">Maṇikuṇḍalavagga</div>
<div class="h">Ghaṭajātaka</div>
<div class="q" id="p_22J_1178"> <div class="divNumber">29.</div> <div class="p"> <table class="singleColumn"> <tr> <td> <div class="pN">1178</div> <div class="G">“Aññe socanti rodanti,</div> </td> </tr> <tr> <td> <div class="G">aññe assumukhā janā;</div> </td> </tr> <tr> <td> <div class="G">Pasannamukhavaṇṇosi,</div> </td> </tr> <tr> <td> <div class="G">kasmā ghaṭa na socasi”.</div> </td> </tr> </table> </div>
</div>
<div class="q" id="p_22J_1179"> <div class="divNumber">30.</div> <div class="p"> <table class="singleColumn"> <tr> <td> <div class="pN">1179</div> <div class="G">“Nābbhatītaharo soko,</div> </td> </tr> <tr> <td> <div class="G">nānāgatasukhāvaho;</div> </td> </tr> <tr> <td> <div class="G">Tasmā dhaṅka na socāmi,</div> </td> </tr> <tr> <td> <div class="G">natthi soke dutīyatā.</div> </td> </tr> </table> </div>
</div>
<div class="q" id="p_22J_1180"> <div class="divNumber">31.</div> <div class="p"> <table class="singleColumn"> <tr> <td> <div class="pN">1180</div> <div class="G">Socaṃ paṇḍu kiso hoti,</div> </td> </tr> <tr> <td> <div class="G">bhattañcassa na ruccati;</div> </td> </tr> <tr> <td> <div class="G">Amittā sumanā honti,</div> </td> </tr> <tr> <td> <div class="G">sallaviddhassa ruppato.</div> </td> </tr> </table> </div>
</div>
<div class="q" id="p_22J_1181"> <div class="divNumber">32.</div> <div class="p"> <table class="singleColumn"> <tr> <td> <div class="pN">1181</div> <div class="G">Gāme vā yadi vāraññe,</div> </td> </tr> <tr> <td> <div class="G">ninne vā yadi vā thale;</div> </td> </tr> <tr> <td> <div class="G">Ṭhitaṃ maṃ nāgamissati,</div> </td> </tr> <tr> <td> <div class="G">evaṃ diṭṭhapado ahaṃ.</div> </td> </tr> </table> </div>
</div>
<div class="q" id="p_22J_1182"> <div class="divNumber">33.</div> <div class="p"> <table class="singleColumn"> <tr> <td> <div class="pN">1182</div> <div class="G">Yassattā nālamekova,</div> </td> </tr> <tr> <td> <div class="G">sabbakāmarasāharo;</div> </td> </tr> <tr> <td> <div class="G">Sabbāpi pathavī tassa,</div> </td> </tr> <tr> <td> <div class="G">na sukhaṃ āvahissatī”ti.</div> </td> </tr> </table> </div>
</div>
<div class="CENTER" id="p_22J_1183">
<span class="pN">1183</span>Ghaṭajātakaṃ pañcamaṃ.</div>
</html>
