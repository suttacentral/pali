<html>
<div class="i">2.2.10 Vipākovipākadhammadhammotikathā</div>
<div class="h">Niyāmapaṇṇāsaka</div>
<div class="h">Sattamavagga</div>
<div class="h">Vipākovipākadhammadhammotikathā</div>
<div class="q" id="p_32Kv_1710"> <div class="divNumber">501.</div> <div class="p">
<span class="pN">1710</span>๐ Vipāko vipākadhammadhammoti? Āmantā. Tassa vipāko vipākadhammadhammoti? Na hevaṃ vattabbe…pe…  tassa vipāko vipākadhammadhammoti? Āmantā. Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti? Na hevaṃ vattabbe…pe… . </div>
</div>
<div class="q" id="p_32Kv_1711"> <div class="p">
<span class="pN">1711</span>๐ Vipāko vipākadhammadhammoti? Āmantā. Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti? Na hevaṃ vattabbe…pe… . </div>
</div>
<div class="q" id="p_32Kv_1712"> <div class="p">
<span class="pN">1712</span>๐ Vipāko vipākadhammadhammoti? Āmantā. Vipāko ca vipākadhammadhammo ca vipākadhammadhammo ca vipāko ca sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti? Na hevaṃ vattabbe…pe… . </div>
</div>
<div class="q" id="p_32Kv_1713"> <div class="p">
<span class="pN">1713</span>๐ Vipāko vipākadhammadhammoti? Āmantā. Taññeva akusalaṃ so akusalassa vipāko, taññeva kusalaṃ so kusalassa vipākoti? Na hevaṃ vattabbe…pe… . </div>
</div>
<div class="q" id="p_32Kv_1714"> <div class="p">
<span class="pN">1714</span>๐ Vipāko vipākadhammadhammoti? Āmantā. Yeneva cittena pāṇaṃ hanati teneva cittena niraye paccati, yeneva cittena dānaṃ deti teneva cittena sagge modatīti? Na hevaṃ vattabbe…pe… . </div>
</div>
<div class="q" id="p_32Kv_1715"> <div class="divNumber">502.</div> <div class="p">
<span class="pN">1715</span>× Na vattabbaṃ—  “vipāko vipākadhammadhammo”ti? Āmantā. Nanu vipākā cattāro khandhā arūpino aññamaññapaccayāti? Āmantā. Hañci vipākā cattāro khandhā arūpino aññamaññapaccayā, tena vata re vattabbe—  “vipāko vipākadhammadhammo”ti. </div>
</div>
<div class="CENTER" id="p_32Kv_1716">
<span class="pN">1716</span>Vipāko vipākadhammadhammotikathā niṭṭhitā.<br> Sattamo vaggo.</div>
<div class="SUMMARY" id="p_32Kv_1717">
<span class="pN">1717</span><span class="firstLetter">T</span>assuddānaṃ</div>
<div class="q" id="p_32Kv_1718"> <div class="p">
<span class="pN">1718</span>Saṅgaho, sampayutto, cetasiko dhammo, cetasikaṃ dānaṃ, paribhogamayaṃ puññaṃ vaḍḍhati, ito dinnena tattha yāpenti, pathavī kammavipāko, jarāmaraṇaṃ vipāko, natthi ariyadhammavipāko, vipāko vipākadhammadhammoti. </div>
</div>
</html>
