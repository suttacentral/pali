<html>
<div class="i"> Hetu</div>
<div class="h">Upādānagocchaka</div>
<div class="h">Upādānaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3527"> <div class="divNumber">1.</div> <div class="p">
<span class="pN">3527</span>Upādānaṃ dhammaṃ paṭicca upādāno dhammo uppajjati hetupaccayā—  diṭṭhupādānaṃ paṭicca kāmupādānaṃ, kāmupādānaṃ paṭicca diṭṭhupādānaṃ, sīlabbatupādānaṃ paṭicca kāmupādānaṃ, kāmupādānaṃ paṭicca sīlabbatupādānaṃ, attavādupādānaṃ paṭicca kāmupādānaṃ, kāmupādānaṃ paṭicca attavādupādānaṃ. (1) </div>
</div>
<div class="q" id="p_38P2_3528"> <div class="p">
<span class="pN">3528</span>Upādānaṃ dhammaṃ paṭicca noupādāno dhammo uppajjati hetupaccayā—  upādāne paṭicca sampayuttakā khandhā cittasamuṭṭhānañca rūpaṃ. (2) </div>
</div>
<div class="q" id="p_38P2_3529"> <div class="p">
<span class="pN">3529</span>Upādānaṃ dhammaṃ paṭicca upādāno ca noupādāno ca dhammā uppajjanti hetupaccayā—  diṭṭhupādānaṃ paṭicca kāmupādānaṃ sampayuttakā ca khandhā cittasamuṭṭhānañca rūpaṃ, kāmupādānaṃ…pe… . (Sabbaṃ cakkaṃ kātabbaṃ.) (3) </div>
</div>
<div class="q" id="p_38P2_3530"> <div class="divNumber">2.</div> <div class="p">
<span class="pN">3530</span>Noupādānaṃ dhammaṃ paṭicca noupādāno dhammo uppajjati hetupaccayā—  noupādānaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe noupādānaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_3531"> <div class="p">
<span class="pN">3531</span>Noupādānaṃ dhammaṃ paṭicca upādāno dhammo uppajjati hetupaccayā—  noupādāne khandhe paṭicca upādānā. (2) </div>
</div>
<div class="q" id="p_38P2_3532"> <div class="p">
<span class="pN">3532</span>Noupādānaṃ dhammaṃ paṭicca upādāno ca noupādāno ca dhammā uppajjanti hetupaccayā—  noupādānaṃ ekaṃ khandhaṃ paṭicca tayo khandhā upādānā ca cittasamuṭṭhānañca rūpaṃ…pe…  dve khandhe paṭicca dve khandhā upādānā ca cittasamuṭṭhānañca rūpaṃ. (3) </div>
</div>
<div class="q" id="p_38P2_3533"> <div class="divNumber">3.</div> <div class="p">
<span class="pN">3533</span>Upādānañca noupādānañca dhammaṃ paṭicca upādāno dhammo uppajjati hetupaccayā—  diṭṭhupādānañca sampayuttake ca khandhe paṭicca kāmupādānaṃ. (Sabbe cakkā kātabbā.) (1) </div>
</div>
<div class="q" id="p_38P2_3534"> <div class="p">
<span class="pN">3534</span>Upādānañca noupādānañca dhammaṃ paṭicca noupādāno dhammo uppajjati hetupaccayā—  noupādānaṃ ekaṃ khandhañca upādānañca paṭicca tayo khandhā cittasamuṭṭhānañca rūpaṃ…pe…  dve khandhe ca…pe…  upādānañca mahābhūte ca paṭicca cittasamuṭṭhānaṃ rūpaṃ. (2) </div>
</div>
<div class="q" id="p_38P2_3535"> <div class="p">
<span class="pN">3535</span>Upādānañca noupādānañca dhammaṃ paṭicca upādāno ca noupādāno ca dhammā uppajjanti hetupaccayā—  noupādānaṃ ekaṃ khandhañca diṭṭhupādānañca paṭicca tayo khandhā kāmupādānañca cittasamuṭṭhānaṃ rūpaṃ, dve khandhe ca…pe… . (Cakkaṃ kātabbaṃ.) (3) </div>
</div>
</html>
