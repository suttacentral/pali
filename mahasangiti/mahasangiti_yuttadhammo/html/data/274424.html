<html>
<div class="i">4.1.16 Dukkarapañhāsutta</div>
<div class="h">Jambukhādakasaṃyutta</div>
<div class="h">Jambukhādakavagga</div>
<div class="h">Dukkarapañhāsutta</div>
<div class="q" id="p_13S4_1358"> <div class="divNumber">329.</div> <div class="p">
<span class="pN">1358</span>“Kiṃ nu kho, āvuso sāriputta, imasmiṃ dhammavinaye dukkaran”ti? “Pabbajjā kho, āvuso, imasmiṃ dhammavinaye dukkarā”ti. “Pabbajitena panāvuso, kiṃ dukkaran”ti? “Pabbajitena kho, āvuso, abhirati dukkarā”ti. “Abhiratena panāvuso, kiṃ dukkaran”ti? “Abhiratena kho, āvuso, dhammānudhammappaṭipatti dukkarā”ti. “Kīvaciraṃ panāvuso, dhammānudhammappaṭipanno bhikkhu arahaṃ assā”ti? “Naciraṃ, āvuso”ti. </div>
</div>
<div class="CENTER" id="p_13S4_1359">
<span class="pN">1359</span>Soḷasamaṃ.</div>
<div class="ENDH3" id="p_13S4_1360">
<span class="pN">1360</span>Jambukhādakasaṃyuttaṃ samattaṃ.</div>
<div class="SUMMARY" id="p_13S4_1361">
<span class="pN">1361</span><span class="firstLetter">T</span>assuddānaṃ</div>
<div class="q" id="p_13S4_1362"> <div class="p"> <table class="singleColumn"> <tr> <td> <div class="pN">1362</div> <div class="G">Nibbānaṃ arahattañca,</div> </td> </tr> <tr> <td> <div class="G">dhammavādī kimatthiyaṃ;</div> </td> </tr> <tr> <td> <div class="G">Assāso paramassāso,</div> </td> </tr> <tr> <td> <div class="G">vedanā āsavāvijjā;</div> </td> </tr> <tr> <td> <div class="G">Taṇhā oghā upādānaṃ,</div> </td> </tr> <tr> <td> <div class="G">bhavo dukkhañca sakkāyo.</div> </td> </tr> </table> </div>
</div>
<div class="CENTER" id="p_13S4_1363">
<span class="pN">1363</span>Imasmiṃ dhammavinaye dukkaranti.</div>
</html>
