<html>
<div class="i">2.2 Dutiyanaya Saṅgahitenaasaṅgahitapadaniddesa</div>
<div class="h">Niddesa</div>
<div class="h">Dutiyanaya Saṅgahitenaasaṅgahitapadaniddesa</div>
<div class="q" id="p_31Dht_218"> <div class="divNumber">171.</div> <div class="p">
<span class="pN">218</span>Cakkhāyatanena ye dhammā…  phoṭṭhabbāyatanena ye dhammā…  cakkhudhātuyā ye dhammā…  phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi dhātūhi asaṅgahitā. </div>
</div>
<div class="q" id="p_31Dht_219"> <div class="divNumber">172.</div> <div class="p">
<span class="pN">219</span>Cakkhuviññāṇadhātuyā ye dhammā…  sotaviññāṇadhātuyā ye dhammā…  ghānaviññāṇadhātuyā ye dhammā…  jivhāviññāṇadhātuyā ye dhammā…  kāyaviññāṇadhātuyā ye dhammā…  manodhātuyā ye dhammā…  manoviññāṇadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi ekādasahāyatanehi dvādasahi dhātūhi asaṅgahitā. </div>
</div>
<div class="q" id="p_31Dht_220"> <div class="divNumber">173.</div> <div class="p">
<span class="pN">220</span>Cakkhundriyena ye dhammā…  sotindriyena ye dhammā…  ghānindriyena ye dhammā…  jivhindriyena ye dhammā…  kāyindriyena ye dhammā…  itthindriyena ye dhammā…  purisindriyena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā. </div>
</div>
<div class="q" id="p_31Dht_221"> <div class="divNumber">174.</div> <div class="p">
<span class="pN">221</span>Asaññābhavena ye dhammā…  ekavokārabhavena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi tīhāyatanehi navahi dhātūhi asaṅgahitā. </div>
</div>
<div class="q" id="p_31Dht_222"> <div class="divNumber">175.</div> <div class="p">
<span class="pN">222</span>Paridevena ye dhammā…  sanidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā. </div>
</div>
<div class="q" id="p_31Dht_223"> <div class="divNumber">176.</div> <div class="p">
<span class="pN">223</span>Anidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_224"> <div class="divNumber">177.</div> <div class="p">
<span class="pN">224</span>Sanidassanehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā catūhi khandhehi dvīhāyatanehi aṭṭhahi dhātūhi asaṅgahitā. </div>
</div>
<div class="q" id="p_31Dht_225"> <div class="divNumber">178.</div> <div class="p">
<span class="pN">225</span>Sappaṭighehi dhammehi ye dhammā…  upādādhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_226"> <div class="p"> <table class="singleColumn"> <tr> <td> <div class="pN">226</div> <div class="G">Dasāyatanā sattarasa dhātuyo,</div> </td> </tr> <tr> <td> <div class="G">Sattindriyā asaññābhavo ekavokārabhavo;</div> </td> </tr> <tr> <td> <div class="G">Paridevo sanidassanasappaṭighaṃ,</div> </td> </tr> <tr> <td> <div class="G">Anidassanaṃ punadeva sappaṭighaṃ upādāti. [42]</div> </td> </tr> </table> </div>
</div>
<div class="ENDH3" id="p_31Dht_227">
<span class="pN">227</span>Saṅgahitena asaṅgahitapadaniddeso dutiyo.</div>
</html>
