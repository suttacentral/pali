<html>
<div class="i">2.1.2.3 Mūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Akusalapada nayacatukka</div>
<div class="h">Mūlakanaya</div>
<div class="q" id="p_33Y1_156"> <div class="divNumber">68.</div> <div class="p">
<span class="pN">156</span>»  Ye keci akusalā dhammā, sabbe te akusalamūlakāti? </div>
</div>
<div class="q" id="p_33Y1_157"> <div class="p">
<span class="pN">157</span>Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ. </div>
</div>
<div class="q" id="p_33Y1_158"> <div class="p">
<span class="pN">158</span>«  Ye vā pana akusalamūlakā, sabbe te dhammā akusalāti? </div>
</div>
<div class="q" id="p_33Y1_159"> <div class="p">
<span class="pN">159</span>Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca. </div>
</div>
<div class="q" id="p_33Y1_160"> <div class="divNumber">69.</div> <div class="p">
<span class="pN">160</span>»  Ye keci akusalā dhammā, sabbe te akusalamūlena ekamūlakāti? </div>
</div>
<div class="q" id="p_33Y1_161"> <div class="p">
<span class="pN">161</span>Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ. </div>
</div>
<div class="q" id="p_33Y1_162"> <div class="p">
<span class="pN">162</span>«  Ye vā pana akusalamūlena ekamūlakā, sabbe te dhammā akusalāti? </div>
</div>
<div class="q" id="p_33Y1_163"> <div class="p">
<span class="pN">163</span>Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca. </div>
</div>
<div class="q" id="p_33Y1_164"> <div class="divNumber">70.</div> <div class="p">
<span class="pN">164</span>»  Ye keci akusalamūlena ekamūlakā dhammā, sabbe te akusalamūlena aññamaññamūlakāti? </div>
</div>
<div class="q" id="p_33Y1_165"> <div class="p">
<span class="pN">165</span>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā. </div>
</div>
<div class="q" id="p_33Y1_166"> <div class="p">
<span class="pN">166</span>«  Ye vā pana akusalamūlena aññamaññamūlakā, sabbe te dhammā akusalāti? Āmantā. (3) </div>
</div>
</html>
