<html>
<div class="i"> Purejāta</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_36P1_2347"> <div class="divNumber">105.</div> <div class="p">
<span class="pN">2347</span>Nevavipākanavipākadhammadhammo nevavipākanavipākadhammadhammassa purejātapaccayena paccayo—  ārammaṇapurejātaṃ, vatthupurejātaṃ. </div>
</div>
<div class="q" id="p_36P1_2348"> <div class="p">
<span class="pN">2348</span><span class="bold">Ārammaṇapurejātaṃ</span>—  arahā cakkhuṃ aniccato…pe…  kāyaṃ…  rūpe…  phoṭṭhabbe…  vatthuṃ aniccato…pe…  dibbena cakkhunā rūpaṃ…pe…  dibbāya sotadhātuyā saddaṃ…pe… . <span class="bold">Vatthupurejātaṃ</span>—  vatthu nevavipākanavipākadhammadhammānaṃ khandhānaṃ purejātapaccayena paccayo. (1) </div>
</div>
<div class="q" id="p_36P1_2349"> <div class="p">
<span class="pN">2349</span>Nevavipākanavipākadhammadhammo vipākassa dhammassa purejātapaccayena paccayo—  ārammaṇapurejātaṃ, vatthupurejātaṃ. </div>
</div>
<div class="q" id="p_36P1_2350"> <div class="p">
<span class="pN">2350</span><span class="bold">Ārammaṇapurejātaṃ</span>—  sekkhā vā puthujjanā vā cakkhuṃ aniccato dukkhato anattato vipassanti, assādenti abhinandanti; taṃ ārabbha rāgo uppajjati…pe…  domanassaṃ uppajjati. Kusalākusale niruddhe vipāko tadārammaṇatā uppajjati. Sotaṃ…pe…  vatthuṃ aniccato…pe…  tadārammaṇatā uppajjati. Rūpāyatanaṃ cakkhuviññāṇassa purejāta…pe…  phoṭṭhabbāyatanaṃ kāyaviññāṇassa…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu vipākānaṃ khandhānaṃ purejātapaccayena paccayo. (2) </div>
</div>
<div class="q" id="p_36P1_2351"> <div class="p">
<span class="pN">2351</span>Nevavipākanavipākadhammadhammo vipākadhammadhammassa purejātapaccayena paccayo—  ārammaṇapurejātaṃ, vatthupurejātaṃ. </div>
</div>
<div class="q" id="p_36P1_2352"> <div class="p">
<span class="pN">2352</span><span class="bold">Ārammaṇapurejātaṃ</span>—  sekkhā vā puthujjanā vā cakkhuṃ…pe…  ārabbha rāgo…pe…  domanassaṃ uppajjati. Sotaṃ…pe…  vatthuṃ aniccato…pe…  domanassaṃ…pe…  dibbena cakkhunā rūpaṃ…pe…  dibbāya sotadhātuyā saddaṃ…pe… . </div>
</div>
<div class="q" id="p_36P1_2353"> <div class="p">
<span class="pN">2353</span><span class="bold">Vatthupurejātaṃ</span>—  vatthu vipākadhammadhammānaṃ khandhānaṃ purejātapaccayena paccayo. (3) </div>
</div>
</html>
