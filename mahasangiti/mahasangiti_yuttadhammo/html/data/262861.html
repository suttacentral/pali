<html>
<div class="i"> Adhipati</div>
<div class="h">Pītittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_693"> <div class="divNumber">22.</div> <div class="p">
<span class="pN">693</span>Pītisahagato dhammo pītisahagatassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  pītisahagatena cittena dānaṃ datvā sīlaṃ samādiyitvā uposathakammaṃ katvā pītisahagatena cittena taṃ garuṃ katvā paccavekkhati, pītisahagatā jhānā vuṭṭhahitvā, maggā vuṭṭhahitvā, phalā vuṭṭhahitvā pītisahagatena cittena taṃ garuṃ katvā paccavekkhati. Pītisahagate khandhe pītisahagatena cittena garuṃ katvā assādeti abhinandati; taṃ garuṃ katvā pītisahagato rāgo uppajjati, diṭṭhi uppajjati. <span class="bold">Sahajātādhipati</span>—  pītisahagatādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_694"> <div class="p">
<span class="pN">694</span>Pītisahagato dhammo sukhasahagatassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  pītisahagatena cittena dānaṃ datvā…pe… . <span class="bold">Sahajātādhipati</span>—  pītisahagatādhipati sampayuttakānaṃ sukhasahagatānaṃ khandhānaṃ adhipatipaccayena paccayo. (2) </div>
</div>
<div class="q" id="p_37P1_695"> <div class="p">
<span class="pN">695</span>Pītisahagato dhammo upekkhāsahagatassa dhammassa adhipatipaccayena paccayo. <span class="bold">Ārammaṇādhipati</span>—  pītisahagatena cittena dānaṃ datvā…pe…  upekkhāsahagatena cittena. (Saṃkhittaṃ.) (3) </div>
</div>
<div class="q" id="p_37P1_696"> <div class="p">
<span class="pN">696</span>Pītisahagato dhammo pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  pītisahagatena cittena dānaṃ datvā…pe… . <span class="bold">Sahajātādhipati</span>—  pītisahagatādhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4) </div>
</div>
<div class="q" id="p_37P1_697"> <div class="divNumber">23.</div> <div class="p">
<span class="pN">697</span>Sukhasahagato dhammo sukhasahagatassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  sukhasahagatena cittena dānaṃ datvā…pe… . <span class="bold">Sahajātādhipati</span>—  sukhasahagatādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_698"> <div class="p">
<span class="pN">698</span>Sukhasahagato dhammo pītisahagatassa dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  sukhasahagatādhipati sampayuttakānaṃ pītisahagatānaṃ khandhānaṃ adhipatipaccayena paccayo. (2) </div>
</div>
<div class="q" id="p_37P1_699"> <div class="p">
<span class="pN">699</span>Sukhasahagato dhammo upekkhāsahagatassa dhammassa adhipatipaccayena paccayo—  <span class="bold">ārammaṇādhipati</span> (Saṃkhittaṃ.) (3) </div>
</div>
<div class="q" id="p_37P1_700"> <div class="p">
<span class="pN">700</span>Sukhasahagato dhammo pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  sukhasahagatādhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4) </div>
</div>
<div class="q" id="p_37P1_701"> <div class="divNumber">24.</div> <div class="p">
<span class="pN">701</span>Upekkhāsahagato dhammo upekkhāsahagatassa dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  upekkhāsahagatādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_702"> <div class="p">
<span class="pN">702</span>Upekkhāsahagato dhammo pītisahagatassa dhammassa adhipatipaccayena paccayo—  <span class="bold">ārammaṇādhipati</span> (Saṃkhittaṃ.) (2) </div>
</div>
<div class="q" id="p_37P1_703"> <div class="p">
<span class="pN">703</span>Upekkhāsahagato dhammo sukhasahagatassa dhammassa adhipatipaccayena paccayo—  <span class="bold">ārammaṇādhipati</span> (Saṃkhittaṃ.) (3) </div>
</div>
<div class="q" id="p_37P1_704"> <div class="p">
<span class="pN">704</span>Upekkhāsahagato dhammo pītisahagatassa ca sukhasahagatassa ca dhammassa adhipatipaccayena paccayo—  <span class="bold">ārammaṇādhipati</span> (Saṃkhittaṃ.) (4) </div>
</div>
<div class="q" id="p_37P1_705"> <div class="divNumber">25.</div> <div class="p">
<span class="pN">705</span>Pītisahagato ca sukhasahagato ca dhammā pītisahagatassa dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  pītisahagatā ca sukhasahagatā ca adhipati sampayuttakānaṃ pītisahagatānaṃ khandhānaṃ adhipatipaccayena paccayo. (1) </div>
</div>
<div class="q" id="p_37P1_706"> <div class="p">
<span class="pN">706</span>Pītisahagato ca sukhasahagato ca dhammā sukhasahagatassa dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  pītisahagatā ca sukhasahagatā ca adhipati sampayuttakānaṃ sukhasahagatānaṃ khandhānaṃ adhipatipaccayena paccayo. (2) </div>
</div>
<div class="q" id="p_37P1_707"> <div class="p">
<span class="pN">707</span>Pītisahagato ca sukhasahagato ca dhammā upekkhāsahagatassa dhammassa adhipatipaccayena paccayo—  <span class="bold">ārammaṇādhipati</span> (Saṃkhittaṃ.) (3) </div>
</div>
<div class="q" id="p_37P1_708"> <div class="p">
<span class="pN">708</span>Pītisahagato ca sukhasahagato ca dhammā pītisahagatassa ca sukhasahagatassa ca dhammassa adhipatipaccayena paccayo—  ārammaṇādhipati, sahajātādhipati…pe… . <span class="bold">Sahajātādhipati</span>—  pītisahagatā ca sukhasahagatā ca adhipati sampayuttakānaṃ pītisahagatānañca sukhasahagatānañca khandhānaṃ adhipatipaccayena paccayo. (4) </div>
</div>
</html>
