<html>
<div class="i">10.12.5.1--4 Paccayānulomādi</div>
<div class="h">Mahantaraduka</div>
<div class="h">Ajjhattikaduka</div>
<div class="h">Saṃsaṭṭhavāra</div>
<div class="h">Paccayānulomādi</div>
<div class="q" id="p_38P2_3148"> <div class="divNumber">339.</div> <div class="p">
<span class="pN">3148</span>Ajjhattikaṃ dhammaṃ saṃsaṭṭho bāhiro dhammo uppajjati hetupaccayā—  cittaṃ saṃsaṭṭhā sampayuttakā khandhā; paṭisandhikkhaṇe cittaṃ saṃsaṭṭhā sampayuttakā khandhā. (1) </div>
</div>
<div class="q" id="p_38P2_3149"> <div class="p">
<span class="pN">3149</span>Bāhiraṃ dhammaṃ saṃsaṭṭho bāhiro dhammo uppajjati hetupaccayā—  bāhiraṃ ekaṃ khandhaṃ saṃsaṭṭhā dve khandhā, dve khandhe…pe…  paṭisandhikkhaṇe…pe… . Bāhiraṃ dhammaṃ saṃsaṭṭho ajjhattiko dhammo uppajjati hetupaccayā—  bāhire khandhe saṃsaṭṭhaṃ cittaṃ; paṭisandhikkhaṇe…pe… . Bāhiraṃ dhammaṃ saṃsaṭṭho ajjhattiko ca bāhiro ca dhammā uppajjanti hetupaccayā—  bāhiraṃ ekaṃ khandhaṃ saṃsaṭṭhā dve khandhā cittañca, dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_3150"> <div class="p">
<span class="pN">3150</span>Ajjhattikañca bāhirañca dhammaṃ saṃsaṭṭho bāhiro dhammo uppajjati hetupaccayā—  bāhiraṃ ekaṃ khandhañca cittañca saṃsaṭṭhā dve khandhā, dve khandhe…pe…  paṭisandhikkhaṇe…pe…  (Saṃkhittaṃ.) Hetuyā pañca, ārammaṇe pañca, adhipatiyā pañca (sabbattha pañca), avigate pañca. (Anulomaṃ.) </div>
</div>
<div class="q" id="p_38P2_3151"> <div class="p">
<span class="pN">3151</span>Ajjhattikaṃ dhammaṃ saṃsaṭṭho bāhiro dhammo uppajjati nahetupaccayā. (Evaṃ pañca kātabbā, tīṇiyeva moho.) </div>
</div>
<div class="q" id="p_38P2_3152"> <div class="p">
<span class="pN">3152</span>Nahetuyā pañca, naadhipatiyā pañca, napurejāte pañca, napacchājāte pañca, naāsevane pañca, nakamme tīṇi, navipāke pañca, najhāne pañca, namagge pañca, navippayutte pañca. (Paccanīyaṃ.) </div>
</div>
</html>
