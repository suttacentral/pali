<html>
<div class="i">30.1 Citakapūjakattheraapadāna</div>
<div class="h">Citakapūjakavagga</div>
<div class="h">Citakapūjakattheraapadāna</div>
<div class="q" id="p_20Ap1_3358"> <div class="divNumber">1.</div> <div class="p"> <table class="singleColumn"> <tr> <td> <div class="pN">3358</div> <div class="G">“Ajito nāma nāmena,</div> </td> </tr> <tr> <td> <div class="G">ahosiṃ brāhmaṇo tadā;</div> </td> </tr> <tr> <td> <div class="G">Āhutiṃ yiṭṭhukāmohaṃ,</div> </td> </tr> <tr> <td> <div class="G">nānāpupphaṃ samānayiṃ.</div> </td> </tr> </table> </div>
</div>
<div class="q" id="p_20Ap1_3359"> <div class="divNumber">2.</div> <div class="p"> <table class="singleColumn"> <tr> <td> <div class="pN">3359</div> <div class="G">Jalantaṃ citakaṃ disvā,</div> </td> </tr> <tr> <td> <div class="G">sikhino lokabandhuno;</div> </td> </tr> <tr> <td> <div class="G">Tañca pupphaṃ samānetvā,</div> </td> </tr> <tr> <td> <div class="G">citake okiriṃ ahaṃ.</div> </td> </tr> </table> </div>
</div>
<div class="q" id="p_20Ap1_3360"> <div class="divNumber">3.</div> <div class="p"> <table class="singleColumn"> <tr> <td> <div class="pN">3360</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3361"> <div class="divNumber">4.</div> <div class="p"> <table class="singleColumn"> <tr> <td> <div class="pN">3361</div> <div class="G">Sattavīse ito kappe,</div> </td> </tr> <tr> <td> <div class="G">sattāsuṃ manujādhipā;</div> </td> </tr> <tr> <td> <div class="G">Supajjalitanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3362"> <div class="divNumber">5.</div> <div class="p"> <table class="singleColumn"> <tr> <td> <div class="pN">3362</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3363"> <div class="p">
<span class="pN">3363</span>Itthaṃ sudaṃ āyasmā citakapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_3364">
<span class="pN">3364</span>Citakapūjakattherassāpadānaṃ paṭhamaṃ.</div>
</html>
