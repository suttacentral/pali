<html>
<div class="i"> Adhipati</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4331"> <div class="divNumber">120.</div> <div class="p">
<span class="pN">4331</span>Savitakko dhammo savitakkassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  savitakke khandhe garuṃ katvā savitakkā khandhā uppajjanti. <span class="bold">Sahajātādhipati</span>—  savitakkādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_38P2_4332"> <div class="p">
<span class="pN">4332</span>Savitakko dhammo avitakkassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  savitakke khandhe garuṃ katvā vitakko uppajjati. <span class="bold">Sahajātādhipati</span>—  savitakkādhipati vitakkassa ca cittasamuṭṭhānānañca rūpānaṃ adhipatipaccayena paccayo. (2) </div>
</div>
<div class="q" id="p_38P2_4333"> <div class="p">
<span class="pN">4333</span>Savitakko dhammo savitakkassa ca avitakkassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  savitakke khandhe garuṃ katvā savitakkā khandhā ca vitakko ca uppajjanti. <span class="bold">Sahajātādhipati</span>—  savitakkādhipati sampayuttakānaṃ khandhānaṃ vitakkassa ca cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_4334"> <div class="divNumber">121.</div> <div class="p">
<span class="pN">4334</span>Avitakko dhammo avitakkassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ avitakkassa maggassa, phalassa, vitakkassa ca adhipatipaccayena paccayo; cakkhuṃ…pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā vitakko uppajjati. <span class="bold">Sahajātādhipati</span>—  avitakkādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_4335"> <div class="p">
<span class="pN">4335</span>Avitakko dhammo savitakkassa dhammassa adhipatipaccayena paccayo. <span class="bold">Ārammaṇādhipati</span>—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, savitakkassa maggassa, phalassa adhipatipaccayena paccayo; cakkhuṃ…pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati, avitakke khandhe ca vitakkañca garuṃ katvā savitakkā khandhā uppajjanti. (2) </div>
</div>
<div class="q" id="p_38P2_4336"> <div class="p">
<span class="pN">4336</span>Avitakko dhammo savitakkassa ca avitakkassa ca dhammassa adhipatipaccayena paccayo. <span class="bold">Ārammaṇādhipati</span>—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṃ garuṃ katvā paccavekkhanti, nibbānaṃ garuṃ katvā paccavekkhanti, nibbānaṃ gotrabhussa, vodānassa, savitakkassa maggassa, phalassa, vitakkassa ca adhipatipaccayena paccayo; cakkhuṃ…pe…  vatthuṃ avitakke khandhe ca vitakkañca garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; avitakke khandhe ca vitakkañca garuṃ katvā savitakkā khandhā ca vitakko ca uppajjanti. (3) </div>
</div>
<div class="q" id="p_38P2_4337"> <div class="p">
<span class="pN">4337</span>Savitakko ca avitakko ca dhammā savitakkassa dhammassa adhipatipaccayena paccayo. <span class="bold">Ārammaṇādhipati</span>—  savitakke khandhe ca vitakkañca garuṃ katvā savitakkā khandhā uppajjanti. (Mūlaṃ kātabbaṃ.) Savitakke khandhe ca vitakkañca garuṃ katvā vitakko uppajjati. (Mūlaṃ kātabbaṃ.) Savitakke khandhe ca vitakkañca garuṃ katvā savitakkā khandhā ca vitakko ca uppajjanti. (3) </div>
</div>
</html>
