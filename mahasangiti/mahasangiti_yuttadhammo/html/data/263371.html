<html>
<div class="i"> Atthi</div>
<div class="h">Sanidassanasappaṭighattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_3047"> <div class="divNumber">50.</div> <div class="p">
<span class="pN">3047</span>Sanidassanasappaṭigho dhammo anidassanaappaṭighassa dhammassa atthipaccayena paccayo. <span class="bold">Purejātaṃ</span>—  rūpe aniccato…pe…  domanassaṃ uppajjati, dibbena cakkhunā rūpaṃ passati, rūpāyatanaṃ cakkhuviññāṇassa atthipaccayena paccayo. (1) </div>
</div>
<div class="q" id="p_37P1_3048"> <div class="divNumber">51.</div> <div class="p">
<span class="pN">3048</span>Anidassanasappaṭigho dhammo anidassanasappaṭighassa dhammassa atthipaccayena paccayo—  anidassanasappaṭighaṃ ekaṃ mahābhūtaṃ dvinnaṃ mahābhūtānaṃ atthipaccayena paccayo. Dve mahābhūtā ekassa mahābhūtassa atthipaccayena paccayo. Anidassanasappaṭighā mahābhūtā anidassanasappaṭighānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo. Phoṭṭhabbāyatanaṃ cakkhāyatanassa…pe…  rasāyatanassa atthipaccayena paccayo. Bāhiraṃ…  āhārasamuṭṭhānaṃ…  utusamuṭṭhānaṃ…  ekaṃ mahābhūtaṃ dvinnaṃ mahābhūtānaṃ atthipaccayena paccayo. Dve mahābhūtā ekassa mahābhūtassa atthipaccayena paccayo. Utusamuṭṭhānā mahābhūtā anidassanasappaṭighānaṃ upādārūpānaṃ atthipaccayena paccayo. Asaññasattānaṃ anidassanasappaṭighaṃ ekaṃ mahābhūtaṃ dvinnaṃ mahābhūtānaṃ atthipaccayena paccayo. Dve mahābhūtā…pe… . (1) </div>
</div>
<div class="q" id="p_37P1_3049"> <div class="p">
<span class="pN">3049</span>Anidassanasappaṭigho dhammo sanidassanasappaṭighassa dhammassa atthipaccayena paccayo. (2) </div>
</div>
<div class="q" id="p_37P1_3050"> <div class="p">
<span class="pN">3050</span>(Paṭiccavāre nissayapaccayasadisaṃ.) </div>
</div>
<div class="q" id="p_37P1_3051"> <div class="p">
<span class="pN">3051</span>Anidassanasappaṭigho dhammo anidassanaappaṭighassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  anidassanasappaṭighā mahābhūtā anidassanaappaṭighānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo. (Yāva asaññasattā vitthāretabbā.) <span class="bold">Purejātaṃ</span>—  cakkhuṃ…pe…  kāyaṃ, sadde…pe…  phoṭṭhabbe aniccato…pe…  domanassaṃ uppajjati, cakkhāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa atthipaccayena paccayo. (3) </div>
</div>
<div class="q" id="p_37P1_3052"> <div class="p">
<span class="pN">3052</span>(Avasesā cattāro pañhā vitthāretabbā. Paṭiccavāre sahajātapaccayasadisā, ninnānākaraṇā.) (7) </div>
</div>
<div class="q" id="p_37P1_3053"> <div class="divNumber">52.</div> <div class="p">
<span class="pN">3053</span>Anidassanaappaṭigho dhammo anidassanaappaṭighassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  anidassanaappaṭigho eko khandho tiṇṇannaṃ khandhānaṃ anidassanaappaṭighānaṃ cittasamuṭṭhānānañca rūpānaṃ atthipaccayena paccayo. Dve khandhā…pe…  paṭisandhikkhaṇe…pe…  āpodhātu anidassanaappaṭighānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ…pe…  āpodhātu itthindriyassa…pe…  kabaḷīkārāhārassa ca atthipaccayena paccayo. Bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ āpodhātu anidassanaappaṭighānaṃ kaṭattārūpānaṃ upādārūpānaṃ atthipaccayena paccayo. <span class="bold">Purejātaṃ</span>—  vatthuṃ…  itthindriyaṃ…  purisindriyaṃ…  jīvitindriyaṃ…  āpodhātuṃ…  kabaḷīkāraṃ āhāraṃ…  aniccato…pe…  domanassaṃ uppajjati, vatthu anidassanaappaṭighānaṃ khandhānaṃ atthipaccayena paccayo. <span class="bold">Pacchājātā</span>—  anidassanaappaṭighā khandhā purejātassa imassa anidassanaappaṭighassa kāyassa atthipaccayena paccayo. <span class="bold">Kabaḷīkāro āhāro</span>—  imassa anidassanaappaṭighassa kāyassa atthipaccayena paccayo. <span class="bold">Rūpajīvitindriyaṃ</span>—  anidassanaappaṭighānaṃ kaṭattārūpānaṃ atthipaccayena paccayo. (Evaṃ avasesā cha pañhā vibhajitabbā. Sahajātaṃ, pacchājātaṃ, āhāraṃ, indriyampi kātabbā.) (7) </div>
</div>
<div class="q" id="p_37P1_3054"> <div class="divNumber">53.</div> <div class="p">
<span class="pN">3054</span>Sanidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo. <span class="bold">Purejātaṃ</span>—  rūpāyatanañca vatthu ca anidassanaappaṭighānaṃ khandhānaṃ atthipaccayena paccayo. (1) </div>
</div>
<div class="q" id="p_37P1_3055"> <div class="p">
<span class="pN">3055</span>Anidassanasappaṭigho ca anidassanaappaṭigho ca dhammā sanidassanasappaṭighassa dhammassa atthipaccayena paccayo—  anidassanaappaṭighā khandhā ca mahābhūtā ca sanidassanasappaṭighānaṃ cittasamuṭṭhānānaṃ rūpānaṃ atthipaccayena paccayo. Paṭisandhikkhaṇe… . (Saṃkhittaṃ, asaññasattānañca kātabbā.) (1) </div>
</div>
<div class="q" id="p_37P1_3056"> <div class="p">
<span class="pN">3056</span>Anidassanasappaṭigho ca anidassanaappaṭigho ca dhammā anidassanasappaṭighassa dhammassa atthipaccayena paccayo. (Saṃkhittaṃ.) (2) </div>
</div>
<div class="q" id="p_37P1_3057"> <div class="divNumber">54.</div> <div class="p">
<span class="pN">3057</span>Anidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  anidassanaappaṭighā khandhā ca mahābhūtā ca anidassanaappaṭighānaṃ cittasamuṭṭhānānaṃ rūpānaṃ…pe… . (Yāva asaññasattā kātabbā.) <span class="bold">Purejātaṃ</span>—  cakkhāyatanañca vatthu ca…pe…  phoṭṭhabbāyatanañca vatthu ca anidassanaappaṭighānaṃ khandhānaṃ atthipaccayena paccayo. (3) (Avasesā catasso pañhā vibhajitabbā.) (7) </div>
</div>
<div class="q" id="p_37P1_3058"> <div class="divNumber">55.</div> <div class="p">
<span class="pN">3058</span>Sanidassanasappaṭigho ca anidassanasappaṭigho ca dhammā anidassanaappaṭighassa dhammassa atthipaccayena paccayo. <span class="bold">Purejātaṃ</span>—  rūpāyatanañca cakkhāyatanañca cakkhuviññāṇassa atthipaccayena paccayo. (1) </div>
</div>
<div class="q" id="p_37P1_3059"> <div class="p">
<span class="pN">3059</span>Sanidassanasappaṭigho ca anidassanasappaṭigho ca anidassanaappaṭigho ca dhammā anidassanaappaṭighassa dhammassa atthipaccayena paccayo—  sahajātaṃ, purejātaṃ. Rūpāyatanañca cakkhāyatanañca cakkhuviññāṇañca cakkhuviññāṇasahagatānaṃ khandhānaṃ atthipaccayena paccayo. (1) </div>
</div>
<div class="q" id="p_37P1_3060"> <div class="p">
<span class="pN">3060</span>(Natthivigatapaccayaṃ anantarasadisaṃ. Avigatapaccayaṃ atthisadisaṃ.) </div>
</div>
</html>
