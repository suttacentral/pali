<html>
<div class="i">2.4.12 Nirodhadhammasutta</div>
<div class="h">Rādhasaṃyutta</div>
<div class="h">Upanisinnavagga</div>
<div class="h">Nirodhadhammasutta</div>
<div class="q" id="p_13S3_903"> <div class="divNumber">205.</div> <div class="p">
<span class="pN">903</span>Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca—  “yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Ko ca, rādha, nirodhadhammo? Rūpaṃ kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo. Vedanā…pe…  saññā…pe…  saṅkhārā…pe…  viññāṇaṃ nirodhadhammo; tatra te chando pahātabbo, rāgo pahātabbo, chandarāgo pahātabbo. Yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo”ti. </div>
</div>
<div class="CENTER" id="p_13S3_904">
<span class="pN">904</span>Upanisinnavaggo catuttho.</div>
<div class="SUMMARY" id="p_13S3_905">
<span class="pN">905</span><span class="firstLetter">T</span>assuddānaṃ</div>
<div class="q" id="p_13S3_906"> <div class="p"> <table class="singleColumn"> <tr> <td> <div class="pN">906</div> <div class="G">Māro ca māradhammo ca,</div> </td> </tr> <tr> <td> <div class="G">Aniccena apare duve;</div> </td> </tr> <tr> <td> <div class="G">Dukkhena ca duve vuttā,</div> </td> </tr> <tr> <td> <div class="G">Anattena tatheva ca;</div> </td> </tr> <tr> <td> <div class="G">Khayavayasamudayaṃ,</div> </td> </tr> <tr> <td> <div class="G">Nirodhadhammena dvādasāti.</div> </td> </tr> </table> </div>
</div>
<div class="ENDH3" id="p_13S3_907">
<span class="pN">907</span>Rādhasaṃyuttaṃ samattaṃ.</div>
</html>
