<html>
<div class="i"> Hetu-ārammaṇa</div>
<div class="h">Kusalattika, Tika</div>
<div class="h">Kusalattika, Vedanāttika</div>
<div class="h">Dukkhāyavedanāyasampayuttapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_39P5_12"> <div class="divNumber">5.</div> <div class="p">
<span class="pN">12</span>Akusalaṃ dukkhāya vedanāya sampayuttaṃ dhammaṃ paṭicca akusalo dukkhāya vedanāya sampayutto dhammo uppajjati hetupaccayā. (1) </div>
</div>
<div class="q" id="p_39P5_13"> <div class="p">
<span class="pN">13</span>Akusalaṃ dukkhāya vedanāya sampayuttaṃ dhammaṃ paṭicca akusalo dukkhāya vedanāya sampayutto dhammo uppajjati ārammaṇapaccayā. (1) </div>
</div>
<div class="q" id="p_39P5_14"> <div class="p">
<span class="pN">14</span>Abyākataṃ dukkhāya vedanāya sampayuttaṃ dhammaṃ paṭicca abyākato dukkhāya vedanāya sampayutto dhammo uppajjati ārammaṇapaccayā. (1) (Saṃkhittaṃ.) </div>
</div>
<div class="q" id="p_39P5_15"> <div class="divNumber">6.</div> <div class="p">
<span class="pN">15</span>Hetuyā ekaṃ, ārammaṇe dve…pe…  avigate dve. (Saṃkhittaṃ.) (Sahajātavārampi…pe…  sampayuttavārampi paṭiccavārasadisaṃ.) </div>
</div>
<div class="q" id="p_39P5_16"> <div class="divNumber">7.</div> <div class="p">
<span class="pN">16</span>Akusalo dukkhāya vedanāya sampayutto dhammo akusalassa dukkhāya vedanāya sampayuttassa dhammassa hetupaccayena paccayo. (1) </div>
</div>
<div class="q" id="p_39P5_17"> <div class="p">
<span class="pN">17</span>Akusalo dukkhāya vedanāya sampayutto dhammo akusalassa dukkhāya vedanāya sampayuttassa dhammassa ārammaṇapaccayena paccayo. (1) </div>
</div>
<div class="q" id="p_39P5_18"> <div class="p">
<span class="pN">18</span>Abyākato dukkhāya vedanāya sampayutto dhammo akusalassa dukkhāya vedanāya sampayuttassa dhammassa ārammaṇapaccayena paccayo. (1) (Saṃkhittaṃ.) </div>
</div>
<div class="q" id="p_39P5_19"> <div class="divNumber">8.</div> <div class="p">
<span class="pN">19</span>Hetuyā ekaṃ, ārammaṇe dve, adhipatiyā ekaṃ, anantare…pe…  nissaye dve, upanissaye cattāri, āsevane ekaṃ, kamme tīṇi, vipāke ekaṃ, āhāre indriye dve, jhāne magge ekaṃ, sampayutte…pe…  avigate dve. (Saṃkhittaṃ.) </div>
</div>
<div class="q" id="p_39P5_20"> <div class="p">
<span class="pN">20</span>(Yathā kusalattike pañhāvāraṃ evaṃ vitthāretabbaṃ.) </div>
</div>
</html>
