<html>
<div class="i"> Vippayutta</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_37P1_1367"> <div class="divNumber">102.</div> <div class="p">
<span class="pN">1367</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo—  sahajātaṃ, pacchājātaṃ. (Dassanattikasadisaṃ.) </div>
</div>
<div class="q" id="p_37P1_1368"> <div class="p">
<span class="pN">1368</span>Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo—  sahajātaṃ, pacchājātaṃ. (Dassanattikasadisaṃ.) </div>
</div>
<div class="q" id="p_37P1_1369"> <div class="p">
<span class="pN">1369</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Dassanattikasadisaṃ.) <span class="bold">Pacchājātā</span>—  nevadassanena nabhāvanāya pahātabbahetukā khandhā ca moho ca purejātassa imassa kāyassa…pe… . (1) </div>
</div>
<div class="q" id="p_37P1_1370"> <div class="p">
<span class="pN">1370</span>Nevadassanena nabhāvanāya pahātabbahetuko dhammo dassanena pahātabbahetukassa dhammassa vippayuttapaccayena paccayo. <span class="bold">Purejātaṃ</span>—  vatthu dassanena pahātabbahetukānaṃ khandhānaṃ…pe… . (2) </div>
</div>
<div class="q" id="p_37P1_1371"> <div class="p">
<span class="pN">1371</span>Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa vippayuttapaccayena paccayo. <span class="bold">Purejātaṃ</span>—  vatthu bhāvanāya pahātabbahetukānaṃ khandhānaṃ…pe… . (3) </div>
</div>
<div class="q" id="p_37P1_1372"> <div class="p">
<span class="pN">1372</span>Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa vippayuttapaccayena paccayo. <span class="bold">Purejātaṃ</span>—  vatthu vicikicchāsahagatānaṃ khandhānaṃ mohassa ca vippayuttapaccayena paccayo. (4) </div>
</div>
<div class="q" id="p_37P1_1373"> <div class="p">
<span class="pN">1373</span>Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa vippayuttapaccayena paccayo. <span class="bold">Purejātaṃ</span>—  vatthu uddhaccasahagatānaṃ khandhānaṃ mohassa ca vippayuttapaccayena paccayo. (5) </div>
</div>
<div class="q" id="p_37P1_1374"> <div class="divNumber">103.</div> <div class="p">
<span class="pN">1374</span>Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  vicikicchāsahagatā khandhā ca moho ca cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  vicikicchāsahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_1375"> <div class="p">
<span class="pN">1375</span>Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  uddhaccasahagatā khandhā ca moho ca cittasamuṭṭhānānaṃ rūpānaṃ…pe… . <span class="bold">Pacchājātā</span>—  uddhaccasahagatā khandhā ca moho ca purejātassa imassa kāyassa vippayuttapaccayena paccayo. (1) </div>
</div>
</html>
