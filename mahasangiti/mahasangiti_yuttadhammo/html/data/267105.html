<html>
<div class="i">5.9 Bhaddākuṇḍalakesātherīgāthā</div>
<div class="h">Pañcakanipāta</div>
<div class="h">Bhaddākuṇḍalakesātherīgāthā</div>
<div class="q" id="p_19Th2_157"> <div class="divNumber">107.</div> <div class="p"> <table class="singleColumn"> <tr> <td> <div class="pN">157</div> <div class="G">“Lūnakesī paṅkadharī,</div> </td> </tr> <tr> <td> <div class="G">ekasāṭī pure cariṃ;</div> </td> </tr> <tr> <td> <div class="G">Avajje vajjamatinī,</div> </td> </tr> <tr> <td> <div class="G">vajje cāvajjadassinī.</div> </td> </tr> </table> </div>
</div>
<div class="q" id="p_19Th2_158"> <div class="divNumber">108.</div> <div class="p"> <table class="singleColumn"> <tr> <td> <div class="pN">158</div> <div class="G">Divāvihārā nikkhamma,</div> </td> </tr> <tr> <td> <div class="G">gijjhakūṭamhi pabbate;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">bhikkhusaṃghapurakkhataṃ.</div> </td> </tr> </table> </div>
</div>
<div class="q" id="p_19Th2_159"> <div class="divNumber">109.</div> <div class="p"> <table class="singleColumn"> <tr> <td> <div class="pN">159</div> <div class="G">Nihacca jāṇuṃ vanditvā,</div> </td> </tr> <tr> <td> <div class="G">sammukhā añjaliṃ akaṃ;</div> </td> </tr> <tr> <td> <div class="G">‘Ehi bhadde’ti maṃ avaca,</div> </td> </tr> <tr> <td> <div class="G">sā me āsūpasampadā.</div> </td> </tr> </table> </div>
</div>
<div class="q" id="p_19Th2_160"> <div class="divNumber">110.</div> <div class="p"> <table class="singleColumn"> <tr> <td> <div class="pN">160</div> <div class="G">Ciṇṇā aṅgā ca magadhā,</div> </td> </tr> <tr> <td> <div class="G">vajjī kāsī ca kosalā;</div> </td> </tr> <tr> <td> <div class="G">Anaṇā paṇṇāsa vassāni,</div> </td> </tr> <tr> <td> <div class="G">raṭṭhapiṇḍaṃ abhuñjahaṃ.</div> </td> </tr> </table> </div>
</div>
<div class="q" id="p_19Th2_161"> <div class="divNumber">111.</div> <div class="p"> <table class="singleColumn"> <tr> <td> <div class="pN">161</div> <div class="G">Puññaṃ vata pasavi bahuṃ,</div> </td> </tr> <tr> <td> <div class="G">Sappañño vatāyaṃ upāsako;</div> </td> </tr> <tr> <td> <div class="G">Yo bhaddāya cīvaraṃ adāsi,</div> </td> </tr> <tr> <td> <div class="G">Vippamuttāya sabbaganthehī”ti.</div> </td> </tr> </table> </div>
</div>
<div class="CENTER" id="p_19Th2_162">
<span class="pN">162</span>…  Bhaddā kuṇḍalakesā therī… .</div>
</html>
