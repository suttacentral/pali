<html>
<div class="i">4.7 Aḍḍhakāsitherīapadāna</div>
<div class="h">Khattiyāvagga</div>
<div class="h">Aḍḍhakāsitherīapadāna</div>
<div class="q" id="p_20Ap2_1384"> <div class="divNumber">168.</div> <div class="p"> <table class="singleColumn"> <tr> <td> <div class="pN">1384</div> <div class="G">“Imamhi bhaddake kappe,</div> </td> </tr> <tr> <td> <div class="G">brahmabandhu mahāyaso;</div> </td> </tr> <tr> <td> <div class="G">Kassapo nāma gottena,</div> </td> </tr> <tr> <td> <div class="G">uppajji vadataṃ varo.</div> </td> </tr> </table> </div>
</div>
<div class="q" id="p_20Ap2_1385"> <div class="divNumber">169.</div> <div class="p"> <table class="singleColumn"> <tr> <td> <div class="pN">1385</div> <div class="G">Tadāhaṃ pabbajitvāna,</div> </td> </tr> <tr> <td> <div class="G">tassa buddhassa sāsane;</div> </td> </tr> <tr> <td> <div class="G">Saṃvutā pātimokkhamhi,</div> </td> </tr> <tr> <td> <div class="G">indriyesu ca pañcasu.</div> </td> </tr> </table> </div>
</div>
<div class="q" id="p_20Ap2_1386"> <div class="divNumber">170.</div> <div class="p"> <table class="singleColumn"> <tr> <td> <div class="pN">1386</div> <div class="G">Mattaññunī ca asane,</div> </td> </tr> <tr> <td> <div class="G">yuttā jāgariyepi ca;</div> </td> </tr> <tr> <td> <div class="G">Vasantī yuttayogāhaṃ,</div> </td> </tr> <tr> <td> <div class="G">bhikkhuniṃ vigatāsavaṃ.</div> </td> </tr> </table> </div>
</div>
<div class="q" id="p_20Ap2_1387"> <div class="divNumber">171.</div> <div class="p"> <table class="singleColumn"> <tr> <td> <div class="pN">1387</div> <div class="G">Akkosiṃ duṭṭhacittāhaṃ,</div> </td> </tr> <tr> <td> <div class="G">gaṇiketi bhaṇiṃ tadā;</div> </td> </tr> <tr> <td> <div class="G">Tena pāpena kammena,</div> </td> </tr> <tr> <td> <div class="G">nirayamhi apaccisaṃ.</div> </td> </tr> </table> </div>
</div>
<div class="q" id="p_20Ap2_1388"> <div class="divNumber">172.</div> <div class="p"> <table class="singleColumn"> <tr> <td> <div class="pN">1388</div> <div class="G">Tena kammāvasesena,</div> </td> </tr> <tr> <td> <div class="G">ajāyiṃ gaṇikākule;</div> </td> </tr> <tr> <td> <div class="G">Bahusova parādhīnā,</div> </td> </tr> <tr> <td> <div class="G">pacchimāya ca jātiyaṃ.</div> </td> </tr> </table> </div>
</div>
<div class="q" id="p_20Ap2_1389"> <div class="divNumber">173.</div> <div class="p"> <table class="singleColumn"> <tr> <td> <div class="pN">1389</div> <div class="G">Kāsīsu seṭṭhikulajā,</div> </td> </tr> <tr> <td> <div class="G">brahmacārībalenahaṃ;</div> </td> </tr> <tr> <td> <div class="G">Accharā viya devesu,</div> </td> </tr> <tr> <td> <div class="G">ahosiṃ rūpasampadā.</div> </td> </tr> </table> </div>
</div>
<div class="q" id="p_20Ap2_1390"> <div class="divNumber">174.</div> <div class="p"> <table class="singleColumn"> <tr> <td> <div class="pN">1390</div> <div class="G">Disvāna dassanīyaṃ maṃ,</div> </td> </tr> <tr> <td> <div class="G">giribbajapuruttame;</div> </td> </tr> <tr> <td> <div class="G">Gaṇikatte nivesesuṃ,</div> </td> </tr> <tr> <td> <div class="G">akkosanabalena me.</div> </td> </tr> </table> </div>
</div>
<div class="q" id="p_20Ap2_1391"> <div class="divNumber">175.</div> <div class="p"> <table class="singleColumn"> <tr> <td> <div class="pN">1391</div> <div class="G">Sāhaṃ sutvāna saddhammaṃ,</div> </td> </tr> <tr> <td> <div class="G">buddhaseṭṭhena desitaṃ;</div> </td> </tr> <tr> <td> <div class="G">Pubbavāsanasampannā,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap2_1392"> <div class="divNumber">176.</div> <div class="p"> <table class="singleColumn"> <tr> <td> <div class="pN">1392</div> <div class="G">Tadūpasampadatthāya,</div> </td> </tr> <tr> <td> <div class="G">gacchantī jinasantikaṃ;</div> </td> </tr> <tr> <td> <div class="G">Magge dhutte ṭhite sutvā,</div> </td> </tr> <tr> <td> <div class="G">labhiṃ dūtopasampadaṃ.</div> </td> </tr> </table> </div>
</div>
<div class="q" id="p_20Ap2_1393"> <div class="divNumber">177.</div> <div class="p"> <table class="singleColumn"> <tr> <td> <div class="pN">1393</div> <div class="G">Sabbakammaṃ parikkhīṇaṃ,</div> </td> </tr> <tr> <td> <div class="G">puññaṃ pāpaṃ tatheva ca;</div> </td> </tr> <tr> <td> <div class="G">Sabbasaṃsāramuttiṇṇā,</div> </td> </tr> <tr> <td> <div class="G">gaṇikattañca khepitaṃ.</div> </td> </tr> </table> </div>
</div>
<div class="q" id="p_20Ap2_1394"> <div class="divNumber">178.</div> <div class="p"> <table class="singleColumn"> <tr> <td> <div class="pN">1394</div> <div class="G">Iddhīsu ca vasī homi,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homi mahāmune.</div> </td> </tr> </table> </div>
</div>
<div class="q" id="p_20Ap2_1395"> <div class="divNumber">179.</div> <div class="p"> <table class="singleColumn"> <tr> <td> <div class="pN">1395</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_1396"> <div class="divNumber">180.</div> <div class="p"> <table class="singleColumn"> <tr> <td> <div class="pN">1396</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ mama mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div>
</div>
<div class="q" id="p_20Ap2_1397"> <div class="divNumber">181.</div> <div class="p"> <table class="singleColumn"> <tr> <td> <div class="pN">1397</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_1398"> <div class="divNumber">182.</div> <div class="p"> <table class="singleColumn"> <tr> <td> <div class="pN">1398</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1399"> <div class="divNumber">183.</div> <div class="p"> <table class="singleColumn"> <tr> <td> <div class="pN">1399</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_1400"> <div class="p">
<span class="pN">1400</span>Itthaṃ sudaṃ aḍḍhakāsi bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_1401">
<span class="pN">1401</span>Aḍḍhakāsitheriyāpadānaṃ sattamaṃ.</div>
</html>
