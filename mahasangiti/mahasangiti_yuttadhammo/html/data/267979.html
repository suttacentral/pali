<html>
<div class="i">1.5 Pañcakauddesa</div>
<div class="h">Mātikā</div>
<div class="h">Pañcakauddesa</div>
<div class="q" id="p_31Pu_143"> <div class="divNumber">11.</div> <div class="p">
<span class="pN">143</span><span class="bold">Pañca puggalā— </span>
</div>
</div>
<div class="q" id="p_31Pu_144"> <div class="p">
<span class="pN">144</span>Atthekacco puggalo ārabhati ca vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo ārabhati na vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ pajānāti, yatthassa te uppannā pāpakā akusalā dhammā aparisesā nirujjhanti. (1) </div>
</div>
<div class="q" id="p_31Pu_145"> <div class="p">
<span class="pN">145</span>Datvā avajānāti, saṃvāsena avajānāti, ādheyyamukho hoti, lolo hoti, mando momūho hoti. (2) </div>
</div>
<div class="q" id="p_31Pu_146"> <div class="p">
<span class="pN">146</span>Pañca yodhājīvūpamā puggalā. (3) </div>
</div>
<div class="q" id="p_31Pu_147"> <div class="p">
<span class="pN">147</span>Pañca piṇḍapātikā. (4) </div>
</div>
<div class="q" id="p_31Pu_148"> <div class="p">
<span class="pN">148</span>Pañca khalupacchābhattikā. (5) </div>
</div>
<div class="q" id="p_31Pu_149"> <div class="p">
<span class="pN">149</span>Pañca ekāsanikā. (6) </div>
</div>
<div class="q" id="p_31Pu_150"> <div class="p">
<span class="pN">150</span>Pañca paṃsukūlikā. (7) </div>
</div>
<div class="q" id="p_31Pu_151"> <div class="p">
<span class="pN">151</span>Pañca tecīvarikā. (8) </div>
</div>
<div class="q" id="p_31Pu_152"> <div class="p">
<span class="pN">152</span>Pañca āraññikā. (9) </div>
</div>
<div class="q" id="p_31Pu_153"> <div class="p">
<span class="pN">153</span>Pañca rukkhamūlikā. (10) </div>
</div>
<div class="q" id="p_31Pu_154"> <div class="p">
<span class="pN">154</span>Pañca abbhokāsikā. (11) </div>
</div>
<div class="q" id="p_31Pu_155"> <div class="p">
<span class="pN">155</span>Pañca nesajjikā. (12) </div>
</div>
<div class="q" id="p_31Pu_156"> <div class="p">
<span class="pN">156</span>Pañca yathāsanthatikā. (13) </div>
</div>
<div class="q" id="p_31Pu_157"> <div class="p">
<span class="pN">157</span>Pañca sosānikā. (14) </div>
</div>
<div class="CENTER" id="p_31Pu_158">
<span class="pN">158</span>Pañcakaṃ.</div>
</html>
