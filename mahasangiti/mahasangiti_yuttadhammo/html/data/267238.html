<html>
<div class="i">11.4 Padapūjakattheraapadāna</div>
<div class="h">Bhikkhadāyivagga</div>
<div class="h">Padapūjakattheraapadāna</div>
<div class="q" id="p_20Ap1_1876"> <div class="divNumber">19.</div> <div class="p"> <table class="singleColumn"> <tr> <td> <div class="pN">1876</div> <div class="G">“Siddhatthassa bhagavato,</div> </td> </tr> <tr> <td> <div class="G">jātipupphamadāsahaṃ;</div> </td> </tr> <tr> <td> <div class="G">Pādesu satta pupphāni,</div> </td> </tr> <tr> <td> <div class="G">hāsenokiritāni me.</div> </td> </tr> </table> </div>
</div>
<div class="q" id="p_20Ap1_1877"> <div class="divNumber">20.</div> <div class="p"> <table class="singleColumn"> <tr> <td> <div class="pN">1877</div> <div class="G">Tena kammenahaṃ ajja,</div> </td> </tr> <tr> <td> <div class="G">abhibhomi narāmare;</div> </td> </tr> <tr> <td> <div class="G">Dhāremi antimaṃ dehaṃ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_1878"> <div class="divNumber">21.</div> <div class="p"> <table class="singleColumn"> <tr> <td> <div class="pN">1878</div> <div class="G">Catunnavutito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1879"> <div class="divNumber">22.</div> <div class="p"> <table class="singleColumn"> <tr> <td> <div class="pN">1879</div> <div class="G">Samantagandhanāmāsuṃ,</div> </td> </tr> <tr> <td> <div class="G">terasa cakkavattino;</div> </td> </tr> <tr> <td> <div class="G">Ito pañcamake kappe,</div> </td> </tr> <tr> <td> <div class="G">cāturantā janādhipā.</div> </td> </tr> </table> </div>
</div>
<div class="q" id="p_20Ap1_1880"> <div class="divNumber">23.</div> <div class="p"> <table class="singleColumn"> <tr> <td> <div class="pN">1880</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1881"> <div class="p">
<span class="pN">1881</span>Itthaṃ sudaṃ āyasmā padapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_1882">
<span class="pN">1882</span>Padapūjakattherassāpadānaṃ catutthaṃ.</div>
</html>
