<html>
<div class="i">2.1.3.4 Mūlamūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Abyākatapada nayacatukka</div>
<div class="h">Mūlamūlakanaya</div>
<div class="q" id="p_33Y1_205"> <div class="divNumber">83.</div> <div class="p">
<span class="pN">205</span>»  Ye keci abyākatā dhammā, sabbe te abyākatamūlamūlakāti? </div>
</div>
<div class="q" id="p_33Y1_206"> <div class="p">
<span class="pN">206</span>Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ. </div>
</div>
<div class="q" id="p_33Y1_207"> <div class="p">
<span class="pN">207</span>«  Ye vā pana abyākatamūlamūlakā, sabbe te dhammā abyākatāti? Āmantā. </div>
</div>
<div class="q" id="p_33Y1_208"> <div class="divNumber">84.</div> <div class="p">
<span class="pN">208</span>»  Ye keci abyākatā dhammā, sabbe te abyākatamūlena ekamūlamūlakāti? </div>
</div>
<div class="q" id="p_33Y1_209"> <div class="p">
<span class="pN">209</span>Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ. </div>
</div>
<div class="q" id="p_33Y1_210"> <div class="p">
<span class="pN">210</span>«  Ye vā pana abyākatamūlena ekamūlamūlakā, sabbe te dhammā abyākatāti? Āmantā. </div>
</div>
<div class="q" id="p_33Y1_211"> <div class="divNumber">85.</div> <div class="p">
<span class="pN">211</span>»  Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti? </div>
</div>
<div class="q" id="p_33Y1_212"> <div class="p">
<span class="pN">212</span>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā. </div>
</div>
<div class="q" id="p_33Y1_213"> <div class="p">
<span class="pN">213</span>«  Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. (4) </div>
</div>
</html>
