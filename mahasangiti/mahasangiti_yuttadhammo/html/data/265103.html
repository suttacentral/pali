<html>
<div class="i"> Ārammaṇa</div>
<div class="h">Nīvaraṇagocchaka</div>
<div class="h">Nīvaraṇanīvaraṇiyaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2083"> <div class="divNumber">91.</div> <div class="p">
<span class="pN">2083</span>Nīvaraṇo ceva nīvaraṇiyo ca dhammo nīvaraṇassa ceva nīvaraṇiyassa ca dhammassa ārammaṇapaccayena paccayo—  nīvaraṇe ārabbha nīvaraṇā uppajjanti. (Mūlaṃ pucchitabbaṃ.) Nīvaraṇe ārabbha nīvaraṇiyā ceva no ca nīvaraṇā khandhā uppajjanti. (Mūlaṃ pucchitabbaṃ.) Nīvaraṇe ārabbha nīvaraṇā ca sampayuttakā ca khandhā uppajjanti. (3) </div>
</div>
<div class="q" id="p_38P2_2084"> <div class="p">
<span class="pN">2084</span>Nīvaraṇiyo ceva no ca nīvaraṇo dhammo nīvaraṇiyassa ceva no ca nīvaraṇassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati, assādeti abhinandati, taṃ ārabbha rāgo uppajjati, diṭṭhi…  vicikicchā…  uddhaccaṃ…  domanassaṃ uppajjati; pubbe suciṇṇāni…pe…  jhānā…pe…  ariyā gotrabhuṃ paccavekkhanti, vodānaṃ…pe…  pahīne kilese…pe…  vikkhambhite kilese…pe…  pubbe samudāciṇṇe…pe…  cakkhuṃ…pe…  vatthuṃ nīvaraṇiye ceva no ca nīvaraṇe khandhe aniccato…pe…  vipassati, assādeti abhinandati…pe…  domanassaṃ uppajjati; dibbena cakkhunā rūpaṃ passati…pe… . (Yāva āvajjanā tāva kātabbā.) (1) </div>
</div>
<div class="q" id="p_38P2_2085"> <div class="p">
<span class="pN">2085</span>Nīvaraṇiyo ceva no ca nīvaraṇo dhammo nīvaraṇassa ceva nīvaraṇiyassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā…pe…  cakkhuṃ…pe…  vatthuṃ nīvaraṇiye ceva no ca nīvaraṇe khandhe assādeti abhinandati, taṃ ārabbha rāgo…pe…  diṭṭhi…  vicikicchā…  uddhaccaṃ…  domanassaṃ uppajjati. (2) </div>
</div>
<div class="q" id="p_38P2_2086"> <div class="p">
<span class="pN">2086</span>Nīvaraṇiyo ceva no ca nīvaraṇo dhammo nīvaraṇassa ceva nīvaraṇiyassa ca nīvaraṇiyassa ceva no ca nīvaraṇassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā…pe…  cakkhuṃ…pe…  vatthuṃ nīvaraṇiye ceva no ca nīvaraṇe khandhe assādeti abhinandati, taṃ ārabbha nīvaraṇā ca sampayuttakā ca khandhā uppajjanti. (Evaṃ itarepi tīṇi kātabbā.) (3) </div>
</div>
<div class="q" id="p_38P2_2087"> <div class="p">
<span class="pN">2087</span>(Ārammaṇasadisā adhipatipaccayā, purejātampi ārammaṇasadisaṃ. Upanissayepi lokuttaraṃ na kātabbaṃ. Saṃkhittaṃ, evaṃ vitthāretabbaṃ yathā nīvaraṇadukaṃ, evaṃ paccavekkhitvā kātabbaṃ.) </div>
</div>
<div class="CENTER" id="p_38P2_2088">
<span class="pN">2088</span>Nīvaraṇanīvaraṇiyadukaṃ niṭṭhitaṃ.</div>
</html>
