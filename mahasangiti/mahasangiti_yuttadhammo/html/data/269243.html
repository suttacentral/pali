<html>
<div class="i">4.5.10 Devatāpañhajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Devatāpañhajātaka</div>
<div class="q" id="p_22J_1136"> <div class="divNumber">197.</div> <div class="p"> <table class="singleColumn"> <tr> <td> <div class="pN">1136</div> <div class="G">“Hanti hatthehi pādehi,</div> </td> </tr> <tr> <td> <div class="G">mukhañca parisumbhati;</div> </td> </tr> <tr> <td> <div class="G">Sa ve rāja piyo hoti,</div> </td> </tr> <tr> <td> <div class="G">kaṃ tena tvābhipassasi”.</div> </td> </tr> </table> </div>
</div>
<div class="q" id="p_22J_1137"> <div class="divNumber">198.</div> <div class="p"> <table class="singleColumn"> <tr> <td> <div class="pN">1137</div> <div class="G">“Akkosati yathākāmaṃ,</div> </td> </tr> <tr> <td> <div class="G">āgamañcassa icchati;</div> </td> </tr> <tr> <td> <div class="G">Sa ve rāja piyo hoti,</div> </td> </tr> <tr> <td> <div class="G">kaṃ tena tvābhipassasi”.</div> </td> </tr> </table> </div>
</div>
<div class="q" id="p_22J_1138"> <div class="divNumber">199.</div> <div class="p"> <table class="singleColumn"> <tr> <td> <div class="pN">1138</div> <div class="G">“Abbhakkhāti abhūtena,</div> </td> </tr> <tr> <td> <div class="G">alikenābhisāraye;</div> </td> </tr> <tr> <td> <div class="G">Sa ve rāja piyo hoti,</div> </td> </tr> <tr> <td> <div class="G">kaṃ tena tvābhipassasi”.</div> </td> </tr> </table> </div>
</div>
<div class="q" id="p_22J_1139"> <div class="divNumber">200.</div> <div class="p"> <table class="singleColumn"> <tr> <td> <div class="pN">1139</div> <div class="G">“Haraṃ annañca pānañca,</div> </td> </tr> <tr> <td> <div class="G">Vatthasenāsanāni ca;</div> </td> </tr> <tr> <td> <div class="G">Aññadatthuharā santā,</div> </td> </tr> <tr> <td> <div class="G">Te ve rāja piyā honti;</div> </td> </tr> <tr> <td> <div class="G">Kaṃ tena tvābhipassasī”ti. (701)</div> </td> </tr> </table> </div>
</div>
<div class="CENTER" id="p_22J_1140">
<span class="pN">1140</span>Devatāpañhajātakaṃ dasamaṃ.<br> Cūḷakuṇālavaggo pañcamo.</div>
<div class="SUMMARY" id="p_22J_1141">
<span class="pN">1141</span><span class="firstLetter">T</span>assuddānaṃ</div>
<div class="q" id="p_22J_1142"> <div class="p"> <table class="singleColumn"> <tr> <td> <div class="pN">1142</div> <div class="G">Narānaṃ asakkhivasimhavaro,</div> </td> </tr> <tr> <td> <div class="G">Nīliyamaggivarañca puna;</div> </td> </tr> <tr> <td> <div class="G">Puna rasāyasakūṭavaro,</div> </td> </tr> <tr> <td> <div class="G">Tathārañña sārathi hanti dasāti.</div> </td> </tr> </table> </div>
</div>
<div class="SUMMARY" id="p_22J_1143">
<span class="pN">1143</span><span class="firstLetter">A</span>tha <span class="firstLetter">v</span>agguddānaṃ</div>
<div class="q" id="p_22J_1144"> <div class="p"> <table class="singleColumn"> <tr> <td> <div class="pN">1144</div> <div class="G">Kāliṅgaṃ pucimandañca,</div> </td> </tr> <tr> <td> <div class="G">kuṭidūsaka kokilā;</div> </td> </tr> <tr> <td> <div class="G">Cūḷakuṇālavaggo so,</div> </td> </tr> <tr> <td> <div class="G">pañcamo suppakāsitoti.</div> </td> </tr> </table> </div>
</div>
<div class="ENDH3" id="p_22J_1145">
<span class="pN">1145</span>Catukkanipātaṃ niṭṭhitaṃ.</div>
</html>
