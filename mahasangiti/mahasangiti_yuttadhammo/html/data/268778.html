<html>
<div class="i">5.1.9 Vijitasenattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Vijitasenattheragāthā</div>
<div class="q" id="p_19Th1_615"> <div class="divNumber">355.</div> <div class="p"> <table class="singleColumn"> <tr> <td> <div class="pN">615</div> <div class="G">“Olaggessāmi te citta,</div> </td> </tr> <tr> <td> <div class="G">āṇidvāreva hatthinaṃ;</div> </td> </tr> <tr> <td> <div class="G">Na taṃ pāpe niyojessaṃ,</div> </td> </tr> <tr> <td> <div class="G">kāmajāla sarīraja.</div> </td> </tr> </table> </div>
</div>
<div class="q" id="p_19Th1_616"> <div class="divNumber">356.</div> <div class="p"> <table class="singleColumn"> <tr> <td> <div class="pN">616</div> <div class="G">Tvaṃ olaggo na gacchasi,</div> </td> </tr> <tr> <td> <div class="G">Dvāravivaraṃ gajova alabhanto;</div> </td> </tr> <tr> <td> <div class="G">Na ca cittakali punappunaṃ,</div> </td> </tr> <tr> <td> <div class="G">Pasakka pāparato carissasi.</div> </td> </tr> </table> </div>
</div>
<div class="q" id="p_19Th1_617"> <div class="divNumber">357.</div> <div class="p"> <table class="singleColumn"> <tr> <td> <div class="pN">617</div> <div class="G">Yathā kuñjaraṃ adantaṃ,</div> </td> </tr> <tr> <td> <div class="G">Navaggahamaṅkusaggaho;</div> </td> </tr> <tr> <td> <div class="G">Balavā āvatteti akāmaṃ,</div> </td> </tr> <tr> <td> <div class="G">Evaṃ āvattayissaṃ taṃ.</div> </td> </tr> </table> </div>
</div>
<div class="q" id="p_19Th1_618"> <div class="divNumber">358.</div> <div class="p"> <table class="singleColumn"> <tr> <td> <div class="pN">618</div> <div class="G">Yathā varahayadamakusalo,</div> </td> </tr> <tr> <td> <div class="G">Sārathi pavaro dameti ājaññaṃ;</div> </td> </tr> <tr> <td> <div class="G">Evaṃ damayissaṃ taṃ,</div> </td> </tr> <tr> <td> <div class="G">Patiṭṭhito pañcasu balesu.</div> </td> </tr> </table> </div>
</div>
<div class="q" id="p_19Th1_619"> <div class="divNumber">359.</div> <div class="p"> <table class="singleColumn"> <tr> <td> <div class="pN">619</div> <div class="G">Satiyā taṃ nibandhissaṃ,</div> </td> </tr> <tr> <td> <div class="G">Payutto te damessāmi;</div> </td> </tr> <tr> <td> <div class="G">Vīriyadhuraniggahito,</div> </td> </tr> <tr> <td> <div class="G">Na yito dūraṃ gamissase cittā”ti.</div> </td> </tr> </table> </div>
</div>
<div class="CENTER" id="p_19Th1_620">
<span class="pN">620</span>…  Vijitaseno thero… .</div>
</html>
