<html>
<div class="i">3.3.10 Dasamasutta</div>
<div class="h">Tatiyapaṇṇāsaka</div>
<div class="h">Parisuddhavagga</div>
<div class="h">Dasamasutta</div>
<div class="q" id="p_17A10_1100"> <div class="divNumber">132.</div> <div class="p">
<span class="pN">1100</span>“Dasayime, bhikkhave, micchattā. Katame dasa? Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti—  ime kho, bhikkhave, dasa micchattā”ti. </div>
</div>
<div class="CENTER" id="p_17A10_1101">
<span class="pN">1101</span>Dasamaṃ.</div>
</html>
