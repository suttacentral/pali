<html>
<div class="i">1.6 Ekapiṇḍapātadāyikātherīapadāna</div>
<div class="h">Sumedhāvagga</div>
<div class="h">Ekapiṇḍapātadāyikātherīapadāna</div>
<div class="q" id="p_20Ap2_58"> <div class="divNumber">46.</div> <div class="p"> <table class="singleColumn"> <tr> <td> <div class="pN">58</div> <div class="G">“Nagare bandhumatiyā,</div> </td> </tr> <tr> <td> <div class="G">bandhumā nāma khattiyo;</div> </td> </tr> <tr> <td> <div class="G">Tassa rañño ahuṃ bhariyā,</div> </td> </tr> <tr> <td> <div class="G">ekajjhaṃ cārayāmahaṃ.</div> </td> </tr> </table> </div>
</div>
<div class="q" id="p_20Ap2_59"> <div class="divNumber">47.</div> <div class="p"> <table class="singleColumn"> <tr> <td> <div class="pN">59</div> <div class="G">Rahogatā nisīditvā,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Ādāya gamanīyaṃ hi,</div> </td> </tr> <tr> <td> <div class="G">kusalaṃ natthi me kataṃ.</div> </td> </tr> </table> </div>
</div>
<div class="q" id="p_20Ap2_60"> <div class="divNumber">48.</div> <div class="p"> <table class="singleColumn"> <tr> <td> <div class="pN">60</div> <div class="G">Mahābhitāpaṃ kaṭukaṃ,</div> </td> </tr> <tr> <td> <div class="G">ghorarūpaṃ sudāruṇaṃ;</div> </td> </tr> <tr> <td> <div class="G">Nirayaṃ nūna gacchāmi,</div> </td> </tr> <tr> <td> <div class="G">ettha me natthi saṃsayo’.</div> </td> </tr> </table> </div>
</div>
<div class="q" id="p_20Ap2_61"> <div class="divNumber">49.</div> <div class="p"> <table class="singleColumn"> <tr> <td> <div class="pN">61</div> <div class="G">Rājānaṃ upasaṅkamma,</div> </td> </tr> <tr> <td> <div class="G">idaṃ vacanamabraviṃ;</div> </td> </tr> <tr> <td> <div class="G">‘Ekaṃ me samaṇaṃ dehi,</div> </td> </tr> <tr> <td> <div class="G">bhojayissāmi khattiya’.</div> </td> </tr> </table> </div>
</div>
<div class="q" id="p_20Ap2_62"> <div class="divNumber">50.</div> <div class="p"> <table class="singleColumn"> <tr> <td> <div class="pN">62</div> <div class="G">Adāsi me mahārājā,</div> </td> </tr> <tr> <td> <div class="G">samaṇaṃ bhāvitindriyaṃ;</div> </td> </tr> <tr> <td> <div class="G">Tassa pattaṃ gahetvāna,</div> </td> </tr> <tr> <td> <div class="G">paramannena pūrayiṃ.</div> </td> </tr> </table> </div>
</div>
<div class="q" id="p_20Ap2_63"> <div class="divNumber">51.</div> <div class="p"> <table class="singleColumn"> <tr> <td> <div class="pN">63</div> <div class="G">Pūrayitvā paramannaṃ,</div> </td> </tr> <tr> <td> <div class="G">gandhālepaṃ akāsahaṃ;</div> </td> </tr> <tr> <td> <div class="G">Jālena pidahitvāna,</div> </td> </tr> <tr> <td> <div class="G">vatthayugena chādayiṃ.</div> </td> </tr> </table> </div>
</div>
<div class="q" id="p_20Ap2_64"> <div class="divNumber">52.</div> <div class="p"> <table class="singleColumn"> <tr> <td> <div class="pN">64</div> <div class="G">Ārammaṇaṃ mamaṃ etaṃ,</div> </td> </tr> <tr> <td> <div class="G">sarāmi yāvajīvihaṃ;</div> </td> </tr> <tr> <td> <div class="G">Tattha cittaṃ pasādetvā,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap2_65"> <div class="divNumber">53.</div> <div class="p"> <table class="singleColumn"> <tr> <td> <div class="pN">65</div> <div class="G">Tiṃsānaṃ devarājūnaṃ,</div> </td> </tr> <tr> <td> <div class="G">mahesittamakārayiṃ;</div> </td> </tr> <tr> <td> <div class="G">Manasā patthitaṃ mayhaṃ,</div> </td> </tr> <tr> <td> <div class="G">nibbattati yathicchitaṃ.</div> </td> </tr> </table> </div>
</div>
<div class="q" id="p_20Ap2_66"> <div class="divNumber">54.</div> <div class="p"> <table class="singleColumn"> <tr> <td> <div class="pN">66</div> <div class="G">Vīsānaṃ cakkavattīnaṃ,</div> </td> </tr> <tr> <td> <div class="G">mahesittamakārayiṃ;</div> </td> </tr> <tr> <td> <div class="G">Ocitattāva hutvāna,</div> </td> </tr> <tr> <td> <div class="G">saṃsarāmi bhavesvahaṃ.</div> </td> </tr> </table> </div>
</div>
<div class="q" id="p_20Ap2_67"> <div class="divNumber">55.</div> <div class="p"> <table class="singleColumn"> <tr> <td> <div class="pN">67</div> <div class="G">Sabbabandhanamuttāhaṃ,</div> </td> </tr> <tr> <td> <div class="G">apetā me upādikā;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_68"> <div class="divNumber">56.</div> <div class="p"> <table class="singleColumn"> <tr> <td> <div class="pN">68</div> <div class="G">Ekanavutito kappe,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">piṇḍapātassidaṃ phalaṃ.</div> </td> </tr> </table> </div>
</div>
<div class="q" id="p_20Ap2_69"> <div class="divNumber">57.</div> <div class="p"> <table class="singleColumn"> <tr> <td> <div class="pN">69</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_70"> <div class="divNumber">58.</div> <div class="p"> <table class="singleColumn"> <tr> <td> <div class="pN">70</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_71"> <div class="divNumber">59.</div> <div class="p"> <table class="singleColumn"> <tr> <td> <div class="pN">71</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_72"> <div class="p">
<span class="pN">72</span>Itthaṃ sudaṃ ekapiṇḍapātadāyikā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_73">
<span class="pN">73</span>Ekapiṇḍapātadāyikātheriyāpadānaṃ chaṭṭhaṃ.</div>
</html>
