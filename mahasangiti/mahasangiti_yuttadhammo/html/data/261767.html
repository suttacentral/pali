<html>
<div class="i"> Paccayacatukka</div>
<div class="h">Kilesagocchaka, Kusalattika</div>
<div class="h">Kilesavippayuttasaṃkilesikaduka, Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P3_2364"> <div class="divNumber">28.</div> <div class="p">
<span class="pN">2364</span>Kilesavippayuttaṃ saṃkilesikaṃ kusalaṃ dhammaṃ paṭicca kilesavippayutto saṃkilesiko kusalo dhammo uppajjati hetupaccayā. (1) </div>
</div>
<div class="q" id="p_39P3_2365"> <div class="p">
<span class="pN">2365</span>Kilesavippayuttaṃ asaṃkilesikaṃ kusalaṃ dhammaṃ paṭicca kilesavippayutto asaṃkilesiko kusalo dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P3_2366"> <div class="divNumber">29.</div> <div class="p">
<span class="pN">2366</span>Hetuyā dve, ārammaṇe dve…pe…  avigate dve. (Saṃkhittaṃ. Lokiyadukakusalasadisaṃ. Sahajātavārepi…pe…  pañhāvārepi vitthāretabbaṃ.) </div>
</div>
<div class="q" id="p_39P3_2367"> <div class="divNumber">30.</div> <div class="p">
<span class="pN">2367</span>Kilesavippayuttaṃ saṃkilesikaṃ abyākataṃ dhammaṃ paṭicca kilesavippayutto saṃkilesiko abyākato dhammo uppajjati hetupaccayā. (1) </div>
</div>
<div class="q" id="p_39P3_2368"> <div class="p">
<span class="pN">2368</span>Kilesavippayuttaṃ asaṃkilesikaṃ abyākataṃ dhammaṃ paṭicca kilesavippayutto asaṃkilesiko abyākato dhammo uppajjati hetupaccayā…  tīṇi. </div>
</div>
<div class="q" id="p_39P3_2369"> <div class="p">
<span class="pN">2369</span>Kilesavippayuttaṃ saṃkilesikaṃ abyākatañca kilesavippayuttaṃ asaṃkilesikaṃ abyākatañca dhammaṃ paṭicca kilesavippayutto saṃkilesiko abyākato dhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_39P3_2370"> <div class="divNumber">31.</div> <div class="p">
<span class="pN">2370</span>Hetuyā pañca, ārammaṇe dve…pe…  āsevane ekaṃ…pe…  avigate pañca. (Saṃkhittaṃ. Lokiyadukaabyākatasadisaṃ. Sahajātavārepi…pe…  pañhāvārepi sabbattha vitthāretabbaṃ.) </div>
</div>
<div class="ENDH3" id="p_39P3_2371">
<span class="pN">2371</span>Kilesagocchakakusalattikaṃ niṭṭhitaṃ.</div>
</html>
