<html>
<div class="i">1.3.10 Āghātapaṭivinayasutta</div>
<div class="h">Paṭhamapaṇṇāsaka</div>
<div class="h">Sattāvāsavagga</div>
<div class="h">Āghātapaṭivinayasutta</div>
<div class="q" id="p_17A9_239"> <div class="divNumber">30.</div> <div class="p">
<span class="pN">239</span>“Navayime, bhikkhave, āghātapaṭivinayā. Katame nava? ‘Anatthaṃ me acari, taṃ kutettha labbhā’ti āghātaṃ paṭivineti; ‘anatthaṃ me carati, taṃ kutettha labbhā’ti āghātaṃ paṭivineti; ‘anatthaṃ me carissati, taṃ kutettha labbhā’ti āghātaṃ paṭivineti; piyassa me manāpassa anatthaṃ acari…pe…  anatthaṃ carati…pe…  ‘anatthaṃ carissati, taṃ kutettha labbhā’ti āghātaṃ paṭivineti; appiyassa me amanāpassa atthaṃ acari…pe…  atthaṃ carati…pe…  ‘atthaṃ carissati, taṃ kutettha labbhā’ti āghātaṃ paṭivineti. Ime kho, bhikkhave, nava āghātapaṭivinayā”ti. </div>
</div>
<div class="CENTER" id="p_17A9_240">
<span class="pN">240</span>Dasamaṃ.</div>
</html>
