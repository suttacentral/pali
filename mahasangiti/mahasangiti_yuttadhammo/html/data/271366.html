<html>
<div class="i">2.3.2.2.7 Kenaciviññeyyaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Cūḷantaraduka</div>
<div class="h">Kenaciviññeyyaduka</div>
<div class="q" id="p_29Dhs_1770"> <div class="divNumber">1101.</div> <div class="p">
<span class="pN">1770</span>Katame dhammā kenaci viññeyyā, kenaci na viññeyyā? </div>
</div>
<div class="q" id="p_29Dhs_1771"> <div class="p">
<span class="pN">1771</span>Ye te dhammā cakkhuviññeyyā, na te dhammā sotaviññeyyā; ye vā pana te dhammā sotaviññeyyā, na te dhammā cakkhuviññeyyā. </div>
</div>
<div class="q" id="p_29Dhs_1772"> <div class="p">
<span class="pN">1772</span>Ye te dhammā cakkhuviññeyyā, na te dhammā ghānaviññeyyā; ye vā pana te dhammā ghānaviññeyyā, na te dhammā cakkhuviññeyyā. </div>
</div>
<div class="q" id="p_29Dhs_1773"> <div class="p">
<span class="pN">1773</span>Ye te dhammā cakkhuviññeyyā, na te dhammā jivhāviññeyyā; ye vā pana te dhammā jivhāviññeyyā, na te dhammā cakkhuviññeyyā. </div>
</div>
<div class="q" id="p_29Dhs_1774"> <div class="p">
<span class="pN">1774</span>Ye te dhammā cakkhuviññeyyā, na te dhammā kāyaviññeyyā; ye vā pana te dhammā kāyaviññeyyā, na te dhammā cakkhuviññeyyā. </div>
</div>
<div class="q" id="p_29Dhs_1775"> <div class="p">
<span class="pN">1775</span>Ye te dhammā sotaviññeyyā, na te dhammā ghānaviññeyyā; ye vā pana te dhammā ghānaviññeyyā, na te dhammā sotaviññeyyā. </div>
</div>
<div class="q" id="p_29Dhs_1776"> <div class="p">
<span class="pN">1776</span>Ye te dhammā sotaviññeyyā, na te dhammā jivhāviññeyyā; ye vā pana te dhammā jivhāviññeyyā, na te dhammā sotaviññeyyā. </div>
</div>
<div class="q" id="p_29Dhs_1777"> <div class="p">
<span class="pN">1777</span>Ye te dhammā sotaviññeyyā, na te dhammā kāyaviññeyyā; ye vā pana te dhammā kāyaviññeyyā na te dhammā sotaviññeyyā. </div>
</div>
<div class="q" id="p_29Dhs_1778"> <div class="p">
<span class="pN">1778</span>Ye te dhammā sotaviññeyyā, na te dhammā cakkhuviññeyyā; ye vā pana te dhammā cakkhuviññeyyā, na te dhammā sotaviññeyyā. </div>
</div>
<div class="q" id="p_29Dhs_1779"> <div class="p">
<span class="pN">1779</span>Ye te dhammā ghānaviññeyyā, na te dhammā jivhāviññeyyā; ye vā pana te dhammā jivhāviññeyyā, na te dhammā ghānaviññeyyā. </div>
</div>
<div class="q" id="p_29Dhs_1780"> <div class="p">
<span class="pN">1780</span>Ye te dhammā ghānaviññeyyā, na te dhammā kāyaviññeyyā; ye vā pana te dhammā kāyaviññeyyā, na te dhammā ghānaviññeyyā. </div>
</div>
<div class="q" id="p_29Dhs_1781"> <div class="p">
<span class="pN">1781</span>Ye te dhammā ghānaviññeyyā, na te dhammā cakkhuviññeyyā; ye vā pana te dhammā cakkhuviññeyyā, na te dhammā ghānaviññeyyā. </div>
</div>
<div class="q" id="p_29Dhs_1782"> <div class="p">
<span class="pN">1782</span>Ye te dhammā ghānaviññeyyā, na te dhammā sotaviññeyyā; ye vā pana te dhammā sotaviññeyyā, na te dhammā ghānaviññeyyā. </div>
</div>
<div class="q" id="p_29Dhs_1783"> <div class="p">
<span class="pN">1783</span>Ye te dhammā jivhāviññeyyā, na te dhammā kāyaviññeyyā; ye vā pana te dhammā kāyaviññeyyā, na te dhammā jivhāviññeyyā. </div>
</div>
<div class="q" id="p_29Dhs_1784"> <div class="p">
<span class="pN">1784</span>Ye te dhammā jivhāviññeyyā, na te dhammā cakkhuviññeyyā; ye vā pana te dhammā cakkhuviññeyyā, na te dhammā jivhāviññeyyā. </div>
</div>
<div class="q" id="p_29Dhs_1785"> <div class="p">
<span class="pN">1785</span>Ye te dhammā jivhāviññeyyā, na te dhammā sotaviññeyyā; ye vā pana te dhammā sotaviññeyyā, na te dhammā jivhāviññeyyā. </div>
</div>
<div class="q" id="p_29Dhs_1786"> <div class="p">
<span class="pN">1786</span>Ye te dhammā jivhāviññeyyā, na te dhammā ghānaviññeyyā; ye vā pana te dhammā ghānaviññeyyā, na te dhammā jivhāviññeyyā. </div>
</div>
<div class="q" id="p_29Dhs_1787"> <div class="p">
<span class="pN">1787</span>Ye te dhammā kāyaviññeyyā, na te dhammā cakkhuviññeyyā; ye vā pana te dhammā cakkhuviññeyyā, na te dhammā kāyaviññeyyā. </div>
</div>
<div class="q" id="p_29Dhs_1788"> <div class="p">
<span class="pN">1788</span>Ye te dhammā kāyaviññeyyā, na te dhammā sotaviññeyyā; ye vā pana te dhammā sotaviññeyyā, na te dhammā kāyaviññeyyā. </div>
</div>
<div class="q" id="p_29Dhs_1789"> <div class="p">
<span class="pN">1789</span>Ye te dhammā kāyaviññeyyā, na te dhammā ghānaviññeyyā; ye vā pana te dhammā ghānaviññeyyā, na te dhammā kāyaviññeyyā. </div>
</div>
<div class="q" id="p_29Dhs_1790"> <div class="p">
<span class="pN">1790</span>Ye te dhammā kāyaviññeyyā, na te dhammā jivhāviññeyyā; ye vā pana te dhammā jivhāviññeyyā, na te dhammā kāyaviññeyyā. </div>
</div>
<div class="q" id="p_29Dhs_1791"> <div class="p">
<span class="pN">1791</span>Ime dhammā kenaci viññeyyā kenaci na viññeyyā. </div>
</div>
</html>
