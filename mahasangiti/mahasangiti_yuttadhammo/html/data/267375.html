<html>
<div class="i">25.1 Tuvaradāyakattheraapadāna</div>
<div class="h">Tuvaradāyakavagga</div>
<div class="h">Tuvaradāyakattheraapadāna</div>
<div class="q" id="p_20Ap1_3034"> <div class="divNumber">1.</div> <div class="p"> <table class="singleColumn"> <tr> <td> <div class="pN">3034</div> <div class="G">“Migaluddo pure āsiṃ,</div> </td> </tr> <tr> <td> <div class="G">araññe kānane ahaṃ;</div> </td> </tr> <tr> <td> <div class="G">Bharitvā tuvaramādāya,</div> </td> </tr> <tr> <td> <div class="G">saṃghassa adadiṃ ahaṃ.</div> </td> </tr> </table> </div>
</div>
<div class="q" id="p_20Ap1_3035"> <div class="divNumber">2.</div> <div class="p"> <table class="singleColumn"> <tr> <td> <div class="pN">3035</div> <div class="G">Ekanavutito kappe,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">tuvarassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3036"> <div class="divNumber">3.</div> <div class="p"> <table class="singleColumn"> <tr> <td> <div class="pN">3036</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3037"> <div class="p">
<span class="pN">3037</span>Itthaṃ sudaṃ āyasmā tuvaradāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3038">
<span class="pN">3038</span>Tuvaradāyakattherassāpadānaṃ paṭhamaṃ.</div>
</html>
