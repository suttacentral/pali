<html>
<div class="i"> Hetu</div>
<div class="h">Mahantaraduka</div>
<div class="h">Cittasampayuttaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2692"> <div class="divNumber">154.</div> <div class="p">
<span class="pN">2692</span>Cittasampayuttaṃ dhammaṃ paccayā cittasampayutto dhammo uppajjati hetupaccayā…  tīṇi. (Paṭiccasadisā.) </div>
</div>
<div class="q" id="p_38P2_2693"> <div class="p">
<span class="pN">2693</span>Cittavippayuttaṃ dhammaṃ paccayā cittavippayutto dhammo uppajjati hetupaccayā…  ekaṃ. (Paṭiccasadisaṃ.) (1) </div>
</div>
<div class="q" id="p_38P2_2694"> <div class="p">
<span class="pN">2694</span>Cittavippayuttaṃ dhammaṃ paccayā cittasampayutto dhammo uppajjati hetupaccayā—  vatthuṃ paccayā cittasampayuttakā khandhā; paṭisandhikkhaṇe…pe… . (2) </div>
</div>
<div class="q" id="p_38P2_2695"> <div class="p">
<span class="pN">2695</span>Cittavippayuttaṃ dhammaṃ paccayā cittasampayutto ca cittavippayutto ca dhammā uppajjanti hetupaccayā—  vatthuṃ paccayā cittasampayuttakā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3) </div>
</div>
<div class="q" id="p_38P2_2696"> <div class="divNumber">155.</div> <div class="p">
<span class="pN">2696</span>Cittasampayuttañca cittavippayuttañca dhammaṃ paccayā cittasampayutto dhammo uppajjati hetupaccayā—  cittasampayuttaṃ ekaṃ khandhañca vatthuñca paccayā dve khandhā, dve khandhe ca…pe…  paṭisandhikkhaṇe…pe… . (1) </div>
</div>
<div class="q" id="p_38P2_2697"> <div class="p">
<span class="pN">2697</span>Cittasampayuttañca cittavippayuttañca dhammaṃ paccayā cittavippayutto dhammo uppajjati hetupaccayā—  cittasampayutte khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_2698"> <div class="p">
<span class="pN">2698</span>Cittasampayuttañca cittavippayuttañca dhammaṃ paccayā cittasampayutto ca cittavippayutto ca dhammā uppajjanti hetupaccayā—  cittasampayuttaṃ ekaṃ khandhañca vatthuñca paccayā dve khandhā, dve khandhe ca…pe…  cittasampayutte khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (3) </div>
</div>
</html>
