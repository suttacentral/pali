<html>
<div class="i"> Atthi</div>
<div class="h">Uppannattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_37P1_2615"> <div class="divNumber">17.</div> <div class="p">
<span class="pN">2615</span>Uppanno dhammo uppannassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe… . <span class="bold">Purejātaṃ</span>—  cakkhuṃ aniccato…pe…  vatthuṃ aniccato…pe…  domanassaṃ uppajjati, dibbena cakkhunā rūpaṃ passati, dibbāya sotudhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa atthipaccayena paccayo. Cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu uppannānaṃ khandhānaṃ atthipaccayena paccayo. <span class="bold">Pacchājātā</span>—  uppannā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
</html>
