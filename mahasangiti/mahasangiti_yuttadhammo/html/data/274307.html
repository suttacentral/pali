<html>
<div class="i">13.1.10 Samādhimūlakasappāyakārīsutta</div>
<div class="h">Jhānasaṃyutta</div>
<div class="h">Jhānavagga</div>
<div class="h">Samādhimūlakasappāyakārīsutta</div>
<div class="q" id="p_13S3_1298"> <div class="divNumber">671.</div> <div class="p">
<span class="pN">1298</span>Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ sappāyakārī. Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sappāyakārī. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sappāyakārī ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti. </div>
</div>
<div class="CENTER" id="p_13S3_1299">
<span class="pN">1299</span>Dasamaṃ.</div>
<div class="CENTER" id="p_13S3_1300">
<span class="pN">1300</span>(Samādhimūlakaṃ.)</div>
</html>
