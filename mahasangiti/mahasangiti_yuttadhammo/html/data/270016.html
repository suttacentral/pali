<html>
<div class="i">12.3.1 Tika</div>
<div class="h">Jhānavibhaṅga</div>
<div class="h">Pañhāpucchaka</div>
<div class="h">Tika</div>
<div class="q" id="p_30Vbh_1907"> <div class="divNumber">640.</div> <div class="p">
<span class="pN">1907</span>Siyā kusalā, siyā abyākatā. (1) </div>
</div>
<div class="q" id="p_30Vbh_1908"> <div class="p">
<span class="pN">1908</span>Tīṇi jhānāni—  etthuppannaṃ sukhaṃ vedanaṃ ṭhapetvā sukhāya vedanāya sampayuttā, catutthaṃ jhānaṃ—  etthuppannaṃ adukkhamasukhaṃ vedanaṃ ṭhapetvā adukkhamasukhāya vedanāya sampayuttaṃ. (2) </div>
</div>
<div class="q" id="p_30Vbh_1909"> <div class="p">
<span class="pN">1909</span>Siyā vipākā, siyā vipākadhammadhammā, siyā nevavipākanavipākadhammadhammā. (3) </div>
</div>
<div class="q" id="p_30Vbh_1910"> <div class="p">
<span class="pN">1910</span>Siyā upādinnupādāniyā, siyā anupādinnupādāniyā, siyā anupādinnaanupādāniyā. (4) </div>
</div>
<div class="q" id="p_30Vbh_1911"> <div class="p">
<span class="pN">1911</span>Siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. (5) </div>
</div>
<div class="q" id="p_30Vbh_1912"> <div class="p">
<span class="pN">1912</span>Paṭhamaṃ jhānaṃ—  etthuppanne vitakkavicāre ṭhapetvā savitakkaṃ savicāraṃ, tīṇi jhānāni avitakkaavicārā. (6) </div>
</div>
<div class="q" id="p_30Vbh_1913"> <div class="p">
<span class="pN">1913</span>Dve jhānāni—  etthuppannaṃ pītiṃ ṭhapetvā pītisahagatā, tīṇi jhānāni—  etthuppannaṃ sukhaṃ ṭhapetvā sukhasahagatā, catutthaṃ jhānaṃ—  etthuppannaṃ upekkhaṃ ṭhapetvā upekkhāsahagataṃ. (7) </div>
</div>
<div class="q" id="p_30Vbh_1914"> <div class="p">
<span class="pN">1914</span>Neva dassanena na bhāvanāya pahātabbā. (8) </div>
</div>
<div class="q" id="p_30Vbh_1915"> <div class="p">
<span class="pN">1915</span>Neva dassanena na bhāvanāya pahātabbahetukā. (9) </div>
</div>
<div class="q" id="p_30Vbh_1916"> <div class="p">
<span class="pN">1916</span>Siyā ācayagāmino, siyā apacayagāmino, siyā nevācayagāmināpacayagāmino. (10) </div>
</div>
<div class="q" id="p_30Vbh_1917"> <div class="p">
<span class="pN">1917</span>Siyā sekkhā, siyā asekkhā, siyā nevasekkhanāsekkhā. (11) </div>
</div>
<div class="q" id="p_30Vbh_1918"> <div class="p">
<span class="pN">1918</span>Siyā mahaggatā, siyā appamāṇā. (12) </div>
</div>
<div class="q" id="p_30Vbh_1919"> <div class="p">
<span class="pN">1919</span>Tīṇi jhānāni na vattabbā “parittārammaṇā”tipi, “mahaggatārammaṇā”tipi, siyā appamāṇārammaṇā, siyā na vattabbā “appamāṇārammaṇā”ti; catutthaṃ jhānaṃ siyā parittārammaṇaṃ, siyā mahaggatārammaṇaṃ, siyā appamāṇārammaṇaṃ; siyā na vattabbaṃ “parittārammaṇan”tipi, “mahaggatārammaṇan”tipi, “appamāṇārammaṇan”tipi. (13) </div>
</div>
<div class="q" id="p_30Vbh_1920"> <div class="p">
<span class="pN">1920</span>Siyā majjhimā, siyā paṇītā. (14) </div>
</div>
<div class="q" id="p_30Vbh_1921"> <div class="p">
<span class="pN">1921</span>Siyā sammattaniyatā, siyā aniyatā. (15) </div>
</div>
<div class="q" id="p_30Vbh_1922"> <div class="p">
<span class="pN">1922</span>Tīṇi jhānāni na maggārammaṇā, siyā maggahetukā, siyā maggādhipatino, siyā na vattabbā “maggahetukā”tipi, “maggādhipatino”tipi; catutthaṃ jhānaṃ siyā maggārammaṇaṃ, siyā maggahetukaṃ, siyā maggādhipati, siyā na vattabbaṃ “maggārammaṇan”tipi, “maggahetukan”tipi “maggādhipatī”tipi. (16) </div>
</div>
<div class="q" id="p_30Vbh_1923"> <div class="p">
<span class="pN">1923</span>Siyā uppannā, siyā anuppannā, siyā uppādino. (17) </div>
</div>
<div class="q" id="p_30Vbh_1924"> <div class="p">
<span class="pN">1924</span>Siyā atītā, siyā anāgatā, siyā paccuppannā. (18) </div>
</div>
<div class="q" id="p_30Vbh_1925"> <div class="p">
<span class="pN">1925</span>Tīṇi jhānāni na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi; catutthaṃ jhānaṃ siyā atītārammaṇaṃ, siyā anāgatārammaṇaṃ, siyā paccuppannārammaṇaṃ, siyā na vattabbaṃ “atītārammaṇan”tipi, “anāgatārammaṇan”tipi, “paccuppannārammaṇan”tipi. (19) </div>
</div>
<div class="q" id="p_30Vbh_1926"> <div class="p">
<span class="pN">1926</span>Siyā ajjhattā, siyā bahiddhā, siyā ajjhattabahiddhā. (20) </div>
</div>
<div class="q" id="p_30Vbh_1927"> <div class="p">
<span class="pN">1927</span>Tīṇi jhānāni bahiddhārammaṇā, catutthaṃ jhānaṃ siyā ajjhattārammaṇaṃ, siyā bahiddhārammaṇaṃ, siyā ajjhattabahiddhārammaṇaṃ, siyā na vattabbaṃ “ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi. (21) </div>
</div>
<div class="q" id="p_30Vbh_1928"> <div class="p">
<span class="pN">1928</span>Anidassanaappaṭighā. (22) </div>
</div>
</html>
