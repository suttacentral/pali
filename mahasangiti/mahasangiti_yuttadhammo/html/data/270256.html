<html>
<div class="i">3.3.3 Anantarāpayuttakathā</div>
<div class="h">Anusayapaṇṇāsaka</div>
<div class="h">Terasamavagga</div>
<div class="h">Anantarāpayuttakathā</div>
<div class="q" id="p_32Kv_2150"> <div class="divNumber">660.</div> <div class="p">
<span class="pN">2150</span>× Anantarāpayutto puggalo sammattaniyāmaṃ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṃ vattabbe…pe…  </div>
</div>
<div class="q" id="p_32Kv_2151"> <div class="p">
<span class="pN">2151</span>× Anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti? Āmantā. Hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ, no ca vata re vattabbe—  “anantarāpayutto puggalo sammattaniyāmaṃ okkameyyā”ti. </div>
</div>
<div class="q" id="p_32Kv_2152"> <div class="divNumber">661.</div> <div class="p">
<span class="pN">2152</span>๐ Anantarāpayutto puggalo abhabbo sammattaniyāmaṃ okkamitunti? Āmantā. Mātā jīvitā voropitā…  pitā jīvitā voropito…  arahā jīvitā voropito…  duṭṭhena cittena tathāgatassa lohitaṃ uppāditaṃ…  saṃgho bhinnoti? Na hevaṃ vattabbe…pe… . </div>
</div>
<div class="q" id="p_32Kv_2153"> <div class="p">
<span class="pN">2153</span>๐ Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti? Āmantā. Mātā jīvitā voropitā…  pitā jīvitā voropito…pe…  saṃgho bhinnoti? Na hevaṃ vattabbe…pe… . </div>
</div>
<div class="q" id="p_32Kv_2154"> <div class="p">
<span class="pN">2154</span>๐ Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti? Āmantā. Nanu taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītanti? Āmantā. Hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītaṃ, no ca vata re vattabbe—  “anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitun”ti. </div>
</div>
<div class="q" id="p_32Kv_2155"> <div class="divNumber">662.</div> <div class="p">
<span class="pN">2155</span>× Anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ payutto āsīti? Āmantā. Hañci taṃ kammaṃ payutto āsi, no ca vata re vattabbe—  “anantarāpayutto puggalo sammattaniyāmaṃ okkameyyā”ti. </div>
</div>
<div class="CENTER" id="p_32Kv_2156">
<span class="pN">2156</span>Anantarāpayuttakathā niṭṭhitā.</div>
</html>
