<html>
<div class="i">1.4.3.10 Dutiyahatthapādopamasutta</div>
<div class="h">Saḷāyatanasaṃyutta</div>
<div class="h">Catutthapaṇṇāsaka</div>
<div class="h">Samuddavagga</div>
<div class="h">Dutiyahatthapādopamasutta</div>
<div class="q" id="p_13S4_994"> <div class="divNumber">237.</div> <div class="p">
<span class="pN">994</span>“Hatthesu, bhikkhave, sati ādānanikkhepanaṃ hoti; pādesu sati abhikkamapaṭikkamo hoti; pabbesu sati samiñjanapasāraṇaṃ hoti; kucchismiṃ sati jighacchā pipāsā hoti. Evameva kho, bhikkhave, cakkhusmiṃ sati cakkhusamphassapaccayā uppajjati ajjhattaṃ sukhaṃ dukkhaṃ…pe…  jivhāya sati…pe…  manasmiṃ sati manosamphassapaccayā uppajjati ajjhattaṃ sukhaṃ dukkhaṃ…pe… . </div>
</div>
<div class="q" id="p_13S4_995"> <div class="p">
<span class="pN">995</span>Hatthesu, bhikkhave, asati ādānanikkhepanaṃ na hoti; pādesu asati abhikkamapaṭikkamo na hoti; pabbesu asati samiñjanapasāraṇaṃ na hoti; kucchismiṃ asati jighacchā pipāsā na hoti. Evameva kho, bhikkhave, cakkhusmiṃ asati cakkhusamphassapaccayā nuppajjati ajjhattaṃ sukhaṃ dukkhaṃ…pe…  jivhāya asati jivhāsamphassapaccayā nuppajjati…pe…  manasmiṃ asati manosamphassapaccayā nuppajjati ajjhattaṃ sukhaṃ dukkhan”ti. </div>
</div>
<div class="CENTER" id="p_13S4_996">
<span class="pN">996</span>Dasamaṃ.</div>
<div class="CENTER" id="p_13S4_997">
<span class="pN">997</span>Samuddavaggo tatiyo.</div>
<div class="SUMMARY" id="p_13S4_998">
<span class="pN">998</span><span class="firstLetter">T</span>assuddānaṃ</div>
<div class="q" id="p_13S4_999"> <div class="p"> <table class="singleColumn"> <tr> <td> <div class="pN">999</div> <div class="G">Dve samuddā bāḷisiko,</div> </td> </tr> <tr> <td> <div class="G">khīrarukkhena koṭṭhiko;</div> </td> </tr> <tr> <td> <div class="G">Kāmabhū udāyī ceva,</div> </td> </tr> <tr> <td> <div class="G">ādittena ca aṭṭhamaṃ;</div> </td> </tr> <tr> <td> <div class="G">Hatthapādūpamā dveti,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>
