<html>
<div class="i">3.3.9 Dhammataṇhāabyākatātikathā</div>
<div class="h">Anusayapaṇṇāsaka</div>
<div class="h">Terasamavagga</div>
<div class="h">Dhammataṇhāabyākatātikathā</div>
<div class="q" id="p_32Kv_2184"> <div class="divNumber">676.</div> <div class="p">
<span class="pN">2184</span>๐ Dhammataṇhā abyākatāti? Āmantā. Vipākābyākatā kiriyābyākatā rūpaṃ nibbānaṃ cakkhāyatanaṃ…pe…  phoṭṭhabbāyatananti? Na hevaṃ vattabbe…pe… . </div>
</div>
<div class="q" id="p_32Kv_2185"> <div class="p">
<span class="pN">2185</span>๐ Dhammataṇhā abyākatāti? Āmantā. Rūpataṇhā abyākatāti? Na hevaṃ vattabbe…pe…  dhammataṇhā abyākatāti? Āmantā. Saddataṇhā…pe…  gandhataṇhā…pe…  rasataṇhā…pe…  phoṭṭhabbataṇhā abyākatāti? Na hevaṃ vattabbe…pe… . </div>
</div>
<div class="q" id="p_32Kv_2186"> <div class="p">
<span class="pN">2186</span>๐ Rūpataṇhā akusalāti? Āmantā. Dhammataṇhā akusalāti? Na hevaṃ vattabbe…pe…  saddataṇhā…pe…  phoṭṭhabbataṇhā akusalāti? Āmantā. Dhammataṇhā akusalāti? Na hevaṃ vattabbe…pe… . </div>
</div>
<div class="q" id="p_32Kv_2187"> <div class="divNumber">677.</div> <div class="p">
<span class="pN">2187</span>๐ Dhammataṇhā abyākatāti? Āmantā. Nanu taṇhā akusalā vuttā bhagavatāti? Āmantā. Hañci taṇhā akusalā vuttā bhagavatā, no ca vata re vattabbe—  “dhammataṇhā abyākatā”ti. </div>
</div>
<div class="q" id="p_32Kv_2188"> <div class="p">
<span class="pN">2188</span>๐ Dhammataṇhā abyākatāti? Āmantā. Nanu lobho akusalo vutto bhagavatā, dhammataṇhā lobhoti? Āmantā. Hañci lobho akusalo vutto bhagavatā, dhammataṇhā lobho, no ca vata re vattabbe—  “dhammataṇhā abyākatā”ti. </div>
</div>
<div class="q" id="p_32Kv_2189"> <div class="divNumber">678.</div> <div class="p">
<span class="pN">2189</span>๐ Dhammataṇhā lobho abyākatoti? Āmantā. Rūpataṇhā lobho abyākatoti? Na hevaṃ vattabbe…pe…  dhammataṇhā lobho abyākatoti? Āmantā. Saddataṇhā…pe…  phoṭṭhabbataṇhā lobho abyākatoti? Na hevaṃ vattabbe…pe… . </div>
</div>
<div class="q" id="p_32Kv_2190"> <div class="p">
<span class="pN">2190</span>๐ Rūpataṇhā lobho akusaloti? Āmantā. Dhammataṇhā lobho akusaloti? Na hevaṃ vattabbe…pe…  saddataṇhā…pe…  phoṭṭhabbataṇhā lobho akusaloti? Āmantā. Dhammataṇhā lobho akusaloti? Na hevaṃ vattabbe…pe… . </div>
</div>
<div class="q" id="p_32Kv_2191"> <div class="divNumber">679.</div> <div class="p">
<span class="pN">2191</span>๐ Dhammataṇhā abyākatāti? Āmantā. Nanu vuttaṃ bhagavatā—  “yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—  kāmataṇhā, bhavataṇhā, vibhavataṇhā”ti. Attheva suttantoti? Āmantā. Tena hi na vattabbaṃ—  “dhammataṇhā abyākatā”ti. </div>
</div>
<div class="q" id="p_32Kv_2192"> <div class="divNumber">680.</div> <div class="p">
<span class="pN">2192</span>× Na vattabbaṃ—  “dhammataṇhā abyākatā”ti? Āmantā. Nanu sā dhammataṇhāti? Āmantā. Hañci sā dhammataṇhā, tena vata re vattabbe—  “dhammataṇhā abyākatā”ti. </div>
</div>
<div class="CENTER" id="p_32Kv_2193">
<span class="pN">2193</span>Dhammataṇhā abyākatātikathā niṭṭhitā.</div>
</html>
