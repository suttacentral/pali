<html>
<div class="i"> Kamma</div>
<div class="h">Mahantaraduka</div>
<div class="h">Sārammaṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_2390"> <div class="divNumber">36.</div> <div class="p">
<span class="pN">2390</span>Sārammaṇo dhammo sārammaṇassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sārammaṇā cetanā sampayuttakānaṃ khandhānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sārammaṇā cetanā vipākānaṃ khandhānaṃ kammapaccayena paccayo. (1) </div>
</div>
<div class="q" id="p_38P2_2391"> <div class="p">
<span class="pN">2391</span>Sārammaṇo dhammo anārammaṇassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sārammaṇā cetanā cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sārammaṇā cetanā kaṭattārūpānaṃ kammapaccayena paccayo. (2) </div>
</div>
<div class="q" id="p_38P2_2392"> <div class="p">
<span class="pN">2392</span>Sārammaṇo dhammo sārammaṇassa ca anārammaṇassa ca dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sārammaṇā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sārammaṇā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (3) </div>
</div>
</html>
