<html>
<div class="i">1.1.2.1 Vādayuttiparihāni</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Parihānikathā</div>
<div class="h">Vādayuttiparihāni</div>
<div class="q" id="p_32Kv_386"> <div class="divNumber">239.</div> <div class="p">
<span class="pN">386</span>๐ Parihāyati arahā arahattāti? Āmantā. Sabbattha arahā arahattā parihāyatīti? Na hevaṃ vattabbe…pe…  sabbattha arahā arahattā parihāyatīti? Āmantā. Sabbattha arahato parihānīti? Na hevaṃ vattabbe…pe… . </div>
</div>
<div class="q" id="p_32Kv_387"> <div class="p">
<span class="pN">387</span>๐ Parihāyati arahā arahattāti? Āmantā. Sabbadā arahā arahattā parihāyatīti? Na hevaṃ vattabbe…pe…  sabbadā arahā arahattā parihāyatīti? Āmantā. Sabbadā arahato parihānīti? Na hevaṃ vattabbe…pe… . </div>
</div>
<div class="q" id="p_32Kv_388"> <div class="p">
<span class="pN">388</span>๐ Parihāyati arahā arahattāti? Āmantā. Sabbeva arahanto arahattā parihāyantīti? Na hevaṃ vattabbe…pe…  sabbeva arahanto arahattā parihāyantīti? Āmantā. Sabbesaṃyeva arahantānaṃ parihānīti? Na hevaṃ vattabbe…pe… . </div>
</div>
<div class="q" id="p_32Kv_389"> <div class="p">
<span class="pN">389</span>๐ Parihāyati arahā arahattāti? Āmantā. Arahā arahattā parihāyamāno catūhi phalehi parihāyatīti? Na hevaṃ vattabbe…pe… . </div>
</div>
<div class="q" id="p_32Kv_390"> <div class="p">
<span class="pN">390</span>× Catūhi satasahassehi seṭṭhī seṭṭhittaṃ kārento satasahasse parihīne seṭṭhittā parihīno hotīti? Āmantā. Sabbasāpateyyā parihīno hotīti? Na hevaṃ vattabbe…pe… . </div>
</div>
<div class="q" id="p_32Kv_391"> <div class="p">
<span class="pN">391</span>๐ Catūhi satasahassehi seṭṭhī seṭṭhittaṃ kārento satasahasse parihīne bhabbo sabbasāpateyyā parihāyitunti? Āmantā. Arahā arahattā parihāyamāno bhabbo catūhi phalehi parihāyitunti? Na hevaṃ vattabbe…pe… . </div>
</div>
</html>
