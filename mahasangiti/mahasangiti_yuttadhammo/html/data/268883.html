<html>
<div class="i">3.1.5 Soṇapaṇḍitacariya</div>
<div class="h">Yudhañjayavagga</div>
<div class="h">Nekkhammapāramī</div>
<div class="h">Soṇapaṇḍitacariya</div>
<div class="q" id="p_21Cp_314"> <div class="divNumber">42.</div> <div class="p"> <table class="singleColumn"> <tr> <td> <div class="pN">314</div> <div class="G">“Punāparaṃ yadā homi,</div> </td> </tr> <tr> <td> <div class="G">nagare brahmavaḍḍhane;</div> </td> </tr> <tr> <td> <div class="G">Tattha kulavare seṭṭhe,</div> </td> </tr> <tr> <td> <div class="G">mahāsāle ajāyahaṃ.</div> </td> </tr> </table> </div>
</div>
<div class="q" id="p_21Cp_315"> <div class="divNumber">43.</div> <div class="p"> <table class="singleColumn"> <tr> <td> <div class="pN">315</div> <div class="G">Tadāpi lokaṃ disvāna,</div> </td> </tr> <tr> <td> <div class="G">Andhībhūtaṃ tamotthaṭaṃ;</div> </td> </tr> <tr> <td> <div class="G">Cittaṃ bhavato patikuṭati,</div> </td> </tr> <tr> <td> <div class="G">Tuttavegahataṃ viya.</div> </td> </tr> </table> </div>
</div>
<div class="q" id="p_21Cp_316"> <div class="divNumber">44.</div> <div class="p"> <table class="singleColumn"> <tr> <td> <div class="pN">316</div> <div class="G">Disvāna vividhaṃ pāpaṃ,</div> </td> </tr> <tr> <td> <div class="G">evaṃ cintesahaṃ tadā;</div> </td> </tr> <tr> <td> <div class="G">‘Kadāhaṃ gehā nikkhamma,</div> </td> </tr> <tr> <td> <div class="G">pavisissāmi kānanaṃ’.</div> </td> </tr> </table> </div>
</div>
<div class="q" id="p_21Cp_317"> <div class="divNumber">45.</div> <div class="p"> <table class="singleColumn"> <tr> <td> <div class="pN">317</div> <div class="G">Tadāpi maṃ nimantesuṃ,</div> </td> </tr> <tr> <td> <div class="G">kāmabhogehi ñātayo;</div> </td> </tr> <tr> <td> <div class="G">Tesampi chandamācikkhiṃ,</div> </td> </tr> <tr> <td> <div class="G">‘mā nimantetha tehi maṃ’.</div> </td> </tr> </table> </div>
</div>
<div class="q" id="p_21Cp_318"> <div class="divNumber">46.</div> <div class="p"> <table class="singleColumn"> <tr> <td> <div class="pN">318</div> <div class="G">Yo me kaniṭṭhako bhātā,</div> </td> </tr> <tr> <td> <div class="G">nando nāmāsi paṇḍito;</div> </td> </tr> <tr> <td> <div class="G">Sopi maṃ anusikkhanto,</div> </td> </tr> <tr> <td> <div class="G">pabbajjaṃ samarocayi.</div> </td> </tr> </table> </div>
</div>
<div class="q" id="p_21Cp_319"> <div class="divNumber">47.</div> <div class="p"> <table class="singleColumn"> <tr> <td> <div class="pN">319</div> <div class="G">Ahaṃ soṇo ca nando ca,</div> </td> </tr> <tr> <td> <div class="G">ubho mātāpitā mama;</div> </td> </tr> <tr> <td> <div class="G">Tadāpi bhoge chaḍḍetvā,</div> </td> </tr> <tr> <td> <div class="G">pāvisimhā mahāvanan”ti.</div> </td> </tr> </table> </div>
</div>
<div class="CENTER" id="p_21Cp_320">
<span class="pN">320</span>Soṇapaṇḍitacariyaṃ pañcamaṃ.</div>
</html>
