<html>
<div class="i"> Paccanīyuddhāra</div>
<div class="h">Piṭṭhiduka</div>
<div class="h">Saraṇaduka</div>
<div class="h">Pañhāvāra</div>
<div class="h">Paccanīyuddhāra</div>
<div class="q" id="p_38P2_4833"> <div class="divNumber">363.</div> <div class="p">
<span class="pN">4833</span>Saraṇo dhammo saraṇassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. Saraṇo dhammo araṇassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo…  kammapaccayena paccayo. Saraṇo dhammo saraṇassa ca araṇassa ca dhammassa sahajātapaccayena paccayo. (3) </div>
</div>
<div class="q" id="p_38P2_4834"> <div class="divNumber">364.</div> <div class="p">
<span class="pN">4834</span>Araṇo dhammo araṇassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. Araṇo dhammo saraṇassa dhammassa ārammaṇapaccayena paccayo…  upanissayapaccayena paccayo…  purejātapaccayena paccayo. (2) </div>
</div>
<div class="q" id="p_38P2_4835"> <div class="p">
<span class="pN">4835</span>Saraṇo ca araṇo ca dhammā saraṇassa dhammassa sahajātaṃ, purejātaṃ. Saraṇo ca araṇo ca dhammā araṇassa dhammassa sahajātaṃ, pacchājātaṃ, āhāraṃ, indriyaṃ. (2) </div>
</div>
</html>
