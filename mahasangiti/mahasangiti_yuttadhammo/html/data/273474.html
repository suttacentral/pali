<html>
<div class="i">3.2.2 Dutiyapārājikasamuṭṭhāna</div>
<div class="h">Samuṭṭhānasīsasaṅkhepa</div>
<div class="h">Terasasamuṭṭhāna</div>
<div class="h">Dutiyapārājikasamuṭṭhāna</div>
<div class="q" id="p_5V_1093"> <div class="divNumber">259.</div> <div class="p"> <table class="singleColumn"> <tr> <td> <div class="pN">1093</div> <div class="G">Adinnaṃ viggahuttari,</div> </td> </tr> <tr> <td> <div class="G">duṭṭhullā attakāminaṃ;</div> </td> </tr> <tr> <td> <div class="G">Amūlā aññabhāgiyā,</div> </td> </tr> <tr> <td> <div class="G">aniyatā dutiyikā.</div> </td> </tr> </table> </div>
</div>
<div class="q" id="p_5V_1094"> <div class="p"> <table class="singleColumn"> <tr> <td> <div class="pN">1094</div> <div class="G">Acchinde pariṇāmane,</div> </td> </tr> <tr> <td> <div class="G">musā omasapesuṇā;</div> </td> </tr> <tr> <td> <div class="G">Duṭṭhullā pathavīkhaṇe,</div> </td> </tr> <tr> <td> <div class="G">bhūtaṃ aññāya ujjhāpe.</div> </td> </tr> </table> </div>
</div>
<div class="q" id="p_5V_1095"> <div class="p"> <table class="singleColumn"> <tr> <td> <div class="pN">1095</div> <div class="G">Nikkaḍḍhanaṃ siñcanañca,</div> </td> </tr> <tr> <td> <div class="G">āmisahetu bhuttāvī;</div> </td> </tr> <tr> <td> <div class="G">Ehi anādari bhiṃsā,</div> </td> </tr> <tr> <td> <div class="G">apanidhe ca jīvitaṃ.</div> </td> </tr> </table> </div>
</div>
<div class="q" id="p_5V_1096"> <div class="p"> <table class="singleColumn"> <tr> <td> <div class="pN">1096</div> <div class="G">Jānaṃ sappāṇakaṃ kammaṃ,</div> </td> </tr> <tr> <td> <div class="G">ūnasaṃvāsanāsanā;</div> </td> </tr> <tr> <td> <div class="G">Sahadhammikavilekhā,</div> </td> </tr> <tr> <td> <div class="G">moho amūlakena ca.</div> </td> </tr> </table> </div>
</div>
<div class="q" id="p_5V_1097"> <div class="p"> <table class="singleColumn"> <tr> <td> <div class="pN">1097</div> <div class="G">Kukkuccaṃ dhammikaṃ cīvaraṃ datvā,</div> </td> </tr> <tr> <td> <div class="G">Pariṇāmeyya puggale;</div> </td> </tr> <tr> <td> <div class="G">Kiṃ te akālaṃ acchinde,</div> </td> </tr> <tr> <td> <div class="G">Duggahī nirayena ca.</div> </td> </tr> </table> </div>
</div>
<div class="q" id="p_5V_1098"> <div class="p"> <table class="singleColumn"> <tr> <td> <div class="pN">1098</div> <div class="G">Gaṇaṃ vibhaṅgaṃ dubbalaṃ,</div> </td> </tr> <tr> <td> <div class="G">kathināphāsupassayaṃ;</div> </td> </tr> <tr> <td> <div class="G">Akkosacaṇḍī maccharī,</div> </td> </tr> <tr> <td> <div class="G">gabbhinī ca pāyantiyā.</div> </td> </tr> </table> </div>
</div>
<div class="q" id="p_5V_1099"> <div class="p"> <table class="singleColumn"> <tr> <td> <div class="pN">1099</div> <div class="G">Dvevassaṃ sikkhā saṃghena,</div> </td> </tr> <tr> <td> <div class="G">tayo ceva gihīgatā;</div> </td> </tr> <tr> <td> <div class="G">Kumāribhūtā tisso ca,</div> </td> </tr> <tr> <td> <div class="G">ūnadvādasasammatā.</div> </td> </tr> </table> </div>
</div>
<div class="q" id="p_5V_1100"> <div class="p"> <table class="singleColumn"> <tr> <td> <div class="pN">1100</div> <div class="G">Alaṃ tāva sokāvāsaṃ,</div> </td> </tr> <tr> <td> <div class="G">chandā anuvassā ca dve;</div> </td> </tr> <tr> <td> <div class="G">Sikkhāpadā sattatime,</div> </td> </tr> <tr> <td> <div class="G">samuṭṭhānā tikā katā.</div> </td> </tr> </table> </div>
</div>
<div class="q" id="p_5V_1101"> <div class="p"> <table class="singleColumn"> <tr> <td> <div class="pN">1101</div> <div class="G">Kāyacittena na vācā,</div> </td> </tr> <tr> <td> <div class="G">vācācittaṃ na kāyikaṃ;</div> </td> </tr> <tr> <td> <div class="G">Tīhi dvārehi jāyanti,</div> </td> </tr> <tr> <td> <div class="G">pārājikaṃ dutiyaṃ yathā.</div> </td> </tr> </table> </div>
</div>
<div class="CENTER" id="p_5V_1102">
<span class="pN">1102</span>Dutiyapārājikasamuṭṭhānaṃ niṭṭhitaṃ.</div>
</html>
