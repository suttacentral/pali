<html>
<div class="i">26.40 Devahitabrāhmaṇavatthu</div>
<div class="h">Brāhmaṇavagga</div>
<div class="h">Devahitabrāhmaṇavatthu</div>
<div class="q" id="p_18Dh_452"> <div class="divNumber">424.</div> <div class="p"> <table class="singleColumn"> <tr> <td> <div class="pN">452</div> <div class="G">Pubbenivāsaṃ yo vedi,</div> </td> </tr> <tr> <td> <div class="G">saggāpāyañca passati;</div> </td> </tr> <tr> <td> <div class="G">Atho jātikkhayaṃ patto,</div> </td> </tr> <tr> <td> <div class="G">abhiññāvosito muni;</div> </td> </tr> <tr> <td> <div class="G">Sabbavositavosānaṃ,</div> </td> </tr> <tr> <td> <div class="G">tamahaṃ brūmi brāhmaṇaṃ.</div> </td> </tr> </table> </div>
</div>
<div class="CENTER" id="p_18Dh_453">
<span class="pN">453</span>Brāhmaṇavaggo chabbīsatimo.</div>
<div class="q" id="p_18Dh_454"> <div class="p">
<span class="pN">454</span>Ettāvatā sabbapaṭhame yamakavagge cuddasa vatthūni, appamādavagge nava, cittavagge nava, pupphavagge dvādasa, bālavagge pannarasa, paṇḍitavagge ekādasa, arahantavagge dasa, sahassavagge cuddasa, pāpavagge dvādasa, daṇḍavagge ekādasa, jarāvagge nava, attavagge dasa, lokavagge ekādasa, buddhavagge nava, sukhavagge aṭṭha, piyavagge nava, kodhavagge aṭṭha, malavagge dvādasa, dhammaṭṭhavagge dasa, maggavagge dvādasa, pakiṇṇakavagge nava, nirayavagge nava, nāgavagge aṭṭha, taṇhāvagge dvādasa, bhikkhuvagge dvādasa, brāhmaṇavagge cattālīsāti pañcādhikāni tīṇi vatthusatāni. </div>
</div>
<div class="q" id="p_18Dh_455"> <div class="p"> <table class="singleColumn"> <tr> <td> <div class="pN">455</div> <div class="G">Satevīsacatussatā,</div> </td> </tr> <tr> <td> <div class="G">catusaccavibhāvinā;</div> </td> </tr> <tr> <td> <div class="G">Satattayañca vatthūnaṃ,</div> </td> </tr> <tr> <td> <div class="G">pañcādhikaṃ samuṭṭhitāti.</div> </td> </tr> </table> </div>
</div>
<div class="SUMMARY" id="p_18Dh_456">
<span class="pN">456</span><span class="firstLetter">D</span>hammapade <span class="firstLetter">v</span>aggānamuddānaṃ</div>
<div class="q" id="p_18Dh_457"> <div class="p"> <table class="singleColumn"> <tr> <td> <div class="pN">457</div> <div class="G">Yamakappamādo cittaṃ,</div> </td> </tr> <tr> <td> <div class="G">pupphaṃ bālena paṇḍito;</div> </td> </tr> <tr> <td> <div class="G">Arahanto sahassañca,</div> </td> </tr> <tr> <td> <div class="G">pāpaṃ daṇḍena te dasa.</div> </td> </tr> </table> </div>
</div>
<div class="q" id="p_18Dh_458"> <div class="p"> <table class="singleColumn"> <tr> <td> <div class="pN">458</div> <div class="G">Jarā attā ca loko ca,</div> </td> </tr> <tr> <td> <div class="G">buddho sukhaṃ piyena ca;</div> </td> </tr> <tr> <td> <div class="G">Kodho malañca dhammaṭṭho,</div> </td> </tr> <tr> <td> <div class="G">maggavaggena vīsati.</div> </td> </tr> </table> </div>
</div>
<div class="q" id="p_18Dh_459"> <div class="p"> <table class="singleColumn"> <tr> <td> <div class="pN">459</div> <div class="G">Pakiṇṇaṃ nirayo nāgo,</div> </td> </tr> <tr> <td> <div class="G">taṇhā bhikkhu ca brāhmaṇo;</div> </td> </tr> <tr> <td> <div class="G">Ete chabbīsati vaggā,</div> </td> </tr> <tr> <td> <div class="G">desitādiccabandhunā.</div> </td> </tr> </table> </div>
</div>
<div class="SUMMARY" id="p_18Dh_460">
<span class="pN">460</span><span class="firstLetter">G</span>āthānamuddānaṃ</div>
<div class="q" id="p_18Dh_461"> <div class="p"> <table class="singleColumn"> <tr> <td> <div class="pN">461</div> <div class="G">Yamake vīsati gāthā,</div> </td> </tr> <tr> <td> <div class="G">appamādamhi dvādasa;</div> </td> </tr> <tr> <td> <div class="G">Ekādasa cittavagge,</div> </td> </tr> <tr> <td> <div class="G">pupphavaggamhi soḷasa.</div> </td> </tr> </table> </div>
</div>
<div class="q" id="p_18Dh_462"> <div class="p"> <table class="singleColumn"> <tr> <td> <div class="pN">462</div> <div class="G">Bāle ca soḷasa gāthā,</div> </td> </tr> <tr> <td> <div class="G">paṇḍitamhi catuddasa;</div> </td> </tr> <tr> <td> <div class="G">Arahante dasa gāthā,</div> </td> </tr> <tr> <td> <div class="G">sahasse honti soḷasa.</div> </td> </tr> </table> </div>
</div>
<div class="q" id="p_18Dh_463"> <div class="p"> <table class="singleColumn"> <tr> <td> <div class="pN">463</div> <div class="G">Terasa pāpavaggamhi,</div> </td> </tr> <tr> <td> <div class="G">daṇḍamhi dasa satta ca;</div> </td> </tr> <tr> <td> <div class="G">Ekādasa jarā vagge,</div> </td> </tr> <tr> <td> <div class="G">attavaggamhi tā dasa.</div> </td> </tr> </table> </div>
</div>
<div class="q" id="p_18Dh_464"> <div class="p"> <table class="singleColumn"> <tr> <td> <div class="pN">464</div> <div class="G">Dvādasa lokavaggamhi,</div> </td> </tr> <tr> <td> <div class="G">buddhavaggamhi ṭhārasa;</div> </td> </tr> <tr> <td> <div class="G">Sukhe ca piyavagge ca,</div> </td> </tr> <tr> <td> <div class="G">gāthāyo honti dvādasa.</div> </td> </tr> </table> </div>
</div>
<div class="q" id="p_18Dh_465"> <div class="p"> <table class="singleColumn"> <tr> <td> <div class="pN">465</div> <div class="G">Cuddasa kodhavaggamhi,</div> </td> </tr> <tr> <td> <div class="G">malavaggekavīsati;</div> </td> </tr> <tr> <td> <div class="G">Sattarasa ca dhammaṭṭhe,</div> </td> </tr> <tr> <td> <div class="G">maggavagge sattarasa.</div> </td> </tr> </table> </div>
</div>
<div class="q" id="p_18Dh_466"> <div class="p"> <table class="singleColumn"> <tr> <td> <div class="pN">466</div> <div class="G">Pakiṇṇe soḷasa gāthā,</div> </td> </tr> <tr> <td> <div class="G">niraye nāge ca cuddasa;</div> </td> </tr> <tr> <td> <div class="G">Chabbīsa taṇhāvaggamhi,</div> </td> </tr> <tr> <td> <div class="G">tevīsa bhikkhuvaggikā.</div> </td> </tr> </table> </div>
</div>
<div class="q" id="p_18Dh_467"> <div class="p"> <table class="singleColumn"> <tr> <td> <div class="pN">467</div> <div class="G">Ekatālīsagāthāyo,</div> </td> </tr> <tr> <td> <div class="G">brāhmaṇe vaggamuttame;</div> </td> </tr> <tr> <td> <div class="G">Gāthāsatāni cattāri,</div> </td> </tr> <tr> <td> <div class="G">tevīsa ca punāpare;</div> </td> </tr> <tr> <td> <div class="G">Dhammapade nipātamhi,</div> </td> </tr> <tr> <td> <div class="G">desitādiccabandhunāti.</div> </td> </tr> </table> </div>
</div>
<div class="ENDBOOK" id="p_18Dh_468">
<span class="pN">468</span>Dhammapadapāḷi samattā.</div>
</html>
