<html>
<div class="i">7.1.7 Vaṃsaṅgapañha</div>
<div class="h">Opammakathāpañha</div>
<div class="h">Gadrabhavagga</div>
<div class="h">Vaṃsaṅgapañha</div>
<div class="q" id="p_28Mi_1690"> <div class="divNumber">231.</div> <div class="p">
<span class="pN">1690</span>“Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vaṃso yattha vāto, tattha anulometi, nāññatthamanudhāvati; evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ. Idaṃ, mahārāja, vaṃsassa ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena—  </div>
</div>
<div class="q" id="p_28Mi_1691"> <div class="p"> <table class="singleColumn"> <tr> <td> <div class="pN">1691</div> <div class="G">‘Navaṅgaṃ buddhavacanaṃ,</div> </td> </tr> <tr> <td> <div class="G">anulometvāna sabbadā;</div> </td> </tr> <tr> <td> <div class="G">Kappiye anavajjasmiṃ,</div> </td> </tr> <tr> <td> <div class="G">ṭhatvāpāyaṃ samuttarin’”ti.</div> </td> </tr> </table> </div>
</div>
<div class="CENTER" id="p_28Mi_1692">
<span class="pN">1692</span>Vaṃsaṅgapañho sattamo.</div>
</html>
