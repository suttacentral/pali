<html>
<div class="i">16.1--7 Paṭiccādivāra</div>
<div class="h">Āsavasampayuttaduka</div>
<div class="h">Paṭiccādivāra</div>
<div class="q" id="p_40P8_83"> <div class="divNumber">30.</div> <div class="p">
<span class="pN">83</span>Naāsavasampayuttaṃ dhammaṃ paṭicca naāsavasampayutto dhammo uppajjati hetupaccayā. Naāsavasampayuttaṃ dhammaṃ paṭicca naāsavavippayutto dhammo uppajjati hetupaccayā. Naāsavasampayuttaṃ dhammaṃ paṭicca naāsavasampayutto ca naāsavavippayutto ca dhammā uppajjanti hetupaccayā. (3) </div>
</div>
<div class="q" id="p_40P8_84"> <div class="p">
<span class="pN">84</span>Naāsavavippayuttaṃ dhammaṃ paṭicca naāsavavippayutto dhammo uppajjati hetupaccayā. Naāsavavippayuttaṃ dhammaṃ paṭicca naāsavasampayutto dhammo uppajjati hetupaccayā. Naāsavavippayuttaṃ dhammaṃ paṭicca naāsavasampayutto ca naāsavavippayutto ca dhammā uppajjanti hetupaccayā. (3) </div>
</div>
<div class="q" id="p_40P8_85"> <div class="p">
<span class="pN">85</span>Naāsavasampayuttañca naāsavavippayuttañca dhammaṃ paṭicca naāsavasampayutto dhammo uppajjati hetupaccayā. Naāsavasampayuttañca naāsavavippayuttañca dhammaṃ paṭicca naāsavavippayutto dhammo uppajjati hetupaccayā. Naāsavasampayuttañca naāsavavippayuttañca dhammaṃ paṭicca naāsavasampayutto ca naāsavavippayutto ca dhammā uppajjanti hetupaccayā. (3) (Saṃkhittaṃ.) </div>
</div>
<div class="q" id="p_40P8_86"> <div class="p">
<span class="pN">86</span>Hetuyā nava, ārammaṇe cha…pe…  vipāke ekaṃ…pe…  avigate nava. (Sabbattha vitthāro.) </div>
</div>
</html>
