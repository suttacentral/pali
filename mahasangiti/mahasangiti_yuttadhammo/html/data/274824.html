<html>
<div class="i">6.6.1--12 Pācīnādisutta</div>
<div class="h">Balasaṃyutta</div>
<div class="h">Punagaṅgāpeyyālavagga</div>
<div class="h">Pācīnādisutta</div>
<div class="q" id="p_14S5_1325"> <div class="divNumber">759--770.</div> <div class="p">
<span class="pN">1325</span>“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu, saddhābalaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…  evaṃ kho, bhikkhave, bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro”ti. Vitthāretabbā. </div>
</div>
<div class="CENTER" id="p_14S5_1326">
<span class="pN">1326</span>Dvādasamaṃ.</div>
<div class="CENTER" id="p_14S5_1327">
<span class="pN">1327</span>Gaṅgāpeyyālavaggo chaṭṭho.</div>
<div class="SUMMARY" id="p_14S5_1328">
<span class="pN">1328</span><span class="firstLetter">T</span>assuddānaṃ</div>
<div class="q" id="p_14S5_1329"> <div class="p"> <table class="singleColumn"> <tr> <td> <div class="pN">1329</div> <div class="G">Cha pācīnato ninnā,</div> </td> </tr> <tr> <td> <div class="G">cha ninnā ca samuddato;</div> </td> </tr> <tr> <td> <div class="G">Dvete cha dvādasa honti,</div> </td> </tr> <tr> <td> <div class="G">vaggo tena pavuccatīti.</div> </td> </tr> </table> </div>
</div>
</html>
