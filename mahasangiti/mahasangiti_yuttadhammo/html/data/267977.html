<html>
<div class="i">1.3 Tikauddesa</div>
<div class="h">Mātikā</div>
<div class="h">Tikauddesa</div>
<div class="q" id="p_31Pu_92"> <div class="divNumber">9.</div> <div class="p">
<span class="pN">92</span><span class="bold">Tayo puggalā— </span>
</div>
</div>
<div class="q" id="p_31Pu_93"> <div class="p">
<span class="pN">93</span>Nirāso, āsaṃso, vigatāso. (1) </div>
</div>
<div class="q" id="p_31Pu_94"> <div class="p">
<span class="pN">94</span>Tayo gilānūpamā puggalā. (2) </div>
</div>
<div class="q" id="p_31Pu_95"> <div class="p">
<span class="pN">95</span>Kāyasakkhī, diṭṭhippatto, saddhāvimutto. (3) </div>
</div>
<div class="q" id="p_31Pu_96"> <div class="p">
<span class="pN">96</span>Gūthabhāṇī, pupphabhāṇī, madhubhāṇī. (4) </div>
</div>
<div class="q" id="p_31Pu_97"> <div class="p">
<span class="pN">97</span>Arukūpamacitto puggalo, vijjūpamacitto puggalo, vajirūpamacitto puggalo. (5) </div>
</div>
<div class="q" id="p_31Pu_98"> <div class="p">
<span class="pN">98</span>Andho, ekacakkhu, dvicakkhu. (6) </div>
</div>
<div class="q" id="p_31Pu_99"> <div class="p">
<span class="pN">99</span>Avakujjapañño puggalo, ucchaṅgapañño puggalo, puthupañño puggalo. (7) </div>
</div>
<div class="q" id="p_31Pu_100"> <div class="p">
<span class="pN">100</span>Atthekacco puggalo kāmesu ca bhavesu ca avītarāgo, atthekacco puggalo kāmesu vītarāgo bhavesu avītarāgo, atthekacco puggalo kāmesu ca bhavesu ca vītarāgo. (8) </div>
</div>
<div class="q" id="p_31Pu_101"> <div class="p">
<span class="pN">101</span>Pāsāṇalekhūpamo puggalo, pathavilekhūpamo puggalo, udakalekhūpamo puggalo. (9) </div>
</div>
<div class="q" id="p_31Pu_102"> <div class="p">
<span class="pN">102</span>Tayo potthakūpamā puggalā. (10) </div>
</div>
<div class="q" id="p_31Pu_103"> <div class="p">
<span class="pN">103</span>Tayo kāsikavatthūpamā puggalā. (11) </div>
</div>
<div class="q" id="p_31Pu_104"> <div class="p">
<span class="pN">104</span>Suppameyyo, duppameyyo, appameyyo. (12) </div>
</div>
<div class="q" id="p_31Pu_105"> <div class="p">
<span class="pN">105</span>Atthekacco puggalo na sevitabbo na bhajitabbo na payirupāsitabbo, atthekacco puggalo sevitabbo bhajitabbo payirupāsitabbo, atthekacco puggalo sakkatvā garuṃ katvā sevitabbo bhajitabbo payirupāsitabbo. (13) </div>
</div>
<div class="q" id="p_31Pu_106"> <div class="p">
<span class="pN">106</span>Atthekacco puggalo jigucchitabbo na sevitabbo na bhajitabbo na payirupāsitabbo, atthekacco puggalo ajjhupekkhitabbo na sevitabbo na bhajitabbo na payirupāsitabbo; atthekacco puggalo sevitabbo bhajitabbo payirupāsitabbo. (14) </div>
</div>
<div class="q" id="p_31Pu_107"> <div class="p">
<span class="pN">107</span>Atthekacco puggalo sīlesu paripūrakārī, samādhismiṃ mattaso kārī, paññāya mattaso kārī; atthekacco puggalo sīlesu ca paripūrakārī, samādhismiñca paripūrakārī, paññāya mattaso kārī; atthekacco puggalo sīlesu ca paripūrakārī, samādhismiñca paripūrakārī, paññāya ca paripūrakārī. (15) </div>
</div>
<div class="q" id="p_31Pu_108"> <div class="p">
<span class="pN">108</span>Tayo satthāro. (16) </div>
</div>
<div class="q" id="p_31Pu_109"> <div class="p">
<span class="pN">109</span>Aparepi tayo satthāro. (17) </div>
</div>
<div class="CENTER" id="p_31Pu_110">
<span class="pN">110</span>Tikaṃ.</div>
</html>
