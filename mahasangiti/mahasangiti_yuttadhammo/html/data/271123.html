<html>
<div class="i">1.2.1.2 Paccanīka</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Paccanīka</div>
<div class="q" id="p_33Y2_217"> <div class="divNumber">27.</div> <div class="p">
<span class="pN">217</span>»  Na rūpaṃ na rūpakkhandhoti? Āmantā. </div>
</div>
<div class="q" id="p_33Y2_218"> <div class="p">
<span class="pN">218</span>«  Na rūpakkhandho na rūpanti? </div>
</div>
<div class="q" id="p_33Y2_219"> <div class="p">
<span class="pN">219</span>Piyarūpaṃ sātarūpaṃ na rūpakkhandho, rūpaṃ. Rūpañca rūpakkhandhañca ṭhapetvā avasesā na ceva rūpaṃ na ca rūpakkhandho. </div>
</div>
<div class="q" id="p_33Y2_220"> <div class="p">
<span class="pN">220</span>»  Na vedanā na vedanākkhandhoti? Āmantā. </div>
</div>
<div class="q" id="p_33Y2_221"> <div class="p">
<span class="pN">221</span>«  Na vedanākkhandho na vedanāti? Āmantā. </div>
</div>
<div class="q" id="p_33Y2_222"> <div class="p">
<span class="pN">222</span>»  Na saññā na saññākkhandhoti? Āmantā. </div>
</div>
<div class="q" id="p_33Y2_223"> <div class="p">
<span class="pN">223</span>«  Na saññākkhandho na saññāti? </div>
</div>
<div class="q" id="p_33Y2_224"> <div class="p">
<span class="pN">224</span>Diṭṭhisaññā na saññākkhandho, saññā. Saññañca saññākkhandhañca ṭhapetvā avasesā na ceva saññā na ca saññākkhandho. </div>
</div>
<div class="q" id="p_33Y2_225"> <div class="p">
<span class="pN">225</span>»  Na saṅkhārā na saṅkhārakkhandhoti? Āmantā. </div>
</div>
<div class="q" id="p_33Y2_226"> <div class="p">
<span class="pN">226</span>«  Na saṅkhārakkhandho na saṅkhārāti? </div>
</div>
<div class="q" id="p_33Y2_227"> <div class="p">
<span class="pN">227</span>Saṅkhārakkhandhaṃ ṭhapetvā avasesā na saṅkhārakkhandho, saṅkhārā. Saṅkhāre ca saṅkhārakkhandhañca ṭhapetvā avasesā na ceva saṅkhārā na ca saṅkhārakkhandho. </div>
</div>
<div class="q" id="p_33Y2_228"> <div class="p">
<span class="pN">228</span>»  Na viññāṇaṃ na viññāṇakkhandhoti? Āmantā. </div>
</div>
<div class="q" id="p_33Y2_229"> <div class="p">
<span class="pN">229</span>«  Na viññāṇakkhandho na viññāṇanti? Āmantā. </div>
</div>
</html>
