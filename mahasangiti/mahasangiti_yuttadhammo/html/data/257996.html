<html>
<div class="i">18 Kusalattika, Ajjhattattikadvaya</div>
<div class="h">Kusalattika, Ajjhattattikadvaya</div>
<div class="q" id="p_40P23_76"> <div class="divNumber">23.</div> <div class="p">
<span class="pN">76</span>Nakusalo naajjhatto dhammo ajjhattassa kusalassa dhammassa ārammaṇapaccayena paccayo. (Saṃkhittaṃ.) Ārammaṇe aṭṭhārasa, adhipatiyā soḷasa, upanissaye aṭṭhārasa, purejāte atthiyā avigate nava. </div>
</div>
<div class="q" id="p_40P23_77"> <div class="p">
<span class="pN">77</span>Nakusalo nabahiddhā dhammo bahiddhā kusalassa dhammassa ārammaṇapaccayena paccayo. (Saṃkhittaṃ.) Ārammaṇe aṭṭhārasa, adhipatiyā cha, upanissaye aṭṭhārasa, purejāte atthiyā avigate nava. </div>
</div>
<div class="q" id="p_40P23_78"> <div class="divNumber">24.</div> <div class="p">
<span class="pN">78</span>Nakusalaṃ naajjhattārammaṇaṃ dhammaṃ paṭicca abyākato ajjhattārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi. </div>
</div>
<div class="q" id="p_40P23_79"> <div class="p">
<span class="pN">79</span>Nakusalaṃ nabahiddhārammaṇaṃ dhammaṃ paṭicca abyākato bahiddhārammaṇo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi. </div>
</div>
</html>
