<html>
<div class="i">7.9 Navakavāra</div>
<div class="h">Ekuttarikanaya</div>
<div class="h">Navakavāra</div>
<div class="q" id="p_5V_1559"> <div class="divNumber">329.</div> <div class="p">
<span class="pN">1559</span>Nava āghātavatthūni. Nava āghātapaṭivinayā. Nava vinītavatthūni. Nava paṭhamāpattikā. Navahi saṃgho bhijjati. Nava paṇītabhojanāni. Navamaṃsehi dukkaṭaṃ. Nava pātimokkhuddesā. Nava paramāni. Nava taṇhāmūlakā dhammā. Nava vidhamānā. Nava cīvarāni adhiṭṭhātabbāni. Nava cīvarāni na vikappetabbāni. Dīghaso nava vidatthiyo sugatavidatthiyā. Nava adhammikāni dānāni. Nava adhammikā paṭiggahā. Nava adhammikā paribhogā—  tīṇi dhammikāni dānāni, tayo dhammikā paṭiggahā, tayo dhammikā paribhogā. Nava adhammikā saññattiyo. Nava dhammikā saññattiyo. Adhammakamme dve navakāni. Dhammakamme dve navakāni. Nava adhammikāni pātimokkhaṭṭhapanāni. Nava dhammikāni pātimokkhaṭṭhapanānīti. </div>
</div>
<div class="CENTER" id="p_5V_1560">
<span class="pN">1560</span>Navakaṃ niṭṭhitaṃ.</div>
<div class="SUMMARY" id="p_5V_1561">
<span class="pN">1561</span><span class="firstLetter">T</span>assuddānaṃ</div>
<div class="q" id="p_5V_1562"> <div class="p"> <table class="singleColumn"> <tr> <td> <div class="pN">1562</div> <div class="G">Āghātavatthuvinayā,</div> </td> </tr> <tr> <td> <div class="G">vinītā paṭhamena ca;</div> </td> </tr> <tr> <td> <div class="G">Bhijjati ca paṇītañca,</div> </td> </tr> <tr> <td> <div class="G">maṃsuddesaparamāni ca.</div> </td> </tr> </table> </div>
</div>
<div class="q" id="p_5V_1563"> <div class="p"> <table class="singleColumn"> <tr> <td> <div class="pN">1563</div> <div class="G">Taṇhā mānā adhiṭṭhānā,</div> </td> </tr> <tr> <td> <div class="G">vikappe ca vidatthiyo;</div> </td> </tr> <tr> <td> <div class="G">Dānā paṭiggahā bhogā,</div> </td> </tr> <tr> <td> <div class="G">tividhā puna dhammikā.</div> </td> </tr> </table> </div>
</div>
<div class="q" id="p_5V_1564"> <div class="p"> <table class="singleColumn"> <tr> <td> <div class="pN">1564</div> <div class="G">Adhammadhammasaññatti,</div> </td> </tr> <tr> <td> <div class="G">duve dve navakāni ca;</div> </td> </tr> <tr> <td> <div class="G">Pātimokkhaṭṭhapanāni,</div> </td> </tr> <tr> <td> <div class="G">adhammadhammikāni cāti.</div> </td> </tr> </table> </div>
</div>
</html>
