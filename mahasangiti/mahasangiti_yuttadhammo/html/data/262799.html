<html>
<div class="i"> Atthi</div>
<div class="h">Saṃkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_36P1_2894"> <div class="divNumber">26.</div> <div class="p">
<span class="pN">2894</span>Saṃkiliṭṭhasaṃkilesiko dhammo saṃkiliṭṭhasaṃkilesikassa dhammassa atthipaccayena paccayo—  saṃkiliṭṭhasaṃkilesiko eko khandho tiṇṇannaṃ khandhānaṃ atthipaccayena paccayo. (1) </div>
</div>
<div class="q" id="p_36P1_2895"> <div class="p">
<span class="pN">2895</span>Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  saṃkiliṭṭhasaṃkilesikā khandhā cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  saṃkiliṭṭhasaṃkilesikā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2896"> <div class="p">
<span class="pN">2896</span>Saṃkiliṭṭhasaṃkilesiko dhammo saṃkiliṭṭhasaṃkilesikassa ca asaṃkiliṭṭhasaṃkilesikassa ca dhammassa atthipaccayena paccayo—  saṃkiliṭṭhasaṃkilesiko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (3) </div>
</div>
<div class="q" id="p_36P1_2897"> <div class="divNumber">27.</div> <div class="p">
<span class="pN">2897</span>Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  asaṃkiliṭṭhasaṃkilesiko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  paṭisandhikkhaṇe…pe…  asaññasattānaṃ ekaṃ mahābhūtaṃ tiṇṇannaṃ mahābhūtānaṃ atthipaccayena paccayo…pe…  <span class="bold">purejātaṃ</span>—  cakkhuṃ aniccato dukkhato anattato vipassati. Sotaṃ…pe…  kāyaṃ…  rūpe…pe…  phoṭṭhabbe…  vatthuṃ aniccato dukkhato anattato vipassati, dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa atthipaccayena paccayo. Cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu asaṃkiliṭṭhasaṃkilesikānaṃ khandhānaṃ atthipaccayena paccayo. <span class="bold">Pacchājātā</span>—  asaṃkiliṭṭhasaṃkilesikā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa…pe… . <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_36P1_2898"> <div class="p">
<span class="pN">2898</span>Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa atthipaccayena paccayo. <span class="bold">Purejātaṃ</span>—  cakkhuṃ assādeti abhinandati; taṃ ārabbha rāgo uppajjati…pe…  domanassaṃ uppajjati; vatthuṃ assādeti…pe…  vatthu saṃkiliṭṭhasaṃkilesikānaṃ khandhānaṃ atthipaccayena paccayo. (2) </div>
</div>
<div class="q" id="p_36P1_2899"> <div class="p">
<span class="pN">2899</span>Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa atthipaccayena paccayo. <span class="bold">Purejātaṃ</span>—  vatthu asaṃkiliṭṭhaasaṃkilesikānaṃ khandhānaṃ atthipaccayena paccayo. (3) </div>
</div>
<div class="q" id="p_36P1_2900"> <div class="divNumber">28.</div> <div class="p">
<span class="pN">2900</span>Asaṃkiliṭṭhaasaṃkilesiko dhammo asaṃkiliṭṭhaasaṃkilesikassa dhammassa atthipaccayena paccayo—  asaṃkiliṭṭhaasaṃkilesiko eko khandho tiṇṇannaṃ khandhānaṃ atthipaccayena paccayo… . (1) </div>
</div>
<div class="q" id="p_36P1_2901"> <div class="p">
<span class="pN">2901</span>Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  asaṃkiliṭṭhaasaṃkilesikā khandhā cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  asaṃkiliṭṭhaasaṃkilesikā khandhā purejātassa imassa kāyassa atthipaccayena paccayo. (2) </div>
</div>
<div class="q" id="p_36P1_2902"> <div class="p">
<span class="pN">2902</span>Asaṃkiliṭṭhaasaṃkilesiko dhammo asaṃkiliṭṭhasaṃkilesikassa ca asaṃkiliṭṭhaasaṃkilesikassa ca dhammassa atthipaccayena paccayo—  asaṃkiliṭṭhaasaṃkilesiko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo… . (3) </div>
</div>
<div class="q" id="p_36P1_2903"> <div class="divNumber">29.</div> <div class="p">
<span class="pN">2903</span>Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā asaṃkiliṭṭhasaṃkilesikassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  asaṃkiliṭṭhaasaṃkilesikā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  asaṃkiliṭṭhaasaṃkilesikā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  asaṃkiliṭṭhasaṃkilesikā khandhā ca rūpajīvitindriyañca kaṭattārūpānaṃ atthipaccayena paccayo. (1) </div>
</div>
<div class="q" id="p_36P1_2904"> <div class="p">
<span class="pN">2904</span>Asaṃkiliṭṭhasaṃkilesiko ca asaṃkiliṭṭhaasaṃkilesiko ca dhammā asaṃkiliṭṭhaasaṃkilesikassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  asaṃkiliṭṭhaasaṃkilesiko eko khandho ca vatthu ca tiṇṇannaṃ khandhānaṃ atthipaccayena paccayo…pe… . (2) </div>
</div>
<div class="q" id="p_36P1_2905"> <div class="p">
<span class="pN">2905</span>Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā saṃkiliṭṭhasaṃkilesikassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  saṃkiliṭṭhasaṃkilesiko eko khandho ca vatthu ca tiṇṇannaṃ khandhānaṃ atthipaccayena paccayo…  dve khandhā…pe… . (1) </div>
</div>
<div class="q" id="p_36P1_2906"> <div class="p">
<span class="pN">2906</span>Saṃkiliṭṭhasaṃkilesiko ca asaṃkiliṭṭhasaṃkilesiko ca dhammā asaṃkiliṭṭhasaṃkilesikassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  saṃkiliṭṭhasaṃkilesikā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  saṃkiliṭṭhasaṃkilesikā khandhā ca kabaḷīkāro āhāro ca purejātassa imassa kāyassa atthipaccayena paccayo. <span class="bold">Pacchājātā</span>—  saṃkiliṭṭhasaṃkilesikā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
</html>
