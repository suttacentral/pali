<html>
<div class="i">5.2.4 Dhammābhisamayakathā</div>
<div class="h">Khuddakaaḍḍhapaṇṇāsaka</div>
<div class="h">Bāvīsatimavagga</div>
<div class="h">Dhammābhisamayakathā</div>
<div class="q" id="p_32Kv_2749"> <div class="divNumber">897.</div> <div class="p">
<span class="pN">2749</span>๐ Atthi gabbhaseyyāya dhammābhisamayoti? Āmantā. Atthi gabbhaseyyāya dhammadesanā, dhammassavanaṃ, dhammasākacchā, paripucchā, sīlasamādānaṃ, indriyesu guttadvāratā, bhojane mattaññutā, pubbarattāpararattaṃ jāgariyānuyogoti? Na hevaṃ vattabbe…pe…  natthi gabbhaseyyāya dhammadesanā, dhammassavanaṃ…pe…  pubbarattāpararattaṃ jāgariyānuyogoti? Āmantā. Hañci natthi gabbhaseyyāya dhammadesanā, dhammassavanaṃ…pe…  pubbarattāpararattaṃ jāgariyānuyogo, no ca vata re vattabbe—  “atthi gabbhaseyyāya dhammābhisamayo”ti. </div>
</div>
<div class="q" id="p_32Kv_2750"> <div class="p">
<span class="pN">2750</span>๐ Atthi gabbhaseyyāya dhammābhisamayoti? Āmantā. Nanu dve paccayā sammādiṭṭhiyā uppādāya—  parato ca ghoso, yoniso ca manasikāroti? Āmantā. Hañci dve paccayā sammādiṭṭhiyā uppādāya—  parato ca ghoso, yoniso ca manasikāro, no ca vata re vattabbe—  “atthi gabbhaseyyāya dhammābhisamayo”ti. </div>
</div>
<div class="q" id="p_32Kv_2751"> <div class="p">
<span class="pN">2751</span>๐ Atthi gabbhaseyyāya dhammābhisamayoti? Āmantā. Suttassa pamattassa muṭṭhassatissa asampajānassa dhammābhisamayoti? Na hevaṃ vattabbe…pe… . </div>
</div>
<div class="CENTER" id="p_32Kv_2752">
<span class="pN">2752</span>Dhammābhisamayakathā niṭṭhitā.</div>
</html>
