<html>
<div class="i">1.7 Kaṭacchubhikkhādāyikātherīapadāna</div>
<div class="h">Sumedhāvagga</div>
<div class="h">Kaṭacchubhikkhādāyikātherīapadāna</div>
<div class="q" id="p_20Ap2_74"> <div class="divNumber">60.</div> <div class="p"> <table class="singleColumn"> <tr> <td> <div class="pN">74</div> <div class="G">“Piṇḍacāraṃ carantassa,</div> </td> </tr> <tr> <td> <div class="G">tissanāmassa satthuno;</div> </td> </tr> <tr> <td> <div class="G">Kaṭacchubhikkhaṃ paggayha,</div> </td> </tr> <tr> <td> <div class="G">buddhaseṭṭhassa dāsahaṃ.</div> </td> </tr> </table> </div>
</div>
<div class="q" id="p_20Ap2_75"> <div class="divNumber">61.</div> <div class="p"> <table class="singleColumn"> <tr> <td> <div class="pN">75</div> <div class="G">Paṭiggahetvā sambuddho,</div> </td> </tr> <tr> <td> <div class="G">tisso lokagganāyako;</div> </td> </tr> <tr> <td> <div class="G">Vīthiyā saṇṭhito satthā,</div> </td> </tr> <tr> <td> <div class="G">akā me anumodanaṃ.</div> </td> </tr> </table> </div>
</div>
<div class="q" id="p_20Ap2_76"> <div class="divNumber">62.</div> <div class="p"> <table class="singleColumn"> <tr> <td> <div class="pN">76</div> <div class="G">‘Kaṭacchubhikkhaṃ datvāna,</div> </td> </tr> <tr> <td> <div class="G">tāvatiṃsaṃ gamissasi;</div> </td> </tr> <tr> <td> <div class="G">Chattiṃsadevarājūnaṃ,</div> </td> </tr> <tr> <td> <div class="G">mahesittaṃ karissasi.</div> </td> </tr> </table> </div>
</div>
<div class="q" id="p_20Ap2_77"> <div class="divNumber">63.</div> <div class="p"> <table class="singleColumn"> <tr> <td> <div class="pN">77</div> <div class="G">Paññāsaṃ cakkavattīnaṃ,</div> </td> </tr> <tr> <td> <div class="G">mahesittaṃ karissasi;</div> </td> </tr> <tr> <td> <div class="G">Manasā patthitaṃ sabbaṃ,</div> </td> </tr> <tr> <td> <div class="G">paṭilacchasi sabbadā.</div> </td> </tr> </table> </div>
</div>
<div class="q" id="p_20Ap2_78"> <div class="divNumber">64.</div> <div class="p"> <table class="singleColumn"> <tr> <td> <div class="pN">78</div> <div class="G">Sampattiṃ anubhotvāna,</div> </td> </tr> <tr> <td> <div class="G">pabbajissasikiñcanā;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">nibbāyissasināsavā’.</div> </td> </tr> </table> </div>
</div>
<div class="q" id="p_20Ap2_79"> <div class="divNumber">65.</div> <div class="p"> <table class="singleColumn"> <tr> <td> <div class="pN">79</div> <div class="G">Idaṃ vatvāna sambuddho,</div> </td> </tr> <tr> <td> <div class="G">tisso lokagganāyako;</div> </td> </tr> <tr> <td> <div class="G">Nabhaṃ abbhuggamī vīro,</div> </td> </tr> <tr> <td> <div class="G">haṃsarājāva ambare.</div> </td> </tr> </table> </div>
</div>
<div class="q" id="p_20Ap2_80"> <div class="divNumber">66.</div> <div class="p"> <table class="singleColumn"> <tr> <td> <div class="pN">80</div> <div class="G">Sudinnaṃ me dānavaraṃ,</div> </td> </tr> <tr> <td> <div class="G">suyiṭṭhā yāgasampadā;</div> </td> </tr> <tr> <td> <div class="G">Kaṭacchubhikkhaṃ datvāna,</div> </td> </tr> <tr> <td> <div class="G">pattāhaṃ acalaṃ padaṃ.</div> </td> </tr> </table> </div>
</div>
<div class="q" id="p_20Ap2_81"> <div class="divNumber">67.</div> <div class="p"> <table class="singleColumn"> <tr> <td> <div class="pN">81</div> <div class="G">Dvenavute ito kappe,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">bhikkhādānassidaṃ phalaṃ.</div> </td> </tr> </table> </div>
</div>
<div class="q" id="p_20Ap2_82"> <div class="divNumber">68.</div> <div class="p"> <table class="singleColumn"> <tr> <td> <div class="pN">82</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_83"> <div class="divNumber">69.</div> <div class="p"> <table class="singleColumn"> <tr> <td> <div class="pN">83</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_84"> <div class="divNumber">70.</div> <div class="p"> <table class="singleColumn"> <tr> <td> <div class="pN">84</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_85"> <div class="p">
<span class="pN">85</span>Itthaṃ sudaṃ kaṭacchubhikkhādāyikā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_86">
<span class="pN">86</span>Kaṭacchubhikkhādāyikātheriyāpadānaṃ sattamaṃ.</div>
</html>
