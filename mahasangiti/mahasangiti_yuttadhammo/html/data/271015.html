<html>
<div class="i">2.6.6.11--12 Upādānagocchakādi</div>
<div class="h">Niddesa</div>
<div class="h">Chaṭṭhanaya Sampayogavippayogapadaniddesa</div>
<div class="h">Duka</div>
<div class="h">Upādānagocchakādi</div>
<div class="q" id="p_31Dht_371"> <div class="divNumber">294.</div> <div class="p">
<span class="pN">371</span>Upādānā dhammā…  kilesā dhammā…  kilesā ceva saṃkilesikā ca dhammā…  kilesā ceva saṃkiliṭṭhā ca dhammā…  kilesā ceva kilesasampayuttā ca dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_372"> <div class="divNumber">295.</div> <div class="p">
<span class="pN">372</span>Asaṃkilesikā dhammā…  kilesavippayuttā asaṃkilesikā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. </div>
</div>
<div class="q" id="p_31Dht_373"> <div class="divNumber">296.</div> <div class="p">
<span class="pN">373</span>Saṃkiliṭṭhā dhammā…  kilesasampayuttā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_374"> <div class="divNumber">297.</div> <div class="p">
<span class="pN">374</span>Saṃkiliṭṭhā ceva no ca kilesā dhammā…  kilesasampayuttā ceva no ca kilesā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
</html>
