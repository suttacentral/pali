<html>
<div class="i">15.6 Anulepadāyakattheraapadāna</div>
<div class="h">Chattavagga</div>
<div class="h">Anulepadāyakattheraapadāna</div>
<div class="q" id="p_20Ap1_2313"> <div class="divNumber">26.</div> <div class="p"> <table class="singleColumn"> <tr> <td> <div class="pN">2313</div> <div class="G">“Anomadassīmunino,</div> </td> </tr> <tr> <td> <div class="G">bodhivedimakāsahaṃ;</div> </td> </tr> <tr> <td> <div class="G">Sudhāya piṇḍaṃ datvāna,</div> </td> </tr> <tr> <td> <div class="G">pāṇikammaṃ akāsahaṃ.</div> </td> </tr> </table> </div>
</div>
<div class="q" id="p_20Ap1_2314"> <div class="divNumber">27.</div> <div class="p"> <table class="singleColumn"> <tr> <td> <div class="pN">2314</div> <div class="G">Disvā taṃ sukataṃ kammaṃ,</div> </td> </tr> <tr> <td> <div class="G">anomadassī naruttamo;</div> </td> </tr> <tr> <td> <div class="G">Bhikkhusaṃghe ṭhito satthā,</div> </td> </tr> <tr> <td> <div class="G">imaṃ gāthaṃ abhāsatha.</div> </td> </tr> </table> </div>
</div>
<div class="q" id="p_20Ap1_2315"> <div class="divNumber">28.</div> <div class="p"> <table class="singleColumn"> <tr> <td> <div class="pN">2315</div> <div class="G">‘Iminā sudhakammena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Sampattiṃ anubhotvāna,</div> </td> </tr> <tr> <td> <div class="G">dukkhassantaṃ karissati’.</div> </td> </tr> </table> </div>
</div>
<div class="q" id="p_20Ap1_2316"> <div class="divNumber">29.</div> <div class="p"> <table class="singleColumn"> <tr> <td> <div class="pN">2316</div> <div class="G">Pasannamukhavaṇṇomhi,</div> </td> </tr> <tr> <td> <div class="G">ekaggo susamāhito;</div> </td> </tr> <tr> <td> <div class="G">Dhāremi antimaṃ dehaṃ,</div> </td> </tr> <tr> <td> <div class="G">sammāsambuddhasāsane.</div> </td> </tr> </table> </div>
</div>
<div class="q" id="p_20Ap1_2317"> <div class="divNumber">30.</div> <div class="p"> <table class="singleColumn"> <tr> <td> <div class="pN">2317</div> <div class="G">Ito kappasate āsiṃ,</div> </td> </tr> <tr> <td> <div class="G">paripuṇṇe anūnake;</div> </td> </tr> <tr> <td> <div class="G">Rājā sabbaghano nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2318"> <div class="divNumber">31.</div> <div class="p"> <table class="singleColumn"> <tr> <td> <div class="pN">2318</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2319"> <div class="p">
<span class="pN">2319</span>Itthaṃ sudaṃ āyasmā anulepadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2320">
<span class="pN">2320</span>Anulepadāyakattherassāpadānaṃ chaṭṭhaṃ.</div>
</html>
