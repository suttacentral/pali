<html>
<div class="i">7.8 Aṭṭhakavāra</div>
<div class="h">Ekuttarikanaya</div>
<div class="h">Aṭṭhakavāra</div>
<div class="q" id="p_5V_1552"> <div class="divNumber">328.</div> <div class="p">
<span class="pN">1552</span>Aṭṭhānisaṃse sampassamānena na so bhikkhu āpattiyā adassane ukkhipitabbo. Aṭṭhānisaṃse sampassamānena paresampi saddhāya sā āpatti desetabbā. Aṭṭha yāvatatiyakā. Aṭṭhahākārehi kulāni dūseti. Aṭṭha mātikā cīvarassa uppādāya. Aṭṭha mātikā kathinassa ubbhārāya. Aṭṭha pānāni. Aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Aṭṭha lokadhammā. Aṭṭha garudhammā. Aṭṭha pāṭidesanīyā. Aṭṭhaṅgiko musāvādo. Aṭṭha uposathaṅgāni. Aṭṭha dūteyyaṅgāni. Aṭṭha titthiyavattāni. Aṭṭha acchariyā abbhutadhammā mahāsamudde. Aṭṭha acchariyā abbhutadhammā imasmiṃ dhammavinaye. Aṭṭha anatirittā. Aṭṭha atirittā. Aṭṭhame aruṇuggamane nissaggiyaṃ hoti. Aṭṭha pārājikā. Aṭṭhamaṃ vatthuṃ paripūrentī nāsetabbā. Aṭṭhamaṃ vatthuṃ paripūrentiyā desitāpi adesitā hoti. Aṭṭhavācikā upasampadā. Aṭṭhannaṃ paccuṭṭhātabbaṃ. Aṭṭhannaṃ āsanaṃ dātabbaṃ. Upāsikā aṭṭha varāni yācati. Aṭṭhahaṅgehi samannāgato bhikkhu bhikkhunovādako sammannitabbo. Aṭṭhānisaṃsā vinayadhare. Aṭṭha paramāni. Tassapāpiyasikākammakatena bhikkhunā aṭṭhasu dhammesu sammā vattitabbaṃ. Aṭṭha adhammikāni pātimokkhaṭṭhapanāni aṭṭha dhammikāni pātimokkhaṭṭhapanānīti. </div>
</div>
<div class="CENTER" id="p_5V_1553">
<span class="pN">1553</span>Aṭṭhakaṃ niṭṭhitaṃ.</div>
<div class="SUMMARY" id="p_5V_1554">
<span class="pN">1554</span><span class="firstLetter">T</span>assuddānaṃ</div>
<div class="q" id="p_5V_1555"> <div class="p"> <table class="singleColumn"> <tr> <td> <div class="pN">1555</div> <div class="G">Na so bhikkhu paresampi,</div> </td> </tr> <tr> <td> <div class="G">yāvatatiyadūsanā;</div> </td> </tr> <tr> <td> <div class="G">Mātikā kathinubbhārā,</div> </td> </tr> <tr> <td> <div class="G">pānā abhibhūtena ca.</div> </td> </tr> </table> </div>
</div>
<div class="q" id="p_5V_1556"> <div class="p"> <table class="singleColumn"> <tr> <td> <div class="pN">1556</div> <div class="G">Lokadhammā garudhammā,</div> </td> </tr> <tr> <td> <div class="G">pāṭidesanīyā musā;</div> </td> </tr> <tr> <td> <div class="G">Uposathā ca dūtaṅgā,</div> </td> </tr> <tr> <td> <div class="G">titthiyā samuddepi ca.</div> </td> </tr> </table> </div>
</div>
<div class="q" id="p_5V_1557"> <div class="p"> <table class="singleColumn"> <tr> <td> <div class="pN">1557</div> <div class="G">Abbhutā anatirittaṃ,</div> </td> </tr> <tr> <td> <div class="G">atirittaṃ nissaggiyaṃ;</div> </td> </tr> <tr> <td> <div class="G">Pārājikaṭṭhamaṃ vatthu,</div> </td> </tr> <tr> <td> <div class="G">adesitūpasampadā.</div> </td> </tr> </table> </div>
</div>
<div class="q" id="p_5V_1558"> <div class="p"> <table class="singleColumn"> <tr> <td> <div class="pN">1558</div> <div class="G">Paccuṭṭhānāsanañceva,</div> </td> </tr> <tr> <td> <div class="G">varaṃ ovādakena ca;</div> </td> </tr> <tr> <td> <div class="G">Ānisaṃsā paramāni,</div> </td> </tr> <tr> <td> <div class="G">aṭṭhadhammesu vattanā;</div> </td> </tr> <tr> <td> <div class="G">Adhammikā dhammikā ca,</div> </td> </tr> <tr> <td> <div class="G">aṭṭhakā suppakāsitāti.</div> </td> </tr> </table> </div>
</div>
</html>
