<html>
<div class="i">6.2.3--10 Suvaṇṇanikkhasuttādiaṭṭhaka</div>
<div class="h">Lābhasakkārasaṃyutta</div>
<div class="h">Dutiyavagga</div>
<div class="h">Suvaṇṇanikkhasuttādiaṭṭhaka</div>
<div class="q" id="p_12S2_1055"> <div class="divNumber">169.</div> <div class="p">
<span class="pN">1055</span>Sāvatthiyaṃ viharati. “Idhāhaṃ, bhikkhave, ekaccaṃ puggalaṃ evaṃ cetasā ceto paricca pajānāmi—  ‘na cāyamāyasmā suvaṇṇanikkhassāpi hetu…pe…  suvaṇṇanikkhasatassāpi hetu…  siṅgīnikkhassāpi hetu…  siṅgīnikkhasatassāpi hetu…  pathaviyāpi jātarūpaparipūrāya hetu…  āmisakiñcikkhahetupi…  jīvitahetupi…  janapadakalyāṇiyāpi hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe…  evañhi vo, bhikkhave, sikkhitabban”ti. </div>
</div>
<div class="CENTER" id="p_12S2_1056">
<span class="pN">1056</span>Dasamaṃ.</div>
<div class="CENTER" id="p_12S2_1057">
<span class="pN">1057</span>Dutiyo vaggo.</div>
<div class="SUMMARY" id="p_12S2_1058">
<span class="pN">1058</span><span class="firstLetter">T</span>assuddānaṃ</div>
<div class="q" id="p_12S2_1059"> <div class="p"> <table class="singleColumn"> <tr> <td> <div class="pN">1059</div> <div class="G">Dve pāti dve suvaṇṇā ca,</div> </td> </tr> <tr> <td> <div class="G">Siṅgīhi apare duve;</div> </td> </tr> <tr> <td> <div class="G">Pathavī kiñcikkhajīvitaṃ,</div> </td> </tr> <tr> <td> <div class="G">Janapadakalyāṇiyā dasāti.</div> </td> </tr> </table> </div>
</div>
</html>
