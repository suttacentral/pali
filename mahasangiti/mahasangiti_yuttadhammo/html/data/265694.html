<html>
<div class="i"> Upanissaya</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_38P2_4627"> <div class="divNumber">252.</div> <div class="p">
<span class="pN">4627</span>Rūpāvacaro dhammo rūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  rūpāvacaraṃ saddhaṃ upanissāya rūpāvacaraṃ jhānaṃ uppādeti, abhiññaṃ…pe…  samāpattiṃ uppādeti; rūpāvacaraṃ sīlaṃ…pe…  paññaṃ upanissāya rūpāvacaraṃ jhānaṃ…pe…  abhiññaṃ…pe…  samāpattiṃ uppādeti; rūpāvacarā saddhā…pe…  paññā rūpāvacarāya saddhāya…pe…  paññāya upanissayapaccayena paccayo, paṭhamaṃ jhānaṃ dutiyassa jhānassa upanissayapaccayena paccayo, dutiyaṃ jhānaṃ tatiyassa jhānassa…pe…  tatiyaṃ jhānaṃ catutthassa jhānassa upanissayapaccayena paccayo. (1) </div>
</div>
<div class="q" id="p_38P2_4628"> <div class="p">
<span class="pN">4628</span>Rūpāvacaro dhammo narūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  rūpāvacaraṃ saddhaṃ upanissāya dānaṃ deti, sīlaṃ…pe…  uposathakammaṃ karoti; rūpāvacaraṃ jhānaṃ…pe…  vipassanaṃ…pe…  maggaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti; rūpāvacaraṃ sīlaṃ…pe…  paññaṃ upanissāya dānaṃ deti…pe…  mānaṃ jappeti, diṭṭhiṃ gaṇhāti; rūpāvacarā saddhā…pe…  paññā narūpāvacarāya saddhāya…pe…  paññāya…  rāgassa…pe…  patthanāya…  kāyikassa sukhassa…  kāyikassa dukkhassa…  maggassa, phalasamāpattiyā upanissayapaccayena paccayo. (2) </div>
</div>
<div class="q" id="p_38P2_4629"> <div class="divNumber">253.</div> <div class="p">
<span class="pN">4629</span>Narūpāvacaro dhammo narūpāvacarassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  narūpāvacaraṃ saddhaṃ upanissāya dānaṃ…pe…  sīlaṃ…pe…  uposathakammaṃ karoti; narūpāvacaraṃ jhānaṃ…pe…  vipassanaṃ…pe…  maggaṃ…pe…  samāpattiṃ uppādeti, mānaṃ jappeti, diṭṭhiṃ gaṇhāti; narūpāvacaraṃ sīlaṃ…pe…  paññaṃ, rāgaṃ…pe…  bhojanaṃ, senāsanaṃ upanissāya dānaṃ deti…pe…  pāṇaṃ hanati…pe…  saṃghaṃ bhindati; narūpāvacarā saddhā…pe…  paññā…  rāgo…pe…  senāsanaṃ narūpāvacarāya saddhāya…pe…  paññāya…  rāgassa…pe…  patthanāya…  kāyikassa sukhassa…  kāyikassa dukkhassa…  maggassa, phalasamāpattiyā upanissayapaccayena paccayo. (1) </div>
</div>
<div class="q" id="p_38P2_4630"> <div class="p">
<span class="pN">4630</span>Narūpāvacaro dhammo rūpāvacarassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  narūpāvacaraṃ saddhaṃ upanissāya rūpāvacaraṃ jhānaṃ…pe…  abhiññaṃ…pe…  samāpattiṃ uppādeti; narūpāvacaraṃ sīlaṃ…pe…  senāsanaṃ upanissāya rūpāvacaraṃ jhānaṃ…pe…  abhiññaṃ…pe…  samāpattiṃ uppādeti; narūpāvacarā saddhā…pe…  senāsanaṃ rūpāvacarāya saddhāya…pe…  paññāya upanissayapaccayena paccayo, paṭhamassa jhānassa parikammaṃ paṭhamassa jhānassa upanissayapaccayena paccayo…pe…  catutthassa jhānassa…pe…  dibbassa cakkhussa parikammaṃ…pe…  dibbāya sotadhātuyā…pe…  iddhividhañāṇassa…pe…  cetopariyañāṇassa…pe…  pubbenivāsānussatiñāṇassa…pe…  yathākammūpagañāṇassa…pe…  anāgataṃsañāṇassa parikammaṃ anāgataṃsañāṇassa upanissayapaccayena paccayo. (2) </div>
</div>
</html>
