<html>
<div class="i">27.5 Biḷālidāyakattheraapadāna</div>
<div class="h">Padumukkhipavagga</div>
<div class="h">Biḷālidāyakattheraapadāna</div>
<div class="q" id="p_20Ap1_3183"> <div class="divNumber">18.</div> <div class="p"> <table class="singleColumn"> <tr> <td> <div class="pN">3183</div> <div class="G">“Himavantassāvidūre,</div> </td> </tr> <tr> <td> <div class="G">romaso nāma pabbato;</div> </td> </tr> <tr> <td> <div class="G">Tamhi pabbatapādamhi,</div> </td> </tr> <tr> <td> <div class="G">samaṇo bhāvitindriyo.</div> </td> </tr> </table> </div>
</div>
<div class="q" id="p_20Ap1_3184"> <div class="divNumber">19.</div> <div class="p"> <table class="singleColumn"> <tr> <td> <div class="pN">3184</div> <div class="G">Biḷāliyo gahetvāna,</div> </td> </tr> <tr> <td> <div class="G">samaṇassa adāsahaṃ;</div> </td> </tr> <tr> <td> <div class="G">Anumodi mahāvīro,</div> </td> </tr> <tr> <td> <div class="G">sayambhū aparājito.</div> </td> </tr> </table> </div>
</div>
<div class="q" id="p_20Ap1_3185"> <div class="divNumber">20.</div> <div class="p"> <table class="singleColumn"> <tr> <td> <div class="pN">3185</div> <div class="G">Biḷālī te mama dinnā,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Bhave nibbattamānamhi,</div> </td> </tr> <tr> <td> <div class="G">phalaṃ nibbattataṃ tava.</div> </td> </tr> </table> </div>
</div>
<div class="q" id="p_20Ap1_3186"> <div class="divNumber">21.</div> <div class="p"> <table class="singleColumn"> <tr> <td> <div class="pN">3186</div> <div class="G">Catunnavutito kappe,</div> </td> </tr> <tr> <td> <div class="G">yaṃ biḷālimadāsahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">biḷāliyā idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3187"> <div class="divNumber">22.</div> <div class="p"> <table class="singleColumn"> <tr> <td> <div class="pN">3187</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3188"> <div class="p">
<span class="pN">3188</span>Itthaṃ sudaṃ āyasmā biḷālidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3189">
<span class="pN">3189</span>Biḷālidāyakattherassāpadānaṃ pañcamaṃ.</div>
</html>
