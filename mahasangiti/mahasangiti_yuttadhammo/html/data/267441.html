<html>
<div class="i">31.7 Ārāmadāyakattheraapadāna</div>
<div class="h">Padumakesaravagga</div>
<div class="h">Ārāmadāyakattheraapadāna</div>
<div class="q" id="p_20Ap1_3475"> <div class="divNumber">32.</div> <div class="p"> <table class="singleColumn"> <tr> <td> <div class="pN">3475</div> <div class="G">“Siddhatthassa bhagavato,</div> </td> </tr> <tr> <td> <div class="G">ārāmo ropito mayā;</div> </td> </tr> <tr> <td> <div class="G">Sandacchāyesu rukkhesu,</div> </td> </tr> <tr> <td> <div class="G">upāsantesu pakkhisu.</div> </td> </tr> </table> </div>
</div>
<div class="q" id="p_20Ap1_3476"> <div class="divNumber">33.</div> <div class="p"> <table class="singleColumn"> <tr> <td> <div class="pN">3476</div> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">āhutīnaṃ paṭiggahaṃ;</div> </td> </tr> <tr> <td> <div class="G">Ārāmaṃ abhināmesiṃ,</div> </td> </tr> <tr> <td> <div class="G">lokajeṭṭhaṃ narāsabhaṃ.</div> </td> </tr> </table> </div>
</div>
<div class="q" id="p_20Ap1_3477"> <div class="divNumber">34.</div> <div class="p"> <table class="singleColumn"> <tr> <td> <div class="pN">3477</div> <div class="G">Haṭṭho haṭṭhena cittena,</div> </td> </tr> <tr> <td> <div class="G">phalaṃ pupphamadāsahaṃ;</div> </td> </tr> <tr> <td> <div class="G">Tato jātappasādova,</div> </td> </tr> <tr> <td> <div class="G">taṃ vanaṃ pariṇāmayiṃ.</div> </td> </tr> </table> </div>
</div>
<div class="q" id="p_20Ap1_3478"> <div class="divNumber">35.</div> <div class="p"> <table class="singleColumn"> <tr> <td> <div class="pN">3478</div> <div class="G">Buddhassa yamidaṃ dāsiṃ,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Bhave nibbattamānamhi,</div> </td> </tr> <tr> <td> <div class="G">nibbattati phalaṃ mama.</div> </td> </tr> </table> </div>
</div>
<div class="q" id="p_20Ap1_3479"> <div class="divNumber">36.</div> <div class="p"> <table class="singleColumn"> <tr> <td> <div class="pN">3479</div> <div class="G">Catunnavutito kappe,</div> </td> </tr> <tr> <td> <div class="G">yaṃ ārāmamadaṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">ārāmassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3480"> <div class="divNumber">37.</div> <div class="p"> <table class="singleColumn"> <tr> <td> <div class="pN">3480</div> <div class="G">Sattatiṃse ito kappe,</div> </td> </tr> <tr> <td> <div class="G">sattāsuṃ mudusītalā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3481"> <div class="divNumber">38.</div> <div class="p"> <table class="singleColumn"> <tr> <td> <div class="pN">3481</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3482"> <div class="p">
<span class="pN">3482</span>Itthaṃ sudaṃ āyasmā ārāmadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3483">
<span class="pN">3483</span>Ārāmadāyakattherassāpadānaṃ sattamaṃ.</div>
</html>
