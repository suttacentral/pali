<html>
<div class="i">2.1.4.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Paccanīkapuggala</div>
<div class="q" id="p_33Y5_369"> <div class="divNumber">63.</div> <div class="p">
<span class="pN">369</span>»  Yassa dukkhasaccaṃ nuppajjati tassa samudayasaccaṃ nuppajjitthāti? </div>
</div>
<div class="q" id="p_33Y5_370"> <div class="p">
<span class="pN">370</span>Uppajjittha. </div>
</div>
<div class="q" id="p_33Y5_371"> <div class="p">
<span class="pN">371</span>«  Yassa vā pana samudayasaccaṃ nuppajjittha tassa dukkhasaccaṃ nuppajjatīti? Natthi. </div>
</div>
<div class="q" id="p_33Y5_372"> <div class="p">
<span class="pN">372</span>»  Yassa dukkhasaccaṃ nuppajjati tassa maggasaccaṃ nuppajjitthāti? </div>
</div>
<div class="q" id="p_33Y5_373"> <div class="p">
<span class="pN">373</span>Abhisametāvīnaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ dukkhasaccaṃ nuppajjati, no ca tesaṃ maggasaccaṃ nuppajjittha. Anabhisametāvīnaṃ cavantānaṃ pavatte cittassa bhaṅgakkhaṇe tesaṃ dukkhasaccañca nuppajjati maggasaccañca nuppajjittha. </div>
</div>
<div class="q" id="p_33Y5_374"> <div class="p">
<span class="pN">374</span>«  Yassa vā pana maggasaccaṃ nuppajjittha tassa dukkhasaccaṃ nuppajjatīti? </div>
</div>
<div class="q" id="p_33Y5_375"> <div class="p">
<span class="pN">375</span>Anabhisametāvīnaṃ upapajjantānaṃ pavatte cittassa uppādakkhaṇe tesaṃ maggasaccaṃ nuppajjittha, no ca tesaṃ dukkhasaccaṃ nuppajjati. Anabhisametāvīnaṃ cavantānaṃ pavatte cittassa bhaṅgakkhaṇe tesaṃ maggasaccañca nuppajjittha dukkhasaccañca nuppajjati. </div>
</div>
<div class="q" id="p_33Y5_376"> <div class="divNumber">64.</div> <div class="p">
<span class="pN">376</span>»  Yassa samudayasaccaṃ nuppajjati tassa maggasaccaṃ nuppajjitthāti? </div>
</div>
<div class="q" id="p_33Y5_377"> <div class="p">
<span class="pN">377</span>Abhisametāvīnaṃ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṃ tesaṃ samudayasaccaṃ nuppajjati, no ca tesaṃ maggasaccaṃ nuppajjittha. Anabhisametāvīnaṃ taṇhāya bhaṅgakkhaṇe taṇhāvippayuttacitte vattamāne asaññasattānaṃ tesaṃ samudayasaccañca nuppajjati maggasaccañca nuppajjittha. </div>
</div>
<div class="q" id="p_33Y5_378"> <div class="p">
<span class="pN">378</span>«  Yassa vā pana maggasaccaṃ nuppajjittha tassa samudayasaccaṃ nuppajjatīti? </div>
</div>
<div class="q" id="p_33Y5_379"> <div class="p">
<span class="pN">379</span>Anabhisametāvīnaṃ taṇhāya uppādakkhaṇe tesaṃ maggasaccaṃ nuppajjittha, no ca tesaṃ samudayasaccaṃ nuppajjati. Anabhisametāvīnaṃ taṇhāya bhaṅgakkhaṇe taṇhāvippayuttacitte vattamāne asaññasattānaṃ tesaṃ maggasaccañca nuppajjittha samudayasaccañca nuppajjati. </div>
</div>
</html>
