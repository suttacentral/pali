<html>
<div class="i">13.1.14 Samāpattimūlakaārammaṇasutta</div>
<div class="h">Jhānasaṃyutta</div>
<div class="h">Jhānavagga</div>
<div class="h">Samāpattimūlakaārammaṇasutta</div>
<div class="q" id="p_13S3_1307"> <div class="divNumber">675.</div> <div class="p">
<span class="pN">1307</span>Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ārammaṇakusalo. Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ārammaṇakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ārammaṇakusalo ca. Tatra…pe…  pavaro cā”ti. </div>
</div>
<div class="CENTER" id="p_13S3_1308">
<span class="pN">1308</span>Cuddasamaṃ.</div>
</html>
