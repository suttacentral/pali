<html>
<div class="i">1.7.1.2 Dutiyaparimaṇḍalasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Dutiyaparimaṇḍalasikkhāpada
</div>
<div class="q" id="p_2V_1690">
<div class="divNumber">
577.
</div>
<div class="p">
<span class="pN">1690</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū puratopi pacchatopi olambentā pārupanti…pe… .
</div>
</div>
<div class="q" id="p_2V_1691">
<div class="p">
<span class="pN">1691</span><span class="bold">“Parimaṇḍalaṃ pārupissāmīti sikkhā karaṇīyā”</span>ti. (<span class="italic">2</span>:<span class="bold">147</span>)
</div>
</div>
<div class="q" id="p_2V_1692">
<div class="p">
<span class="pN">1692</span>Parimaṇḍalaṃ pārupitabbaṃ ubho kaṇṇe samaṃ katvā. Yo anādariyaṃ paṭicca purato vā pacchato vā olambento pārupati, āpatti dukkaṭassa.
</div>
</div>
<div class="q" id="p_2V_1693">
<div class="p">
<span class="pN">1693</span>Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1694">
<span class="pN">1694</span>Dutiyasikkhāpadaṃ niṭṭhitaṃ.
</div>
</html>
