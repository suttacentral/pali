<html>
<div class="i">2.4.2.5.6 Ganthavippayuttaganthaniyaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Ganthagocchaka</div>
<div class="h">Ganthavippayuttaganthaniyaduka</div>
<div class="q" id="p_29Dhs_2210"> <div class="divNumber">1499.</div> <div class="p">
<span class="pN">2210</span>Katame dhammā ganthavippayuttā ganthaniyā? Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu cittuppādesu uppannaṃ paṭighaṃ, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṃ, tīsu bhūmīsu vipāko, tīsu bhūmīsu kiriyābyākataṃ, sabbañca rūpaṃ—  ime dhammā ganthavippayuttā ganthaniyā. </div>
</div>
<div class="q" id="p_29Dhs_2211"> <div class="divNumber">1500.</div> <div class="p">
<span class="pN">2211</span>Katame dhammā ganthavippayuttā aganthaniyā? Cattāro maggā apariyāpannā, cattāri ca sāmaññaphalāni, nibbānañca—  ime dhammā ganthavippayuttā aganthaniyā. Ganthasampayuttā dhammā na vattabbā—  ganthavippayuttā ganthaniyātipi, ganthavippayuttā aganthaniyātipi. </div>
</div>
</html>
