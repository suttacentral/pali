<html>
<div class="i">1.3.1.5 Seyyohamasmisutta</div>
<div class="h">Saḷāyatanasaṃyutta</div>
<div class="h">Tatiyapaṇṇāsaka</div>
<div class="h">Yogakkhemivagga</div>
<div class="h">Seyyohamasmisutta</div>
<div class="q" id="p_13S4_581"> <div class="divNumber">108.</div> <div class="p">
<span class="pN">581</span>“Kismiṃ nu kho, bhikkhave, sati kiṃ upādāya kiṃ abhinivissa seyyohamasmīti vā hoti, sadisohamasmīti vā hoti, hīnohamasmīti vā hotī”ti? </div>
</div>
<div class="q" id="p_13S4_582"> <div class="p">
<span class="pN">582</span>“Bhagavaṃmūlakā no, bhante, dhammā…pe… . </div>
</div>
<div class="q" id="p_13S4_583"> <div class="p">
<span class="pN">583</span>“Cakkhusmiṃ kho, bhikkhave, sati cakkhuṃ upādāya cakkhuṃ abhinivissa seyyohamasmīti vā hoti, sadisohamasmīti vā hoti, hīnohamasmīti vā hoti…pe…  jivhāya sati…pe…  manasmiṃ sati manaṃ upādāya manaṃ abhinivissa seyyohamasmīti vā hoti, sadisohamasmīti vā hoti, hīnohamasmīti vā hoti. Taṃ kiṃ maññatha, bhikkhave, cakkhu niccaṃ vā aniccaṃ vā”ti? </div>
</div>
<div class="q" id="p_13S4_584"> <div class="p">
<span class="pN">584</span>“Aniccaṃ, bhante”. </div>
</div>
<div class="q" id="p_13S4_585"> <div class="p">
<span class="pN">585</span>“Yaṃ panāniccaṃ dukkhaṃ vā taṃ sukhaṃ vā”ti? </div>
</div>
<div class="q" id="p_13S4_586"> <div class="p">
<span class="pN">586</span>“Dukkhaṃ, bhante”. </div>
</div>
<div class="q" id="p_13S4_587"> <div class="p">
<span class="pN">587</span>“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya seyyohamasmīti vā assa, sadisohamasmīti vā assa, hīnohamasmīti vā assā”ti? </div>
</div>
<div class="q" id="p_13S4_588"> <div class="p">
<span class="pN">588</span>“No hetaṃ, bhante” …pe…  jivhā…  niccā vā aniccā vā”ti? </div>
</div>
<div class="q" id="p_13S4_589"> <div class="p">
<span class="pN">589</span>“Aniccā, bhante” …pe… . </div>
</div>
<div class="q" id="p_13S4_590"> <div class="p">
<span class="pN">590</span>“Mano nicco vā anicco vā”ti? </div>
</div>
<div class="q" id="p_13S4_591"> <div class="p">
<span class="pN">591</span>“Anicco, bhante”. </div>
</div>
<div class="q" id="p_13S4_592"> <div class="p">
<span class="pN">592</span>“Yaṃ panāniccaṃ dukkhaṃ vā taṃ sukhaṃ vā”ti? </div>
</div>
<div class="q" id="p_13S4_593"> <div class="p">
<span class="pN">593</span>“Dukkhaṃ, bhante”. </div>
</div>
<div class="q" id="p_13S4_594"> <div class="p">
<span class="pN">594</span>“Yaṃ panāniccaṃ dukkhaṃ vipariṇāmadhammaṃ, api nu taṃ anupādāya seyyohamasmīti vā assa, sadisohamasmīti vā assa, hīnohamasmīti vā assā”ti? </div>
</div>
<div class="q" id="p_13S4_595"> <div class="p">
<span class="pN">595</span>“No hetaṃ, bhante”. </div>
</div>
<div class="q" id="p_13S4_596"> <div class="p">
<span class="pN">596</span>“Evaṃ passaṃ, bhikkhave, sutavā ariyasāvako cakkhusmimpi nibbindati…pe…  manasmimpi nibbindati. Nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. </div>
</div>
<div class="CENTER" id="p_13S4_597">
<span class="pN">597</span>Pañcamaṃ.</div>
</html>
