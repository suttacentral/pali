<html>
<div class="i">5.6 Samathasammukhāvinayavāra</div>
<div class="h">Samathabheda</div>
<div class="h">Samathasammukhāvinayavāra</div>
<div class="q" id="p_5V_1279"> <div class="divNumber">301.</div> <div class="p">
<span class="pN">1279</span>Samatho sammukhāvinayo, sammukhāvinayo samatho? Samatho yebhuyyasikā, yebhuyyasikā samatho? Samatho sativinayo, sativinayo samatho? Samatho amūḷhavinayo, amūḷhavinayo samatho? Samatho paṭiññātakaraṇaṃ, paṭiññātakaraṇaṃ samatho? Samatho tassapāpiyasikā, tassapāpiyasikā samatho? Samatho tiṇavatthārako, tiṇavatthārako samatho? </div>
</div>
<div class="q" id="p_5V_1280"> <div class="p">
<span class="pN">1280</span>Yebhuyyasikā sativinayo amūḷhavinayo paṭiññātakaraṇaṃ tassapāpiyasikā tiṇavatthārako—  ime samathā samathā, no sammukhāvinayo. Sammukhāvinayo samatho ceva sammukhāvinayo ca. (1) </div>
</div>
<div class="q" id="p_5V_1281"> <div class="p">
<span class="pN">1281</span>Sativinayo amūḷhavinayo paṭiññātakaraṇaṃ tassapāpiyasikā tiṇavatthārako sammukhāvinayo—  ime samathā samathā, no yebhuyyasikā. Yebhuyyasikā samatho ceva yebhuyyasikā ca. (2) </div>
</div>
<div class="q" id="p_5V_1282"> <div class="p">
<span class="pN">1282</span>Amūḷhavinayo paṭiññātakaraṇaṃ tassapāpiyasikā tiṇavatthārako sammukhāvinayo yebhuyyasikā—  ime samathā samathā, no sativinayo. Sativinayo samatho ceva sativinayo ca. (3) </div>
</div>
<div class="q" id="p_5V_1283"> <div class="p">
<span class="pN">1283</span>Paṭiññātakaraṇaṃ tassapāpiyasikā tiṇavatthārako sammukhāvinayo yebhuyyasikā sativinayo—  ime samathā samathā, no amūḷhavinayo. Amūḷhavinayo samatho ceva amūḷhavinayo ca. (4) </div>
</div>
<div class="q" id="p_5V_1284"> <div class="p">
<span class="pN">1284</span>Tassapāpiyasikā tiṇavatthārako sammukhāvinayo yebhuyyasikā sativinayo amūḷhavinayo—  ime samathā samathā, no paṭiññātakaraṇaṃ. Paṭiññātakaraṇaṃ samatho ceva paṭiññātakaraṇañca. (5) </div>
</div>
<div class="q" id="p_5V_1285"> <div class="p">
<span class="pN">1285</span>Tiṇavatthārako sammukhāvinayo yebhuyyasikā sativinayo amūḷhavinayo paṭiññātakaraṇaṃ—  ime samathā samathā, no tassapāpiyasikā. Tassapāpiyasikā samatho ceva tassapāpiyasikā ca. (6) </div>
</div>
<div class="q" id="p_5V_1286"> <div class="p">
<span class="pN">1286</span>Sammukhāvinayo yebhuyyasikā sativinayo amūḷhavinayo paṭiññātakaraṇaṃ tassapāpiyasikā—  ime samathā samathā, no tiṇavatthārako. Tiṇavatthārako samatho ceva tiṇavatthārako ca. (7) </div>
</div>
<div class="CENTER" id="p_5V_1287">
<span class="pN">1287</span>Samathasammukhāvinayavāro niṭṭhito ekādasamo.</div>
</html>
