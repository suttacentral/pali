<html>
<div class="i">2.2.3.5 Pañcaka</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Pañcaka</div>
<div class="q" id="p_29Dhs_1624"> <div class="divNumber">967.</div> <div class="p">
<span class="pN">1624</span>Katamaṃ taṃ rūpaṃ pathavīdhātu? Yaṃ kakkhaḷaṃ kharagataṃ kakkhaḷattaṃ kakkhaḷabhāvo ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ pathavīdhātu. </div>
</div>
<div class="q" id="p_29Dhs_1625"> <div class="divNumber">968.</div> <div class="p">
<span class="pN">1625</span>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ āpodhātu. </div>
</div>
<div class="q" id="p_29Dhs_1626"> <div class="divNumber">969.</div> <div class="p">
<span class="pN">1626</span>Katamaṃ taṃ rūpaṃ tejodhātu? Yaṃ tejo tejogataṃ usmā usmāgataṃ usumaṃ usumagataṃ ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ tejodhātu. </div>
</div>
<div class="q" id="p_29Dhs_1627"> <div class="divNumber">970.</div> <div class="p">
<span class="pN">1627</span>Katamaṃ taṃ rūpaṃ vāyodhātu? Yaṃ vāyo vāyogataṃ thambhitattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ vāyodhātu. </div>
</div>
<div class="q" id="p_29Dhs_1628"> <div class="divNumber">971.</div> <div class="p">
<span class="pN">1628</span>Katamaṃ taṃ rūpaṃ upādā? Cakkhāyatanaṃ…pe…  kabaḷīkāro āhāro—  idaṃ taṃ rūpaṃ upādā. </div>
</div>
<div class="CENTER" id="p_29Dhs_1629">
<span class="pN">1629</span>Evaṃ pañcavidhena rūpasaṅgaho.<br> Pañcakaṃ.</div>
</html>
