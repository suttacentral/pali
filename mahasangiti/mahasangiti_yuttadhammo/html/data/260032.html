<html>
<div class="i">2.1.4.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggala</div>
<div class="q" id="p_33Y5_346"> <div class="divNumber">58.</div> <div class="p">
<span class="pN">346</span>»  Yassa dukkhasaccaṃ uppajjati tassa samudayasaccaṃ uppajjitthāti? Āmantā. </div>
</div>
<div class="q" id="p_33Y5_347"> <div class="p">
<span class="pN">347</span>«  Yassa vā pana samudayasaccaṃ uppajjittha tassa dukkhasaccaṃ uppajjatīti? </div>
</div>
<div class="q" id="p_33Y5_348"> <div class="p">
<span class="pN">348</span>Sabbesaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ samudayasaccaṃ uppajjittha, no ca tesaṃ dukkhasaccaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ samudayasaccañca uppajjittha dukkhasaccañca uppajjati. </div>
</div>
<div class="q" id="p_33Y5_349"> <div class="p">
<span class="pN">349</span>»  Yassa dukkhasaccaṃ uppajjati tassa maggasaccaṃ uppajjitthāti? Anabhisametāvīnaṃ upapajjantānaṃ pavatte cittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjittha. Abhisametāvīnaṃ upapajjantānaṃ pavatte cittassa uppādakkhaṇe tesaṃ dukkhasaccañca uppajjati maggasaccañca uppajjittha. </div>
</div>
<div class="q" id="p_33Y5_350"> <div class="p">
<span class="pN">350</span>«  Yassa vā pana maggasaccaṃ uppajjittha tassa dukkhasaccaṃ uppajjatīti? </div>
</div>
<div class="q" id="p_33Y5_351"> <div class="p">
<span class="pN">351</span>Abhisametāvīnaṃ cavantānaṃ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṃ maggasaccaṃ uppajjittha, no ca tesaṃ dukkhasaccaṃ uppajjati. Abhisametāvīnaṃ upapajjantānaṃ pavatte cittassa uppādakkhaṇe tesaṃ maggasaccañca uppajjittha dukkhasaccañca uppajjati. </div>
</div>
<div class="q" id="p_33Y5_352"> <div class="divNumber">59.</div> <div class="p">
<span class="pN">352</span>»  Yassa samudayasaccaṃ uppajjati tassa maggasaccaṃ uppajjitthāti? </div>
</div>
<div class="q" id="p_33Y5_353"> <div class="p">
<span class="pN">353</span>Anabhisametāvīnaṃ taṇhāya uppādakkhaṇe tesaṃ samudayasaccaṃ uppajjati, no ca tesaṃ maggasaccaṃ uppajjittha. Abhisametāvīnaṃ taṇhāya uppādakkhaṇe tesaṃ samudayasaccañca uppajjati maggasaccañca uppajjittha. </div>
</div>
<div class="q" id="p_33Y5_354"> <div class="p">
<span class="pN">354</span>«  Yassa vā pana maggasaccaṃ uppajjittha tassa samudayasaccaṃ uppajjatīti? </div>
</div>
<div class="q" id="p_33Y5_355"> <div class="p">
<span class="pN">355</span>Abhisametāvīnaṃ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṃ tesaṃ maggasaccaṃ uppajjittha, no ca tesaṃ samudayasaccaṃ uppajjati. Abhisametāvīnaṃ taṇhāya uppādakkhaṇe tesaṃ maggasaccañca uppajjittha samudayasaccañca uppajjati. </div>
</div>
</html>
