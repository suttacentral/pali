<html>
<div class="i">12.1.1 Sīlavattheragāthā</div>
<div class="h">Dvādasakanipāta</div>
<div class="h">Paṭhamavagga</div>
<div class="h">Sīlavattheragāthā</div>
<div class="q" id="p_19Th1_925"> <div class="divNumber">608.</div> <div class="p"> <table class="singleColumn"> <tr> <td> <div class="pN">925</div> <div class="G">“Sīlamevidha sikkhetha,</div> </td> </tr> <tr> <td> <div class="G">asmiṃ loke susikkhitaṃ;</div> </td> </tr> <tr> <td> <div class="G">Sīlañhi sabbasampattiṃ,</div> </td> </tr> <tr> <td> <div class="G">upanāmeti sevitaṃ.</div> </td> </tr> </table> </div>
</div>
<div class="q" id="p_19Th1_926"> <div class="divNumber">609.</div> <div class="p"> <table class="singleColumn"> <tr> <td> <div class="pN">926</div> <div class="G">Sīlaṃ rakkheyya medhāvī,</div> </td> </tr> <tr> <td> <div class="G">patthayāno tayo sukhe;</div> </td> </tr> <tr> <td> <div class="G">Pasaṃsaṃ vittilābhañca,</div> </td> </tr> <tr> <td> <div class="G">pecca sagge pamodanaṃ.</div> </td> </tr> </table> </div>
</div>
<div class="q" id="p_19Th1_927"> <div class="divNumber">610.</div> <div class="p"> <table class="singleColumn"> <tr> <td> <div class="pN">927</div> <div class="G">Sīlavā hi bahū mitte,</div> </td> </tr> <tr> <td> <div class="G">saññamenādhigacchati;</div> </td> </tr> <tr> <td> <div class="G">Dussīlo pana mittehi,</div> </td> </tr> <tr> <td> <div class="G">dhaṃsate pāpamācaraṃ.</div> </td> </tr> </table> </div>
</div>
<div class="q" id="p_19Th1_928"> <div class="divNumber">611.</div> <div class="p"> <table class="singleColumn"> <tr> <td> <div class="pN">928</div> <div class="G">Avaṇṇañca akittiñca,</div> </td> </tr> <tr> <td> <div class="G">dussīlo labhate naro;</div> </td> </tr> <tr> <td> <div class="G">Vaṇṇaṃ kittiṃ pasaṃsañca,</div> </td> </tr> <tr> <td> <div class="G">sadā labhati sīlavā.</div> </td> </tr> </table> </div>
</div>
<div class="q" id="p_19Th1_929"> <div class="divNumber">612.</div> <div class="p"> <table class="singleColumn"> <tr> <td> <div class="pN">929</div> <div class="G">Ādi sīlaṃ patiṭṭhā ca,</div> </td> </tr> <tr> <td> <div class="G">kalyāṇānañca mātukaṃ;</div> </td> </tr> <tr> <td> <div class="G">Pamukhaṃ sabbadhammānaṃ,</div> </td> </tr> <tr> <td> <div class="G">tasmā sīlaṃ visodhaye.</div> </td> </tr> </table> </div>
</div>
<div class="q" id="p_19Th1_930"> <div class="divNumber">613.</div> <div class="p"> <table class="singleColumn"> <tr> <td> <div class="pN">930</div> <div class="G">Velā ca saṃvaraṃ sīlaṃ,</div> </td> </tr> <tr> <td> <div class="G">cittassa abhihāsanaṃ;</div> </td> </tr> <tr> <td> <div class="G">Titthañca sabbabuddhānaṃ,</div> </td> </tr> <tr> <td> <div class="G">tasmā sīlaṃ visodhaye.</div> </td> </tr> </table> </div>
</div>
<div class="q" id="p_19Th1_931"> <div class="divNumber">614.</div> <div class="p"> <table class="singleColumn"> <tr> <td> <div class="pN">931</div> <div class="G">Sīlaṃ balaṃ appaṭimaṃ,</div> </td> </tr> <tr> <td> <div class="G">sīlaṃ āvudhamuttamaṃ;</div> </td> </tr> <tr> <td> <div class="G">Sīlamābharaṇaṃ seṭṭhaṃ,</div> </td> </tr> <tr> <td> <div class="G">sīlaṃ kavacamabbhutaṃ.</div> </td> </tr> </table> </div>
</div>
<div class="q" id="p_19Th1_932"> <div class="divNumber">615.</div> <div class="p"> <table class="singleColumn"> <tr> <td> <div class="pN">932</div> <div class="G">Sīlaṃ setu mahesakkho,</div> </td> </tr> <tr> <td> <div class="G">sīlaṃ gandho anuttaro;</div> </td> </tr> <tr> <td> <div class="G">Sīlaṃ vilepanaṃ seṭṭhaṃ,</div> </td> </tr> <tr> <td> <div class="G">yena vāti disodisaṃ.</div> </td> </tr> </table> </div>
</div>
<div class="q" id="p_19Th1_933"> <div class="divNumber">616.</div> <div class="p"> <table class="singleColumn"> <tr> <td> <div class="pN">933</div> <div class="G">Sīlaṃ sambalamevaggaṃ,</div> </td> </tr> <tr> <td> <div class="G">sīlaṃ pātheyyamuttamaṃ;</div> </td> </tr> <tr> <td> <div class="G">Sīlaṃ seṭṭho ativāho,</div> </td> </tr> <tr> <td> <div class="G">yena yāti disodisaṃ.</div> </td> </tr> </table> </div>
</div>
<div class="q" id="p_19Th1_934"> <div class="divNumber">617.</div> <div class="p"> <table class="singleColumn"> <tr> <td> <div class="pN">934</div> <div class="G">Idheva nindaṃ labhati,</div> </td> </tr> <tr> <td> <div class="G">peccāpāye ca dummano;</div> </td> </tr> <tr> <td> <div class="G">Sabbattha dummano bālo,</div> </td> </tr> <tr> <td> <div class="G">sīlesu asamāhito.</div> </td> </tr> </table> </div>
</div>
<div class="q" id="p_19Th1_935"> <div class="divNumber">618.</div> <div class="p"> <table class="singleColumn"> <tr> <td> <div class="pN">935</div> <div class="G">Idheva kittiṃ labhati,</div> </td> </tr> <tr> <td> <div class="G">pecca sagge ca summano;</div> </td> </tr> <tr> <td> <div class="G">Sabbattha sumano dhīro,</div> </td> </tr> <tr> <td> <div class="G">sīlesu susamāhito.</div> </td> </tr> </table> </div>
</div>
<div class="q" id="p_19Th1_936"> <div class="divNumber">619.</div> <div class="p"> <table class="singleColumn"> <tr> <td> <div class="pN">936</div> <div class="G">Sīlameva idha aggaṃ,</div> </td> </tr> <tr> <td> <div class="G">paññavā pana uttamo;</div> </td> </tr> <tr> <td> <div class="G">Manussesu ca devesu,</div> </td> </tr> <tr> <td> <div class="G">sīlapaññāṇato jayan”ti.</div> </td> </tr> </table> </div>
</div>
<div class="CENTER" id="p_19Th1_937">
<span class="pN">937</span>…  Sīlavo thero… .</div>
</html>
