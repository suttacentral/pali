<html>
<div class="i"> Hetu-ārammaṇa</div>
<div class="h">Hetugocchaka, Kusalattika</div>
<div class="h">Sahetukaduka, Kusalattika</div>
<div class="h">Akusalapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_39P3_1259"> <div class="divNumber">9.</div> <div class="p">
<span class="pN">1259</span>Sahetukaṃ akusalaṃ dhammaṃ paṭicca sahetuko akusalo dhammo uppajjati hetupaccayā. (1) </div>
</div>
<div class="q" id="p_39P3_1260"> <div class="p">
<span class="pN">1260</span>Ahetukaṃ akusalaṃ dhammaṃ paṭicca sahetuko akusalo dhammo uppajjati hetupaccayā. (1) </div>
</div>
<div class="q" id="p_39P3_1261"> <div class="p">
<span class="pN">1261</span>Sahetukaṃ akusalañca ahetukaṃ akusalañca dhammaṃ paṭicca sahetuko akusalo dhammo uppajjati hetupaccayā. (1) </div>
</div>
<div class="q" id="p_39P3_1262"> <div class="p">
<span class="pN">1262</span>Sahetukaṃ akusalaṃ dhammaṃ paṭicca sahetuko akusalo dhammo uppajjati ārammaṇapaccayā. Sahetukaṃ akusalaṃ dhammaṃ paṭicca ahetuko akusalo dhammo uppajjati ārammaṇapaccayā. Sahetukaṃ akusalaṃ dhammaṃ paṭicca sahetuko akusalo ca ahetuko akusalo ca dhammā uppajjanti ārammaṇapaccayā. (3) </div>
</div>
<div class="q" id="p_39P3_1263"> <div class="p">
<span class="pN">1263</span>Ahetukaṃ akusalaṃ dhammaṃ paṭicca sahetuko akusalo dhammo uppajjati ārammaṇapaccayā. (1) </div>
</div>
<div class="q" id="p_39P3_1264"> <div class="p">
<span class="pN">1264</span>Sahetukaṃ akusalañca ahetukaṃ akusalañca dhammaṃ paṭicca sahetuko akusalo dhammo uppajjati ārammaṇapaccayā. (1) </div>
</div>
<div class="q" id="p_39P3_1265"> <div class="p">
<span class="pN">1265</span>Sahetukaṃ akusalaṃ dhammaṃ paṭicca sahetuko akusalo dhammo uppajjati adhipatipaccayā. (Saṃkhittaṃ.) </div>
</div>
<div class="q" id="p_39P3_1266"> <div class="divNumber">10.</div> <div class="p">
<span class="pN">1266</span>Hetuyā tīṇi, ārammaṇe pañca, adhipatiyā ekaṃ, anantare pañca, samanantare pañca, sahajāte pañca, aññamaññe pañca, nissaye pañca, upanissaye pañca, purejāte pañca, āsevane pañca, kamme pañca, āhāre pañca, indriye pañca, jhāne pañca, magge pañca, sampayutte pañca, vippayutte pañca, atthiyā pañca, natthiyā pañca, vigate pañca, avigate pañca. (Saṃkhittaṃ.) </div>
</div>
</html>
