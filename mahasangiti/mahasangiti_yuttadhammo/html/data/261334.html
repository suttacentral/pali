<html>
<div class="i">10.14.5.1--4 Paccayānulomādi</div>
<div class="h">Mahantaraduka</div>
<div class="h">Upādinnaduka</div>
<div class="h">Saṃsaṭṭhavāra</div>
<div class="h">Paccayānulomādi</div>
<div class="q" id="p_38P2_3435"> <div class="divNumber">443.</div> <div class="p">
<span class="pN">3435</span>Upādinnaṃ dhammaṃ saṃsaṭṭho upādinno dhammo uppajjati hetupaccayā—  upādinnaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  paṭisandhikkhaṇe…pe… . </div>
</div>
<div class="q" id="p_38P2_3436"> <div class="p">
<span class="pN">3436</span>Anupādinnaṃ dhammaṃ saṃsaṭṭho anupādinno dhammo uppajjati hetupaccayā—  anupādinnaṃ ekaṃ khandhaṃ saṃsaṭṭhā tayo khandhā…pe…  dve khandhe…pe… . (1) </div>
</div>
<div class="q" id="p_38P2_3437"> <div class="p">
<span class="pN">3437</span>Hetuyā dve, ārammaṇe dve, adhipatiyā ekaṃ, anantare dve, samanantare dve, sahajāte dve, aññamaññe dve, nissaye dve, upanissaye dve, purejāte dve, āsevane ekaṃ, kamme dve, vipāke dve…pe…  avigate dve. </div>
</div>
<div class="CENTER" id="p_38P2_3438">
<span class="pN">3438</span>Anulomaṃ.</div>
<div class="q" id="p_38P2_3439"> <div class="divNumber">444.</div> <div class="p">
<span class="pN">3439</span>Upādinnaṃ dhammaṃ saṃsaṭṭho upādinno dhammo uppajjati nahetupaccayā—  ahetukaṃ upādinnaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  ahetukapaṭisandhikkhaṇe…pe… . (1) </div>
</div>
<div class="q" id="p_38P2_3440"> <div class="p">
<span class="pN">3440</span>Anupādinnaṃ dhammaṃ saṃsaṭṭho anupādinno dhammo uppajjati nahetupaccayā—  ahetukaṃ anupādinnaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (1) </div>
</div>
<div class="q" id="p_38P2_3441"> <div class="p">
<span class="pN">3441</span>Nahetuyā dve, naadhipatiyā dve, napurejāte dve, napacchājāte dve, naāsevane dve, nakamme ekaṃ, navipāke ekaṃ, najhāne ekaṃ, namagge dve, navippayutte dve. </div>
</div>
<div class="CENTER" id="p_38P2_3442">
<span class="pN">3442</span>Paccanīyaṃ.</div>
</html>
