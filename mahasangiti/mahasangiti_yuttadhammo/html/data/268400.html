<html>
<div class="i">1.3.5 Musāvādasutta</div>
<div class="h">Ekakanipāta</div>
<div class="h">Tatiyavagga</div>
<div class="h">Musāvādasutta</div>
<div class="q" id="p_18It_142"> <div class="divNumber">25.</div> <div class="p">
<span class="pN">142</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_143"> <div class="p">
<span class="pN">143</span>“Ekadhammaṃ atītassa, bhikkhave, purisapuggalassa nāhaṃ tassa kiñci pāpakammaṃ akaraṇīyanti vadāmi. Katamaṃ ekadhammaṃ? Yadidaṃ, bhikkhave, sampajānamusāvādo”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_144"> <div class="p"> <table class="singleColumn"> <tr> <td> <div class="pN">144</div> <div class="G">“Ekadhammaṃ atītassa,</div> </td> </tr> <tr> <td> <div class="G">musāvādissa jantuno;</div> </td> </tr> <tr> <td> <div class="G">Vitiṇṇaparalokassa,</div> </td> </tr> <tr> <td> <div class="G">natthi pāpaṃ akāriyan”ti.</div> </td> </tr> </table> </div>
</div>
<div class="q" id="p_18It_145"> <div class="p">
<span class="pN">145</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_146">
<span class="pN">146</span>Pañcamaṃ.</div>
</html>
