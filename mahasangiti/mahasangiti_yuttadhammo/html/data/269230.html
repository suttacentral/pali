<html>
<div class="i">4.4.7 Pīṭhajātaka</div>
<div class="h">Catukkanipāta</div>
<div class="h">Kokilavagga</div>
<div class="h">Pīṭhajātaka</div>
<div class="q" id="p_22J_1069"> <div class="divNumber">145.</div> <div class="p"> <table class="singleColumn"> <tr> <td> <div class="pN">1069</div> <div class="G">“Na te pīṭhamadāyimhā,</div> </td> </tr> <tr> <td> <div class="G">na pānaṃ napi bhojanaṃ;</div> </td> </tr> <tr> <td> <div class="G">Brahmacāri khamassu me,</div> </td> </tr> <tr> <td> <div class="G">etaṃ passāmi accayaṃ”.</div> </td> </tr> </table> </div>
</div>
<div class="q" id="p_22J_1070"> <div class="divNumber">146.</div> <div class="p"> <table class="singleColumn"> <tr> <td> <div class="pN">1070</div> <div class="G">“Nevābhisajjāmi na cāpi kuppe,</div> </td> </tr> <tr> <td> <div class="G">Na cāpi me appiyamāsi kiñci;</div> </td> </tr> <tr> <td> <div class="G">Athopi me āsi manovitakko,</div> </td> </tr> <tr> <td> <div class="G">Etādiso nūna kulassa dhammo”.</div> </td> </tr> </table> </div>
</div>
<div class="q" id="p_22J_1071"> <div class="divNumber">147.</div> <div class="p"> <table class="singleColumn"> <tr> <td> <div class="pN">1071</div> <div class="G">“Esasmākaṃ kule dhammo,</div> </td> </tr> <tr> <td> <div class="G">pitupitāmaho sadā;</div> </td> </tr> <tr> <td> <div class="G">Āsanaṃ udakaṃ pajjaṃ,</div> </td> </tr> <tr> <td> <div class="G">sabbetaṃ nipadāmase.</div> </td> </tr> </table> </div>
</div>
<div class="q" id="p_22J_1072"> <div class="divNumber">148.</div> <div class="p"> <table class="singleColumn"> <tr> <td> <div class="pN">1072</div> <div class="G">Esasmākaṃ kule dhammo,</div> </td> </tr> <tr> <td> <div class="G">pitupitāmaho sadā;</div> </td> </tr> <tr> <td> <div class="G">Sakkaccaṃ upatiṭṭhāma,</div> </td> </tr> <tr> <td> <div class="G">uttamaṃ viya ñātakan”ti.</div> </td> </tr> </table> </div>
</div>
<div class="CENTER" id="p_22J_1073">
<span class="pN">1073</span>Pīṭhajātakaṃ sattamaṃ.</div>
</html>
