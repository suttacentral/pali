<html>
<div class="i">4.3.10 Sīlavīmaṃsajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Sīlavīmaṃsajātaka</div>
<div class="q" id="p_22J_1032"> <div class="divNumber">117.</div> <div class="p"> <table class="singleColumn"> <tr> <td> <div class="pN">1032</div> <div class="G">“Sīlaṃ kireva kalyāṇaṃ,</div> </td> </tr> <tr> <td> <div class="G">sīlaṃ loke anuttaraṃ;</div> </td> </tr> <tr> <td> <div class="G">Passa ghoraviso nāgo,</div> </td> </tr> <tr> <td> <div class="G">sīlavāti na haññati”.</div> </td> </tr> </table> </div>
</div>
<div class="q" id="p_22J_1033"> <div class="divNumber">118.</div> <div class="p"> <table class="singleColumn"> <tr> <td> <div class="pN">1033</div> <div class="G">“Yāvadevassahū kiñci,</div> </td> </tr> <tr> <td> <div class="G">tāvadeva akhādisuṃ;</div> </td> </tr> <tr> <td> <div class="G">Saṅgamma kulalā loke,</div> </td> </tr> <tr> <td> <div class="G">na hiṃsanti akiñcanaṃ.</div> </td> </tr> </table> </div>
</div>
<div class="q" id="p_22J_1034"> <div class="divNumber">119.</div> <div class="p"> <table class="singleColumn"> <tr> <td> <div class="pN">1034</div> <div class="G">Sukhaṃ nirāsā supati,</div> </td> </tr> <tr> <td> <div class="G">āsā phalavatī sukhā;</div> </td> </tr> <tr> <td> <div class="G">Āsaṃ nirāsaṃ katvāna,</div> </td> </tr> <tr> <td> <div class="G">sukhaṃ supati piṅgalā.</div> </td> </tr> </table> </div>
</div>
<div class="q" id="p_22J_1035"> <div class="divNumber">120.</div> <div class="p"> <table class="singleColumn"> <tr> <td> <div class="pN">1035</div> <div class="G">Na samādhiparo atthi,</div> </td> </tr> <tr> <td> <div class="G">asmiṃ loke paramhi ca;</div> </td> </tr> <tr> <td> <div class="G">Na paraṃ nāpi attānaṃ,</div> </td> </tr> <tr> <td> <div class="G">vihiṃsati samāhito”ti.</div> </td> </tr> </table> </div>
</div>
<div class="CENTER" id="p_22J_1036">
<span class="pN">1036</span>Sīlavīmaṃsajātakaṃ dasamaṃ.<br> Kuṭidūsakavaggo tatiyo.</div>
<div class="SUMMARY" id="p_22J_1037">
<span class="pN">1037</span><span class="firstLetter">T</span>assuddānaṃ</div>
<div class="q" id="p_22J_1038"> <div class="p"> <table class="singleColumn"> <tr> <td> <div class="pN">1038</div> <div class="G">Samanussa saduddubha yācanako,</div> </td> </tr> <tr> <td> <div class="G">Atha meṇḍavaruttama godhavaro;</div> </td> </tr> <tr> <td> <div class="G">Atha kāyasakepuka bhotīvaro,</div> </td> </tr> <tr> <td> <div class="G">Atha rādhasusīlavarena dasāti.</div> </td> </tr> </table> </div>
</div>
</html>
