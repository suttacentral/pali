<html>
<div class="i">22.10 Pāpanivāriyattheraapadāna</div>
<div class="h">Hatthivagga</div>
<div class="h">Pāpanivāriyattheraapadāna</div>
<div class="q" id="p_20Ap1_2890"> <div class="divNumber">51.</div> <div class="p"> <table class="singleColumn"> <tr> <td> <div class="pN">2890</div> <div class="G">“Piyadassissa bhagavato,</div> </td> </tr> <tr> <td> <div class="G">caṅkamaṃ sodhitaṃ mayā;</div> </td> </tr> <tr> <td> <div class="G">Naḷakehi paṭicchannaṃ,</div> </td> </tr> <tr> <td> <div class="G">vātātapanivāraṇaṃ.</div> </td> </tr> </table> </div>
</div>
<div class="q" id="p_20Ap1_2891"> <div class="divNumber">52.</div> <div class="p"> <table class="singleColumn"> <tr> <td> <div class="pN">2891</div> <div class="G">Pāpaṃ vivajjanatthāya,</div> </td> </tr> <tr> <td> <div class="G">kusalassupasampadā;</div> </td> </tr> <tr> <td> <div class="G">Kilesānaṃ pahānāya,</div> </td> </tr> <tr> <td> <div class="G">padahiṃ satthu sāsane.</div> </td> </tr> </table> </div>
</div>
<div class="q" id="p_20Ap1_2892"> <div class="divNumber">53.</div> <div class="p"> <table class="singleColumn"> <tr> <td> <div class="pN">2892</div> <div class="G">Ito ekādase kappe,</div> </td> </tr> <tr> <td> <div class="G">aggidevoti vissuto;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2893"> <div class="divNumber">54.</div> <div class="p"> <table class="singleColumn"> <tr> <td> <div class="pN">2893</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2368)</div> </td> </tr> </table> </div>
</div>
<div class="q" id="p_20Ap1_2894"> <div class="p">
<span class="pN">2894</span>Itthaṃ sudaṃ āyasmā pāpanivāriyo thero imā gāthāyo abhāsitthāti. </div>
</div>
<div class="CENTER" id="p_20Ap1_2895">
<span class="pN">2895</span>Pāpanivāriyattherassāpadānaṃ dasamaṃ.</div>
<div class="ENDH3" id="p_20Ap1_2896">
<span class="pN">2896</span>Hatthivaggo bāvīsatimo.</div>
<div class="SUMMARY" id="p_20Ap1_2897">
<span class="pN">2897</span><span class="firstLetter">T</span>assuddānaṃ</div>
<div class="q" id="p_20Ap1_2898"> <div class="p"> <table class="singleColumn"> <tr> <td> <div class="pN">2898</div> <div class="G">Hatthi pānadhi saccañca,</div> </td> </tr> <tr> <td> <div class="G">ekasaññi ca raṃsiko;</div> </td> </tr> <tr> <td> <div class="G">Sandhito tālavaṇṭañca,</div> </td> </tr> <tr> <td> <div class="G">tathā akkantasaññako;</div> </td> </tr> <tr> <td> <div class="G">Sappi pāpanivārī ca,</div> </td> </tr> <tr> <td> <div class="G">catuppaññāsa gāthakāti.</div> </td> </tr> </table> </div>
</div>
</html>
