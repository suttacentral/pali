<html>
<div class="i">5.3.1 Ekādhippāyakathā</div>
<div class="h">Khuddakaaḍḍhapaṇṇāsaka</div>
<div class="h">Tevīsatimavagga</div>
<div class="h">Ekādhippāyakathā</div>
<div class="q" id="p_32Kv_2775"> <div class="divNumber">908.</div> <div class="p">
<span class="pN">2775</span>๐ Ekādhippāyena methuno dhammo paṭisevitabboti? Āmantā. Ekādhippāyena assamaṇena hotabbaṃ, abhikkhunā hotabbaṃ, chinnamūlena hotabbaṃ pārājikena hotabbanti? Na hevaṃ vattabbe…pe…  ekādhippāyena methuno dhammo paṭisevitabboti? Āmantā. Ekādhippāyena pāṇo hantabbo, adinnaṃ ādiyitabbaṃ, musā bhaṇitabbā, pisuṇaṃ bhaṇitabbaṃ, pharusaṃ bhaṇitabbaṃ, samphaṃ palapitabbaṃ, sandhi cheditabbo, nillopaṃ hātabbaṃ, ekāgārikaṃ kātabbaṃ, paripanthe ṭhātabbaṃ, paradāro gantabbo, gāmaghātako kātabbo, nigamaghātako kātabboti? Na hevaṃ vattabbe…pe… . </div>
</div>
<div class="CENTER" id="p_32Kv_2776">
<span class="pN">2776</span>Ekādhippāyakathā niṭṭhitā.</div>
</html>
