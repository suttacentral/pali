<html>
<div class="i">3.5.9 Tatiyasaññāvedayitakathā</div>
<div class="h">Anusayapaṇṇāsaka</div>
<div class="h">Pannarasamavagga</div>
<div class="h">Tatiyasaññāvedayitakathā</div>
<div class="q" id="p_32Kv_2320"> <div class="divNumber">732.</div> <div class="p">
<span class="pN">2320</span>๐ Saññāvedayitanirodhaṃ samāpanno kālaṃ kareyyāti? Āmantā. Atthi saññāvedayitanirodhaṃ samāpannassa māraṇantiyo phasso, māraṇantiyā vedanā, māraṇantiyā saññā, māraṇantiyā cetanā, māraṇantiyaṃ cittanti? Na hevaṃ vattabbe…pe…  natthi saññāvedayitanirodhaṃ samāpannassa māraṇantiyo phasso, māraṇantiyā vedanā, māraṇantiyā saññā, māraṇantiyā cetanā, māraṇantiyaṃ cittanti? Āmantā. Hañci natthi saññāvedayitanirodhaṃ samāpannassa māraṇantiyo phasso, māraṇantiyā vedanā, māraṇantiyā saññā, māraṇantiyā cetanā, māraṇantiyaṃ cittaṃ, no ca vata re vattabbe—  “saññāvedayitanirodhaṃ samāpanno kālaṃ kareyyā”ti. </div>
</div>
<div class="q" id="p_32Kv_2321"> <div class="p">
<span class="pN">2321</span>๐ Saññāvedayitanirodhaṃ samāpanno kālaṃ kareyyāti? Āmantā. Atthi saññāvedayitanirodhaṃ samāpannassa phasso vedanā saññā cetanā cittanti? Na hevaṃ vattabbe…pe…  natthi saññāvedayitanirodhaṃ samāpannassa phasso vedanā saññā cetanā cittanti? Āmantā. Aphassakassa kālaṃkiriyā, avedanakassa kālaṃkiriyā…pe…  acittakassa kālaṃkiriyāti? Na hevaṃ vattabbe…pe…  nanu saphassakassa kālaṃkiriyā…pe…  sacittakassa kālaṃkiriyāti? Āmantā. Hañci saphassakassa kālaṃkiriyā…pe…  sacittakassa kālaṃkiriyā, no ca vata re vattabbe—  “saññāvedayitanirodhaṃ samāpanno kālaṃ kareyyā”ti. </div>
</div>
<div class="q" id="p_32Kv_2322"> <div class="p">
<span class="pN">2322</span>๐ Saññāvedayitanirodhaṃ samāpanno kālaṃ kareyyāti? Āmantā. Saññāvedayitanirodhaṃ samāpannassa kāye visaṃ kameyya, satthaṃ kameyya, aggi kameyyāti? Na hevaṃ vattabbe…pe…  saññāvedayitanirodhaṃ samāpannassa kāye visaṃ na kameyya, satthaṃ na kameyya, aggi na kameyyāti? Āmantā. Hañci saññāvedayitanirodhaṃ samāpannassa kāye visaṃ na kameyya, satthaṃ na kameyya, aggi na kameyya, no ca vata re vattabbe—  “saññāvedayitanirodhaṃ samāpanno kālaṃ kareyyā”ti. </div>
</div>
<div class="q" id="p_32Kv_2323"> <div class="p">
<span class="pN">2323</span>๐ Saññāvedayitanirodhaṃ samāpanno kālaṃ kareyyāti? Āmantā. Saññāvedayitanirodhaṃ samāpannassa kāye visaṃ kameyya, satthaṃ kameyya, aggi kameyyāti? Āmantā. Na nirodhaṃ samāpannoti? Na hevaṃ vattabbe…pe… . </div>
</div>
<div class="q" id="p_32Kv_2324"> <div class="divNumber">733.</div> <div class="p">
<span class="pN">2324</span>× Saññāvedayitanirodhaṃ samāpanno na kālaṃ kareyyāti? Āmantā. Atthi so niyāmo yena niyāmena niyato saññāvedayitanirodhaṃ samāpanno na kālaṃ kareyyāti? Natthi. Hañci natthi so niyāmo yena niyāmena niyato saññāvedayitanirodhaṃ samāpanno na kālaṃ kareyya, no ca vata re vattabbe—  “saññāvedayitanirodhaṃ samāpanno na kālaṃ kareyyā”ti. </div>
</div>
<div class="q" id="p_32Kv_2325"> <div class="divNumber">734.</div> <div class="p">
<span class="pN">2325</span>๐ Cakkhuviññāṇasamaṅgī na kālaṃ kareyyāti? Āmantā. Atthi so niyāmo yena niyāmena niyato cakkhuviññāṇasamaṅgī na kālaṃ kareyyāti? Natthi. Hañci natthi so niyāmo yena niyāmena niyato cakkhuviññāṇasamaṅgī na kālaṃ kareyya, no ca vata re vattabbe—  “cakkhuviññāṇasamaṅgī na kālaṃ kareyyā”ti. </div>
</div>
<div class="CENTER" id="p_32Kv_2326">
<span class="pN">2326</span>Tatiyasaññāvedayitakathā niṭṭhitā.</div>
</html>
