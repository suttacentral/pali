<html>
<div class="i">40.8 Saḷalamaṇḍapiyattheraapadāna</div>
<div class="h">Pilindavacchavagga</div>
<div class="h">Saḷalamaṇḍapiyattheraapadāna</div>
<div class="q" id="p_20Ap1_4761"> <div class="divNumber">449.</div> <div class="p"> <table class="singleColumn"> <tr> <td> <div class="pN">4761</div> <div class="G">“Nibbute kakusandhamhi,</div> </td> </tr> <tr> <td> <div class="G">brāhmaṇamhi vusīmati;</div> </td> </tr> <tr> <td> <div class="G">Gahetvā saḷalaṃ mālaṃ,</div> </td> </tr> <tr> <td> <div class="G">maṇḍapaṃ kārayiṃ ahaṃ.</div> </td> </tr> </table> </div>
</div>
<div class="q" id="p_20Ap1_4762"> <div class="divNumber">450.</div> <div class="p"> <table class="singleColumn"> <tr> <td> <div class="pN">4762</div> <div class="G">Tāvatiṃsagato santo,</div> </td> </tr> <tr> <td> <div class="G">labhāmi byamhamuttamaṃ;</div> </td> </tr> <tr> <td> <div class="G">Aññe devetirocāmi,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4763"> <div class="divNumber">451.</div> <div class="p"> <table class="singleColumn"> <tr> <td> <div class="pN">4763</div> <div class="G">Divā vā yadi vā rattiṃ,</div> </td> </tr> <tr> <td> <div class="G">caṅkamanto ṭhito cahaṃ;</div> </td> </tr> <tr> <td> <div class="G">Channo saḷalapupphehi,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4764"> <div class="divNumber">452.</div> <div class="p"> <table class="singleColumn"> <tr> <td> <div class="pN">4764</div> <div class="G">Imasmiṃyeva kappamhi,</div> </td> </tr> <tr> <td> <div class="G">yaṃ buddhamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4765"> <div class="divNumber">453.</div> <div class="p"> <table class="singleColumn"> <tr> <td> <div class="pN">4765</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4766"> <div class="divNumber">454.</div> <div class="p"> <table class="singleColumn"> <tr> <td> <div class="pN">4766</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_4767"> <div class="divNumber">455.</div> <div class="p"> <table class="singleColumn"> <tr> <td> <div class="pN">4767</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4768"> <div class="p">
<span class="pN">4768</span>Itthaṃ sudaṃ āyasmā saḷalamaṇḍapiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4769">
<span class="pN">4769</span>Saḷalamaṇḍapiyattherassāpadānaṃ aṭṭhamaṃ.</div>
</html>
