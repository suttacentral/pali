<html>
<div class="i">2.1.1.5 Paccanīkaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkaokāsa</div>
<div class="q" id="p_35Y10_1905"> <div class="divNumber">222.</div> <div class="p">
<span class="pN">1905</span>»  Yattha cakkhundriyaṃ na uppajjati tattha sotindriyaṃ na uppajjatīti? Āmantā. </div>
</div>
<div class="q" id="p_35Y10_1906"> <div class="p">
<span class="pN">1906</span>«  Yattha vā pana sotindriyaṃ na uppajjati tattha cakkhundriyaṃ na uppajjatīti? Āmantā. </div>
</div>
<div class="q" id="p_35Y10_1907"> <div class="p">
<span class="pN">1907</span>»  Yattha cakkhundriyaṃ na uppajjati tattha ghānindriyaṃ na uppajjatīti? Āmantā. </div>
</div>
<div class="q" id="p_35Y10_1908"> <div class="p">
<span class="pN">1908</span>«  Yattha vā pana ghānindriyaṃ na uppajjati tattha cakkhundriyaṃ na uppajjatīti? </div>
</div>
<div class="q" id="p_35Y10_1909"> <div class="p">
<span class="pN">1909</span>Rūpāvacare tattha ghānindriyaṃ na uppajjati, no ca tattha cakkhundriyaṃ na uppajjati. Asaññasatte arūpe tattha ghānindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1910"> <div class="p">
<span class="pN">1910</span>»  Yattha cakkhundriyaṃ na uppajjati tattha itthindriyaṃ…pe…  purisindriyaṃ na uppajjatīti? Āmantā. </div>
</div>
<div class="q" id="p_35Y10_1911"> <div class="p">
<span class="pN">1911</span>«  Yattha vā pana purisindriyaṃ na uppajjati tattha cakkhundriyaṃ na uppajjatīti? </div>
</div>
<div class="q" id="p_35Y10_1912"> <div class="p">
<span class="pN">1912</span>Rūpāvacare tattha purisindriyaṃ na uppajjati, no ca tattha cakkhundriyaṃ na uppajjati. Asaññasatte arūpe tattha purisindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1913"> <div class="p">
<span class="pN">1913</span>»  Yattha cakkhundriyaṃ na uppajjati tattha jīvitindriyaṃ na uppajjatīti? Uppajjati. </div>
</div>
<div class="q" id="p_35Y10_1914"> <div class="p">
<span class="pN">1914</span>«  Yattha vā pana jīvitindriyaṃ na uppajjati tattha cakkhundriyaṃ na uppajjatīti? Natthi. </div>
</div>
<div class="q" id="p_35Y10_1915"> <div class="p">
<span class="pN">1915</span>»  Yattha cakkhundriyaṃ na uppajjati tattha somanassindriyaṃ na uppajjatīti? Āmantā. </div>
</div>
<div class="q" id="p_35Y10_1916"> <div class="p">
<span class="pN">1916</span>«  Yattha vā pana somanassindriyaṃ na uppajjati tattha cakkhundriyaṃ na uppajjatīti? Āmantā. </div>
</div>
<div class="q" id="p_35Y10_1917"> <div class="p">
<span class="pN">1917</span>»  Yattha cakkhundriyaṃ na uppajjati tattha upekkhindriyaṃ na uppajjatīti? </div>
</div>
<div class="q" id="p_35Y10_1918"> <div class="p">
<span class="pN">1918</span>Arūpe tattha cakkhundriyaṃ na uppajjati, no ca tattha upekkhindriyaṃ na uppajjati. Asaññasatte tattha cakkhundriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1919"> <div class="p">
<span class="pN">1919</span>«  Yattha vā pana upekkhindriyaṃ na uppajjati tattha cakkhundriyaṃ na uppajjatīti? Āmantā. </div>
</div>
<div class="q" id="p_35Y10_1920"> <div class="p">
<span class="pN">1920</span>»  Yattha cakkhundriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? </div>
</div>
<div class="q" id="p_35Y10_1921"> <div class="p">
<span class="pN">1921</span>Arūpe tattha cakkhundriyaṃ na uppajjati, no ca tattha manindriyaṃ na uppajjati. Asaññasatte tattha cakkhundriyañca na uppajjati manindriyañca na uppajjati. </div>
</div>
<div class="q" id="p_35Y10_1922"> <div class="p">
<span class="pN">1922</span>«  Yattha vā pana manindriyaṃ na uppajjati tattha cakkhundriyaṃ na uppajjatīti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_1923"> <div class="divNumber">223.</div> <div class="p">
<span class="pN">1923</span>»  Yattha ghānindriyaṃ na uppajjati tattha itthindriyaṃ…pe…  purisindriyaṃ na uppajjatīti? Āmantā. </div>
</div>
<div class="q" id="p_35Y10_1924"> <div class="p">
<span class="pN">1924</span>«  Yattha vā pana purisindriyaṃ na uppajjati tattha ghānindriyaṃ na uppajjatīti? Āmantā. </div>
</div>
<div class="q" id="p_35Y10_1925"> <div class="p">
<span class="pN">1925</span>»  Yattha ghānindriyaṃ na uppajjati tattha jīvitindriyaṃ na uppajjatīti? Uppajjati. </div>
</div>
<div class="q" id="p_35Y10_1926"> <div class="p">
<span class="pN">1926</span>«  Yattha vā pana jīvitindriyaṃ na uppajjati tattha ghānindriyaṃ na uppajjatīti? Natthi. </div>
</div>
<div class="q" id="p_35Y10_1927"> <div class="p">
<span class="pN">1927</span>»  Yattha ghānindriyaṃ na uppajjati tattha somanassindriyaṃ na uppajjatīti? </div>
</div>
<div class="q" id="p_35Y10_1928"> <div class="p">
<span class="pN">1928</span>Rūpāvacare tattha ghānindriyaṃ na uppajjati, no ca tattha somanassindriyaṃ na uppajjati. Asaññasatte arūpe tattha ghānindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1929"> <div class="p">
<span class="pN">1929</span>«  Yattha vā pana somanassindriyaṃ na uppajjati tattha ghānindriyaṃ na uppajjatīti? Āmantā. </div>
</div>
<div class="q" id="p_35Y10_1930"> <div class="p">
<span class="pN">1930</span>»  Yattha ghānindriyaṃ na uppajjati tattha upekkhindriyaṃ na uppajjatīti? </div>
</div>
<div class="q" id="p_35Y10_1931"> <div class="p">
<span class="pN">1931</span>Rūpāvacare arūpāvacare tattha ghānindriyaṃ na uppajjati, no ca tattha upekkhindriyaṃ na uppajjati. Asaññasatte tattha ghānindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1932"> <div class="p">
<span class="pN">1932</span>«  Yattha vā pana upekkhindriyaṃ na uppajjati tattha ghānindriyaṃ na uppajjatīti? Āmantā. </div>
</div>
<div class="q" id="p_35Y10_1933"> <div class="p">
<span class="pN">1933</span>»  Yattha ghānindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? </div>
</div>
<div class="q" id="p_35Y10_1934"> <div class="p">
<span class="pN">1934</span>Rūpāvacare arūpāvacare tattha ghānindriyaṃ na uppajjati, no ca tattha manindriyaṃ na uppajjati. Asaññasatte tattha ghānindriyañca na uppajjati manindriyañca na uppajjati. </div>
</div>
<div class="q" id="p_35Y10_1935"> <div class="p">
<span class="pN">1935</span>«  Yattha vā pana manindriyaṃ na uppajjati tattha ghānindriyaṃ na uppajjatīti? Āmantā. (Ghānindriyamūlakaṃ.) </div>
</div>
<div class="q" id="p_35Y10_1936"> <div class="divNumber">224.</div> <div class="p">
<span class="pN">1936</span>»  Yattha itthindriyaṃ na uppajjati tattha purisindriyaṃ na uppajjatīti? Āmantā. </div>
</div>
<div class="q" id="p_35Y10_1937"> <div class="p">
<span class="pN">1937</span>«  Yattha vā pana purisindriyaṃ na uppajjati tattha itthindriyaṃ na uppajjatīti? Āmantā…pe… . </div>
</div>
<div class="q" id="p_35Y10_1938"> <div class="divNumber">225.</div> <div class="p">
<span class="pN">1938</span>»  Yattha purisindriyaṃ na uppajjati tattha jīvitindriyaṃ na uppajjatīti? Uppajjati. </div>
</div>
<div class="q" id="p_35Y10_1939"> <div class="p">
<span class="pN">1939</span>«  Yattha vā pana jīvitindriyaṃ na uppajjati tattha purisindriyaṃ na uppajjatīti? Natthi. </div>
</div>
<div class="q" id="p_35Y10_1940"> <div class="p">
<span class="pN">1940</span>»  Yattha purisindriyaṃ na uppajjati tattha somanassindriyaṃ na uppajjatīti? </div>
</div>
<div class="q" id="p_35Y10_1941"> <div class="p">
<span class="pN">1941</span>Rūpāvacare tattha purisindriyaṃ na uppajjati, no ca tattha somanassindriyaṃ na uppajjati. Asaññasatte arūpe tattha purisindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1942"> <div class="p">
<span class="pN">1942</span>«  Yattha vā pana somanassindriyaṃ na uppajjati tattha purisindriyaṃ na uppajjatīti? Āmantā. </div>
</div>
<div class="q" id="p_35Y10_1943"> <div class="p">
<span class="pN">1943</span>»  Yattha purisindriyaṃ na uppajjati tattha upekkhindriyaṃ na uppajjatīti? </div>
</div>
<div class="q" id="p_35Y10_1944"> <div class="p">
<span class="pN">1944</span>Rūpāvacare arūpāvacare tattha purisindriyaṃ na uppajjati, no ca tattha upekkhindriyaṃ na uppajjati. Asaññasatte tattha purisindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1945"> <div class="p">
<span class="pN">1945</span>«  Yattha vā pana upekkhindriyaṃ na uppajjati tattha purisindriyaṃ na uppajjatīti? Āmantā. </div>
</div>
<div class="q" id="p_35Y10_1946"> <div class="p">
<span class="pN">1946</span>»  Yattha purisindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? </div>
</div>
<div class="q" id="p_35Y10_1947"> <div class="p">
<span class="pN">1947</span>Rūpāvacare arūpāvacare tattha purisindriyaṃ na uppajjati, no ca tattha manindriyaṃ na uppajjati. Asaññasatte tattha purisindriyañca na uppajjati manindriyañca na uppajjati. </div>
</div>
<div class="q" id="p_35Y10_1948"> <div class="p">
<span class="pN">1948</span>«  Yattha vā pana manindriyaṃ na uppajjati tattha purisindriyaṃ na uppajjatīti? Āmantā. (Purisindriyamūlakaṃ.) </div>
</div>
<div class="q" id="p_35Y10_1949"> <div class="divNumber">226.</div> <div class="p">
<span class="pN">1949</span>»  Yattha jīvitindriyaṃ na uppajjati tattha somanassindriyaṃ na uppajjatīti? Natthi. </div>
</div>
<div class="q" id="p_35Y10_1950"> <div class="p">
<span class="pN">1950</span>«  Yattha vā pana somanassindriyaṃ na uppajjati tattha jīvitindriyaṃ na uppajjatīti? Uppajjati. </div>
</div>
<div class="q" id="p_35Y10_1951"> <div class="p">
<span class="pN">1951</span>»  Yattha jīvitindriyaṃ na uppajjati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjatīti? Natthi. </div>
</div>
<div class="q" id="p_35Y10_1952"> <div class="p">
<span class="pN">1952</span>«  Yattha vā pana manindriyaṃ na uppajjati tattha jīvitindriyaṃ na uppajjatīti? Uppajjati. (Jīvitindriyamūlakaṃ.) </div>
</div>
<div class="q" id="p_35Y10_1953"> <div class="divNumber">227.</div> <div class="p">
<span class="pN">1953</span>»  Yattha somanassindriyaṃ na uppajjati tattha upekkhindriyaṃ na uppajjatīti? Āmantā. </div>
</div>
<div class="q" id="p_35Y10_1954"> <div class="p">
<span class="pN">1954</span>«  Yattha vā pana upekkhindriyaṃ na uppajjati tattha somanassindriyaṃ na uppajjatīti? Āmantā. </div>
</div>
<div class="q" id="p_35Y10_1955"> <div class="p">
<span class="pN">1955</span>»  Yattha somanassindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? Āmantā. </div>
</div>
<div class="q" id="p_35Y10_1956"> <div class="p">
<span class="pN">1956</span>«  Yattha vā pana manindriyaṃ na uppajjati tattha somanassindriyaṃ na uppajjatīti? Āmantā. (Somanassindriyamūlakaṃ.) </div>
</div>
<div class="q" id="p_35Y10_1957"> <div class="divNumber">228.</div> <div class="p">
<span class="pN">1957</span>»  Yattha upekkhindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? Āmantā. </div>
</div>
<div class="q" id="p_35Y10_1958"> <div class="p">
<span class="pN">1958</span>«  Yattha vā pana manindriyaṃ na uppajjati tattha upekkhindriyaṃ na uppajjatīti? Āmantā. (Upekkhindriyamūlakaṃ.) </div>
</div>
<div class="q" id="p_35Y10_1959"> <div class="divNumber">229.</div> <div class="p">
<span class="pN">1959</span>»  Yattha saddhindriyaṃ na uppajjati tattha paññindriyaṃ…pe…  manindriyaṃ na uppajjatīti? Āmantā. </div>
</div>
<div class="q" id="p_35Y10_1960"> <div class="p">
<span class="pN">1960</span>«  Yattha vā pana manindriyaṃ na uppajjati tattha saddhindriyaṃ na uppajjatīti? Āmantā. (Saddhindriyamūlakaṃ.) </div>
</div>
<div class="q" id="p_35Y10_1961"> <div class="divNumber">230.</div> <div class="p">
<span class="pN">1961</span>»  Yattha paññindriyaṃ na uppajjati tattha manindriyaṃ na uppajjatīti? Āmantā. </div>
</div>
<div class="q" id="p_35Y10_1962"> <div class="p">
<span class="pN">1962</span>«  Yattha vā pana manindriyaṃ na uppajjati tattha paññindriyaṃ na uppajjatīti? Āmantā. (Paññindriyamūlakaṃ.) </div>
</div>
</html>
