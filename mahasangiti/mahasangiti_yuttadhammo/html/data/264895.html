<html>
<div class="i"> Vippayutta</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_1057"> <div class="divNumber">34.</div> <div class="p">
<span class="pN">1057</span>Āsavo dhammo noāsavassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  āsavā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  āsavā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_1058"> <div class="divNumber">35.</div> <div class="p">
<span class="pN">1058</span>Noāsavo dhammo noāsavassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātā</span>—  noāsavā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe…pe…  khandhā vatthussa vippayuttapaccayena paccayo, vatthu khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu noāsavānaṃ khandhānaṃ vippayuttapaccayena paccayo. <span class="bold">Pacchājātā</span>—  noāsavā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_38P2_1059"> <div class="p">
<span class="pN">1059</span>Noāsavo dhammo āsavassa dhammassa vippayuttapaccayena paccayo. <span class="bold">Purejātaṃ</span>—  vatthu āsavānaṃ vippayuttapaccayena paccayo. (2) </div>
</div>
<div class="q" id="p_38P2_1060"> <div class="p">
<span class="pN">1060</span>Noāsavo dhammo āsavassa ca noāsavassa ca dhammassa vippayuttapaccayena paccayo. <span class="bold">Purejātaṃ</span>—  vatthu āsavānaṃ sampayuttakānañca khandhānaṃ vippayuttapaccayena paccayo. (3) </div>
</div>
<div class="q" id="p_38P2_1061"> <div class="divNumber">36.</div> <div class="p">
<span class="pN">1061</span>Āsavo ca noāsavo ca dhammā noāsavassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  āsavā ca sampayuttakā ca khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  āsavā ca sampayuttakā ca khandhā purejātassa imassa kāyassa vippayuttapaccayena paccayo. (1) </div>
</div>
</html>
