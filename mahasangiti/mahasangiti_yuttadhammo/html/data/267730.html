<html>
<div class="i">4.5 Sukkātherīapadāna</div>
<div class="h">Khattiyāvagga</div>
<div class="h">Sukkātherīapadāna</div>
<div class="q" id="p_20Ap2_1323"> <div class="divNumber">111.</div> <div class="p"> <table class="singleColumn"> <tr> <td> <div class="pN">1323</div> <div class="G">“Ekanavutito kappe,</div> </td> </tr> <tr> <td> <div class="G">vipassī nāma nāyako;</div> </td> </tr> <tr> <td> <div class="G">Uppajji cārudassano,</div> </td> </tr> <tr> <td> <div class="G">sabbadhammavipassako.</div> </td> </tr> </table> </div>
</div>
<div class="q" id="p_20Ap2_1324"> <div class="divNumber">112.</div> <div class="p"> <table class="singleColumn"> <tr> <td> <div class="pN">1324</div> <div class="G">Tadāhaṃ bandhumatiyaṃ,</div> </td> </tr> <tr> <td> <div class="G">jātā aññatare kule;</div> </td> </tr> <tr> <td> <div class="G">Dhammaṃ sutvāna munino,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap2_1325"> <div class="divNumber">113.</div> <div class="p"> <table class="singleColumn"> <tr> <td> <div class="pN">1325</div> <div class="G">Bahussutā dhammadharā,</div> </td> </tr> <tr> <td> <div class="G">paṭibhānavatī tathā;</div> </td> </tr> <tr> <td> <div class="G">Vicittakathikā cāpi,</div> </td> </tr> <tr> <td> <div class="G">jinasāsanakārikā.</div> </td> </tr> </table> </div>
</div>
<div class="q" id="p_20Ap2_1326"> <div class="divNumber">114.</div> <div class="p"> <table class="singleColumn"> <tr> <td> <div class="pN">1326</div> <div class="G">Tadā dhammakathaṃ katvā,</div> </td> </tr> <tr> <td> <div class="G">hitāya janataṃ bahuṃ;</div> </td> </tr> <tr> <td> <div class="G">Tato cutāhaṃ tusitaṃ,</div> </td> </tr> <tr> <td> <div class="G">upapannā yasassinī.</div> </td> </tr> </table> </div>
</div>
<div class="q" id="p_20Ap2_1327"> <div class="divNumber">115.</div> <div class="p"> <table class="singleColumn"> <tr> <td> <div class="pN">1327</div> <div class="G">Ekattiṃse ito kappe,</div> </td> </tr> <tr> <td> <div class="G">sikhī viya sikhī jino;</div> </td> </tr> <tr> <td> <div class="G">Tapanto yasasā loke,</div> </td> </tr> <tr> <td> <div class="G">uppajji vadataṃ varo.</div> </td> </tr> </table> </div>
</div>
<div class="q" id="p_20Ap2_1328"> <div class="divNumber">116.</div> <div class="p"> <table class="singleColumn"> <tr> <td> <div class="pN">1328</div> <div class="G">Tadāpi pabbajitvāna,</div> </td> </tr> <tr> <td> <div class="G">buddhasāsanakovidā;</div> </td> </tr> <tr> <td> <div class="G">Jotetvā jinavākyāni,</div> </td> </tr> <tr> <td> <div class="G">tatopi tidivaṃ gatā.</div> </td> </tr> </table> </div>
</div>
<div class="q" id="p_20Ap2_1329"> <div class="divNumber">117.</div> <div class="p"> <table class="singleColumn"> <tr> <td> <div class="pN">1329</div> <div class="G">Ekattiṃseva kappamhi,</div> </td> </tr> <tr> <td> <div class="G">vessabhū nāma nāyako;</div> </td> </tr> <tr> <td> <div class="G">Uppajjittha mahāñāṇī,</div> </td> </tr> <tr> <td> <div class="G">tadāpi ca tathevahaṃ.</div> </td> </tr> </table> </div>
</div>
<div class="q" id="p_20Ap2_1330"> <div class="divNumber">118.</div> <div class="p"> <table class="singleColumn"> <tr> <td> <div class="pN">1330</div> <div class="G">Pabbajitvā dhammadharā,</div> </td> </tr> <tr> <td> <div class="G">jotayiṃ jinasāsanaṃ;</div> </td> </tr> <tr> <td> <div class="G">Gantvā marupuraṃ rammaṃ,</div> </td> </tr> <tr> <td> <div class="G">anubhosiṃ mahāsukhaṃ.</div> </td> </tr> </table> </div>
</div>
<div class="q" id="p_20Ap2_1331"> <div class="divNumber">119.</div> <div class="p"> <table class="singleColumn"> <tr> <td> <div class="pN">1331</div> <div class="G">Imamhi bhaddake kappe,</div> </td> </tr> <tr> <td> <div class="G">kakusandho jinuttamo;</div> </td> </tr> <tr> <td> <div class="G">Uppajji narasaraṇo,</div> </td> </tr> <tr> <td> <div class="G">tadāpi ca tathevahaṃ.</div> </td> </tr> </table> </div>
</div>
<div class="q" id="p_20Ap2_1332"> <div class="divNumber">120.</div> <div class="p"> <table class="singleColumn"> <tr> <td> <div class="pN">1332</div> <div class="G">Pabbajitvā munimataṃ,</div> </td> </tr> <tr> <td> <div class="G">jotayitvā yathāyukaṃ;</div> </td> </tr> <tr> <td> <div class="G">Tato cutāhaṃ tidivaṃ,</div> </td> </tr> <tr> <td> <div class="G">agaṃ sabhavanaṃ yathā.</div> </td> </tr> </table> </div>
</div>
<div class="q" id="p_20Ap2_1333"> <div class="divNumber">121.</div> <div class="p"> <table class="singleColumn"> <tr> <td> <div class="pN">1333</div> <div class="G">Imasmiṃyeva kappamhi,</div> </td> </tr> <tr> <td> <div class="G">koṇāgamananāyako;</div> </td> </tr> <tr> <td> <div class="G">Uppajji lokasaraṇo,</div> </td> </tr> <tr> <td> <div class="G">araṇo amataṅgato.</div> </td> </tr> </table> </div>
</div>
<div class="q" id="p_20Ap2_1334"> <div class="divNumber">122.</div> <div class="p"> <table class="singleColumn"> <tr> <td> <div class="pN">1334</div> <div class="G">Tadāpi pabbajitvāna,</div> </td> </tr> <tr> <td> <div class="G">sāsane tassa tādino;</div> </td> </tr> <tr> <td> <div class="G">Bahussutā dhammadharā,</div> </td> </tr> <tr> <td> <div class="G">jotayiṃ jinasāsanaṃ.</div> </td> </tr> </table> </div>
</div>
<div class="q" id="p_20Ap2_1335"> <div class="divNumber">123.</div> <div class="p"> <table class="singleColumn"> <tr> <td> <div class="pN">1335</div> <div class="G">Imasmiṃyeva kappamhi,</div> </td> </tr> <tr> <td> <div class="G">kassapo munimuttamo;</div> </td> </tr> <tr> <td> <div class="G">Uppajji lokasaraṇo,</div> </td> </tr> <tr> <td> <div class="G">araṇo maraṇantagū.</div> </td> </tr> </table> </div>
</div>
<div class="q" id="p_20Ap2_1336"> <div class="divNumber">124.</div> <div class="p"> <table class="singleColumn"> <tr> <td> <div class="pN">1336</div> <div class="G">Tassāpi naravīrassa,</div> </td> </tr> <tr> <td> <div class="G">pabbajitvāna sāsane;</div> </td> </tr> <tr> <td> <div class="G">Pariyāpuṭasaddhammā,</div> </td> </tr> <tr> <td> <div class="G">paripucchā visāradā.</div> </td> </tr> </table> </div>
</div>
<div class="q" id="p_20Ap2_1337"> <div class="divNumber">125.</div> <div class="p"> <table class="singleColumn"> <tr> <td> <div class="pN">1337</div> <div class="G">Susīlā lajjinī ceva,</div> </td> </tr> <tr> <td> <div class="G">tīsu sikkhāsu kovidā;</div> </td> </tr> <tr> <td> <div class="G">Bahuṃ dhammakathaṃ katvā,</div> </td> </tr> <tr> <td> <div class="G">yāvajīvaṃ mahāmune.</div> </td> </tr> </table> </div>
</div>
<div class="q" id="p_20Ap2_1338"> <div class="divNumber">126.</div> <div class="p"> <table class="singleColumn"> <tr> <td> <div class="pN">1338</div> <div class="G">Tena kammavipākena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap2_1339"> <div class="divNumber">127.</div> <div class="p"> <table class="singleColumn"> <tr> <td> <div class="pN">1339</div> <div class="G">Pacchime ca bhave dāni,</div> </td> </tr> <tr> <td> <div class="G">giribbajapuruttame;</div> </td> </tr> <tr> <td> <div class="G">Jātā seṭṭhikule phīte,</div> </td> </tr> <tr> <td> <div class="G">mahāratanasañcaye.</div> </td> </tr> </table> </div>
</div>
<div class="q" id="p_20Ap2_1340"> <div class="divNumber">128.</div> <div class="p"> <table class="singleColumn"> <tr> <td> <div class="pN">1340</div> <div class="G">Yadā bhikkhusahassena,</div> </td> </tr> <tr> <td> <div class="G">parivuto lokanāyako;</div> </td> </tr> <tr> <td> <div class="G">Upāgami rājagahaṃ,</div> </td> </tr> <tr> <td> <div class="G">sahassakkhena vaṇṇito.</div> </td> </tr> </table> </div>
</div>
<div class="q" id="p_20Ap2_1341"> <div class="divNumber">129.</div> <div class="p"> <table class="singleColumn"> <tr> <td> <div class="pN">1341</div> <div class="G">Danto dantehi saha purāṇajaṭilehi,</div> </td> </tr> <tr> <td> <div class="G">Vippamutto vippamuttehi;</div> </td> </tr> <tr> <td> <div class="G">Siṅgīnikkhasavaṇṇo,</div> </td> </tr> <tr> <td> <div class="G">Rājagahaṃ pāvisi bhagavā.</div> </td> </tr> </table> </div>
</div>
<div class="q" id="p_20Ap2_1342"> <div class="divNumber">130.</div> <div class="p"> <table class="singleColumn"> <tr> <td> <div class="pN">1342</div> <div class="G">Disvā buddhānubhāvaṃ taṃ,</div> </td> </tr> <tr> <td> <div class="G">sutvāva guṇasañcayaṃ;</div> </td> </tr> <tr> <td> <div class="G">Buddhe cittaṃ pasādetvā,</div> </td> </tr> <tr> <td> <div class="G">pūjayiṃ taṃ yathābalaṃ.</div> </td> </tr> </table> </div>
</div>
<div class="q" id="p_20Ap2_1343"> <div class="divNumber">131.</div> <div class="p"> <table class="singleColumn"> <tr> <td> <div class="pN">1343</div> <div class="G">Aparena ca kālena,</div> </td> </tr> <tr> <td> <div class="G">dhammadinnāya santike;</div> </td> </tr> <tr> <td> <div class="G">Agārā nikkhamitvāna,</div> </td> </tr> <tr> <td> <div class="G">pabbajiṃ anagāriyaṃ.</div> </td> </tr> </table> </div>
</div>
<div class="q" id="p_20Ap2_1344"> <div class="divNumber">132.</div> <div class="p"> <table class="singleColumn"> <tr> <td> <div class="pN">1344</div> <div class="G">Kesesu chijjamānesu,</div> </td> </tr> <tr> <td> <div class="G">kilese jhāpayiṃ ahaṃ;</div> </td> </tr> <tr> <td> <div class="G">Uggahiṃ sāsanaṃ sabbaṃ,</div> </td> </tr> <tr> <td> <div class="G">pabbajitvā cirenahaṃ.</div> </td> </tr> </table> </div>
</div>
<div class="q" id="p_20Ap2_1345"> <div class="divNumber">133.</div> <div class="p"> <table class="singleColumn"> <tr> <td> <div class="pN">1345</div> <div class="G">Tato dhammamadesesiṃ,</div> </td> </tr> <tr> <td> <div class="G">mahājanasamāgame;</div> </td> </tr> <tr> <td> <div class="G">Dhamme desiyamānamhi,</div> </td> </tr> <tr> <td> <div class="G">dhammābhisamayo ahu.</div> </td> </tr> </table> </div>
</div>
<div class="q" id="p_20Ap2_1346"> <div class="divNumber">134.</div> <div class="p"> <table class="singleColumn"> <tr> <td> <div class="pN">1346</div> <div class="G">Nekapāṇasahassānaṃ,</div> </td> </tr> <tr> <td> <div class="G">taṃ viditvātivimhito;</div> </td> </tr> <tr> <td> <div class="G">Abhippasanno me yakkho,</div> </td> </tr> <tr> <td> <div class="G">bhamitvāna giribbajaṃ.</div> </td> </tr> </table> </div>
</div>
<div class="q" id="p_20Ap2_1347"> <div class="divNumber">135.</div> <div class="p"> <table class="singleColumn"> <tr> <td> <div class="pN">1347</div> <div class="G">Kiṃ me katā rājagahe manussā,</div> </td> </tr> <tr> <td> <div class="G">Madhuṃ pītāva acchare;</div> </td> </tr> <tr> <td> <div class="G">Ye sukkaṃ na upāsanti,</div> </td> </tr> <tr> <td> <div class="G">Desentiṃ amataṃ padaṃ.</div> </td> </tr> </table> </div>
</div>
<div class="q" id="p_20Ap2_1348"> <div class="divNumber">136.</div> <div class="p"> <table class="singleColumn"> <tr> <td> <div class="pN">1348</div> <div class="G">Tañca appaṭivānīyaṃ,</div> </td> </tr> <tr> <td> <div class="G">asecanakamojavaṃ;</div> </td> </tr> <tr> <td> <div class="G">Pivanti maññe sappaññā,</div> </td> </tr> <tr> <td> <div class="G">valāhakamivaddhagū.</div> </td> </tr> </table> </div>
</div>
<div class="q" id="p_20Ap2_1349"> <div class="divNumber">137.</div> <div class="p"> <table class="singleColumn"> <tr> <td> <div class="pN">1349</div> <div class="G">Iddhīsu ca vasī homi,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Cetopariyañāṇassa,</div> </td> </tr> <tr> <td> <div class="G">vasī homi mahāmune.</div> </td> </tr> </table> </div>
</div>
<div class="q" id="p_20Ap2_1350"> <div class="divNumber">138.</div> <div class="p"> <table class="singleColumn"> <tr> <td> <div class="pN">1350</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sabbāsavā parikkhīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_20Ap2_1351"> <div class="divNumber">139.</div> <div class="p"> <table class="singleColumn"> <tr> <td> <div class="pN">1351</div> <div class="G">Atthadhammaniruttīsu,</div> </td> </tr> <tr> <td> <div class="G">paṭibhāne tatheva ca;</div> </td> </tr> <tr> <td> <div class="G">Ñāṇaṃ mama mahāvīra,</div> </td> </tr> <tr> <td> <div class="G">uppannaṃ tava santike.</div> </td> </tr> </table> </div>
</div>
<div class="q" id="p_20Ap2_1352"> <div class="divNumber">140.</div> <div class="p"> <table class="singleColumn"> <tr> <td> <div class="pN">1352</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_1353"> <div class="divNumber">141.</div> <div class="p"> <table class="singleColumn"> <tr> <td> <div class="pN">1353</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_1354"> <div class="divNumber">142.</div> <div class="p"> <table class="singleColumn"> <tr> <td> <div class="pN">1354</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap2_1355"> <div class="p">
<span class="pN">1355</span>Itthaṃ sudaṃ sukkā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_1356">
<span class="pN">1356</span>Sukkātheriyāpadānaṃ pañcamaṃ.<br> Pañcamaṃ bhāṇavāraṃ.</div>
</html>
