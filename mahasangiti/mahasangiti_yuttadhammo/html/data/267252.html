<html>
<div class="i">12.8 Maggasaññakattheraapadāna</div>
<div class="h">Mahāparivāravagga</div>
<div class="h">Maggasaññakattheraapadāna</div>
<div class="q" id="p_20Ap1_2020"> <div class="divNumber">66.</div> <div class="p"> <table class="singleColumn"> <tr> <td> <div class="pN">2020</div> <div class="G">“Padumuttarabuddhassa,</div> </td> </tr> <tr> <td> <div class="G">sāvakā vanacārino;</div> </td> </tr> <tr> <td> <div class="G">Vippanaṭṭhā brahāraññe,</div> </td> </tr> <tr> <td> <div class="G">andhāva anusuyyare.</div> </td> </tr> </table> </div>
</div>
<div class="q" id="p_20Ap1_2021"> <div class="divNumber">67.</div> <div class="p"> <table class="singleColumn"> <tr> <td> <div class="pN">2021</div> <div class="G">Anussaritvā sambuddhaṃ,</div> </td> </tr> <tr> <td> <div class="G">padumuttaranāyakaṃ;</div> </td> </tr> <tr> <td> <div class="G">Tassa te munino puttā,</div> </td> </tr> <tr> <td> <div class="G">vippanaṭṭhā mahāvane.</div> </td> </tr> </table> </div>
</div>
<div class="q" id="p_20Ap1_2022"> <div class="divNumber">68.</div> <div class="p"> <table class="singleColumn"> <tr> <td> <div class="pN">2022</div> <div class="G">Bhavanā oruhitvāna,</div> </td> </tr> <tr> <td> <div class="G">agamiṃ bhikkhusantikaṃ;</div> </td> </tr> <tr> <td> <div class="G">Tesaṃ maggañca ācikkhiṃ,</div> </td> </tr> <tr> <td> <div class="G">bhojanañca adāsahaṃ.</div> </td> </tr> </table> </div>
</div>
<div class="q" id="p_20Ap1_2023"> <div class="divNumber">69.</div> <div class="p"> <table class="singleColumn"> <tr> <td> <div class="pN">2023</div> <div class="G">Tena kammena dvipadinda,</div> </td> </tr> <tr> <td> <div class="G">lokajeṭṭha narāsabha;</div> </td> </tr> <tr> <td> <div class="G">Jātiyā sattavassohaṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap1_2024"> <div class="divNumber">70.</div> <div class="p"> <table class="singleColumn"> <tr> <td> <div class="pN">2024</div> <div class="G">Sacakkhū nāma nāmena,</div> </td> </tr> <tr> <td> <div class="G">dvādasa cakkavattino;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">pañcakappasate ito.</div> </td> </tr> </table> </div>
</div>
<div class="q" id="p_20Ap1_2025"> <div class="divNumber">71.</div> <div class="p"> <table class="singleColumn"> <tr> <td> <div class="pN">2025</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2026"> <div class="p">
<span class="pN">2026</span>Itthaṃ sudaṃ āyasmā maggasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_2027">
<span class="pN">2027</span>Maggasaññakattherassāpadānaṃ aṭṭhamaṃ.</div>
</html>
