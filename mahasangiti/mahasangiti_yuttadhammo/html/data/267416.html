<html>
<div class="i">29.2 Phaladāyakattheraapadāna</div>
<div class="h">Paṇṇadāyakavagga</div>
<div class="h">Phaladāyakattheraapadāna</div>
<div class="q" id="p_20Ap1_3293"> <div class="divNumber">5.</div> <div class="p"> <table class="singleColumn"> <tr> <td> <div class="pN">3293</div> <div class="G">“Sinerusamasantoso,</div> </td> </tr> <tr> <td> <div class="G">dharaṇīsamasādiso;</div> </td> </tr> <tr> <td> <div class="G">Vuṭṭhahitvā samādhimhā,</div> </td> </tr> <tr> <td> <div class="G">bhikkhāya mamupaṭṭhito.</div> </td> </tr> </table> </div>
</div>
<div class="q" id="p_20Ap1_3294"> <div class="divNumber">6.</div> <div class="p"> <table class="singleColumn"> <tr> <td> <div class="pN">3294</div> <div class="G">Harītakaṃ āmalakaṃ,</div> </td> </tr> <tr> <td> <div class="G">ambajambuvibhītakaṃ;</div> </td> </tr> <tr> <td> <div class="G">Kolaṃ bhallātakaṃ billaṃ,</div> </td> </tr> <tr> <td> <div class="G">phārusakaphalāni ca.</div> </td> </tr> </table> </div>
</div>
<div class="q" id="p_20Ap1_3295"> <div class="divNumber">7.</div> <div class="p"> <table class="singleColumn"> <tr> <td> <div class="pN">3295</div> <div class="G">Siddhatthassa mahesissa,</div> </td> </tr> <tr> <td> <div class="G">sabbalokānukampino;</div> </td> </tr> <tr> <td> <div class="G">Tañca sabbaṃ mayā dinnaṃ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_3296"> <div class="divNumber">8.</div> <div class="p"> <table class="singleColumn"> <tr> <td> <div class="pN">3296</div> <div class="G">Catunnavutito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">phaladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3297"> <div class="divNumber">9.</div> <div class="p"> <table class="singleColumn"> <tr> <td> <div class="pN">3297</div> <div class="G">Sattapaññāsito kappe,</div> </td> </tr> <tr> <td> <div class="G">ekajjho nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3298"> <div class="divNumber">10.</div> <div class="p"> <table class="singleColumn"> <tr> <td> <div class="pN">3298</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3299"> <div class="p">
<span class="pN">3299</span>Itthaṃ sudaṃ āyasmā phaladāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3300">
<span class="pN">3300</span>Phaladāyakattherassāpadānaṃ dutiyaṃ.</div>
</html>
