<html>
<div class="i"> Atthi</div>
<div class="h">Āsavagocchaka</div>
<div class="h">Āsavaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1062"> <div class="divNumber">37.</div> <div class="p">
<span class="pN">1062</span>Āsavo dhammo āsavassa dhammassa atthipaccayena paccayo—  kāmāsavo diṭṭhāsavassa avijjāsavassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_1063"> <div class="p">
<span class="pN">1063</span>Āsavo dhammo noāsavassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  āsavā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <span class="bold">Pacchājātā</span>—  āsavā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_1064"> <div class="p">
<span class="pN">1064</span>Āsavo dhammo āsavassa ca noāsavassa ca dhammassa atthipaccayena paccayo—  kāmāsavo diṭṭhāsavassa avijjāsavassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Cakkaṃ.) (3) </div>
</div>
<div class="q" id="p_38P2_1065"> <div class="divNumber">38.</div> <div class="p">
<span class="pN">1065</span>Noāsavo dhammo noāsavassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  noāsavo eko khandho tiṇṇannaṃ khandhānaṃ…pe…  (yāva asaññasattā). <span class="bold">Purejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu noāsavānaṃ khandhānaṃ atthipaccayena paccayo. <span class="bold">Pacchājātā</span>—  noāsavā khandhā purejātassa imassa kāyassa atthipaccayena paccayo. <span class="bold">Kabaḷīkāro āhāro</span>—  imassa kāyassa atthipaccayena paccayo. <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_1066"> <div class="p">
<span class="pN">1066</span>Noāsavo dhammo āsavassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  noāsavā khandhā āsavānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha āsavā uppajjanti, vatthu āsavānaṃ atthipaccayena paccayo. (2) </div>
</div>
<div class="q" id="p_38P2_1067"> <div class="p">
<span class="pN">1067</span>Noāsavo dhammo āsavassa ca noāsavassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  noāsavo eko khandho tiṇṇannaṃ khandhānaṃ āsavānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (Cakkaṃ.) (3) </div>
</div>
<div class="q" id="p_38P2_1068"> <div class="divNumber">39.</div> <div class="p">
<span class="pN">1068</span>Āsavo ca noāsavo ca dhammā āsavassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  kāmāsavo ca sampayuttakā ca khandhā diṭṭhāsavassa avijjāsavassa atthipaccayena paccayo (cakkaṃ). Kāmāsavo ca vatthu ca diṭṭhāsavassa avijjāsavassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_1069"> <div class="p">
<span class="pN">1069</span>Āsavo ca noāsavo ca dhammā noāsavassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  noāsavo eko khandho ca āsavā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo. <span class="bold">Sahajātā</span>—  āsavā mahābhūtā ca cittasamuṭṭhānānaṃ rūpānaṃ atthipaccayena paccayo; āsavā ca vatthu ca noāsavānaṃ khandhānaṃ atthipaccayena paccayo. <span class="bold">Pacchājātā</span>—  āsavā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  āsavā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_1070"> <div class="p">
<span class="pN">1070</span>Āsavo ca noāsavo ca dhammā āsavassa ca noāsavassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  noāsavo eko khandho ca kāmāsavo ca tiṇṇannaṃ khandhānaṃ diṭṭhāsavassa avijjāsavassa cittasamuṭṭhānānañca rūpānaṃ atthipaccayena paccayo…pe…  dve khandhā ca…pe…  (cakkaṃ). <span class="bold">Sahajāto</span>—  kāmāsavo ca vatthu ca diṭṭhāsavassa avijjāsavassa sampayuttakānañca khandhānaṃ atthipaccayena paccayo. (Cakkaṃ.) (3) </div>
</div>
</html>
