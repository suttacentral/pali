<html>
<div class="i">2.4.6 Pahīnasutta</div>
<div class="h">Dutiyapaṇṇāsaka</div>
<div class="h">Sītivagga</div>
<div class="h">Pahīnasutta</div>
<div class="q" id="p_16A6_699"> <div class="divNumber">90.</div> <div class="p">
<span class="pN">699</span>“Chayime, bhikkhave, dhammā diṭṭhisampannassa puggalassa pahīnā. Katame cha? Sakkāyadiṭṭhi, vicikicchā, sīlabbataparāmāso, apāyagamanīyo rāgo, apāyagamanīyo doso, apāyagamanīyo moho. Ime kho, bhikkhave, cha dhammā diṭṭhisampannassa puggalassa pahīnā”ti. </div>
</div>
<div class="CENTER" id="p_16A6_700">
<span class="pN">700</span>Chaṭṭhaṃ.</div>
</html>
