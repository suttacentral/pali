<html>
<div class="i">15.7 Maggadāyakattheraapadāna</div>
<div class="h">Chattavagga</div>
<div class="h">Maggadāyakattheraapadāna</div>
<div class="q" id="p_20Ap1_2321"> <div class="divNumber">32.</div> <div class="p"> <table class="singleColumn"> <tr> <td> <div class="pN">2321</div> <div class="G">“Uttaritvāna nadikaṃ,</div> </td> </tr> <tr> <td> <div class="G">vanaṃ gacchati cakkhumā;</div> </td> </tr> <tr> <td> <div class="G">Tamaddasāsiṃ sambuddhaṃ,</div> </td> </tr> <tr> <td> <div class="G">siddhatthaṃ varalakkhaṇaṃ.</div> </td> </tr> </table> </div>
</div>
<div class="q" id="p_20Ap1_2322"> <div class="divNumber">33.</div> <div class="p"> <table class="singleColumn"> <tr> <td> <div class="pN">2322</div> <div class="G">Kudāla piṭakamādāya,</div> </td> </tr> <tr> <td> <div class="G">samaṃ katvāna taṃ pathaṃ;</div> </td> </tr> <tr> <td> <div class="G">Satthāraṃ abhivādetvā,</div> </td> </tr> <tr> <td> <div class="G">sakaṃ cittaṃ pasādayiṃ.</div> </td> </tr> </table> </div>
</div>
<div class="q" id="p_20Ap1_2323"> <div class="divNumber">34.</div> <div class="p"> <table class="singleColumn"> <tr> <td> <div class="pN">2323</div> <div class="G">Catunnavutito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">maggadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2324"> <div class="divNumber">35.</div> <div class="p"> <table class="singleColumn"> <tr> <td> <div class="pN">2324</div> <div class="G">Sattapaññāsakappamhi,</div> </td> </tr> <tr> <td> <div class="G">eko āsiṃ janādhipo;</div> </td> </tr> <tr> <td> <div class="G">Nāmena suppabuddhoti,</div> </td> </tr> <tr> <td> <div class="G">nāyako so narissaro.</div> </td> </tr> </table> </div>
</div>
<div class="q" id="p_20Ap1_2325"> <div class="divNumber">36.</div> <div class="p"> <table class="singleColumn"> <tr> <td> <div class="pN">2325</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2326"> <div class="p">
<span class="pN">2326</span>Itthaṃ sudaṃ āyasmā maggadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2327">
<span class="pN">2327</span>Maggadāyakattherassāpadānaṃ sattamaṃ.</div>
</html>
