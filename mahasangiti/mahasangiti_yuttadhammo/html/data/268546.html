<html>
<div class="i">2.1.9 Dutiyasūcivimānavatthu</div>
<div class="h">Purisavimāna</div>
<div class="h">Mahārathavagga</div>
<div class="h">Dutiyasūcivimānavatthu</div>
<div class="q" id="p_19Vv_796"> <div class="divNumber">952.</div> <div class="p"> <table class="singleColumn"> <tr> <td> <div class="pN">796</div> <div class="G">“Uccamidaṃ maṇithūṇaṃ vimānaṃ,</div> </td> </tr> <tr> <td> <div class="G">Samantato dvādasa yojanāni;</div> </td> </tr> <tr> <td> <div class="G">Kūṭāgārā sattasatā uḷārā,</div> </td> </tr> <tr> <td> <div class="G">Veḷuriyathambhā rucakatthatā subhā.</div> </td> </tr> </table> </div>
</div>
<div class="q" id="p_19Vv_797"> <div class="divNumber">953.</div> <div class="p"> <table class="singleColumn"> <tr> <td> <div class="pN">797</div> <div class="G">Tatthacchasi pivasi khādasi ca,</div> </td> </tr> <tr> <td> <div class="G">Dibbā ca vīṇā pavadanti vagguṃ;</div> </td> </tr> <tr> <td> <div class="G">Dibbā rasā kāmaguṇettha pañca,</div> </td> </tr> <tr> <td> <div class="G">Nāriyo ca naccanti suvaṇṇachannā.</div> </td> </tr> </table> </div>
</div>
<div class="q" id="p_19Vv_798"> <div class="divNumber">954--955.</div> <div class="p"> <table class="singleColumn"> <tr> <td> <div class="pN">798</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_799"> <div class="divNumber">956.</div> <div class="p"> <table class="singleColumn"> <tr> <td> <div class="pN">799</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_800"> <div class="divNumber">957.</div> <div class="p"> <table class="singleColumn"> <tr> <td> <div class="pN">800</div> <div class="G">“Ahaṃ manussesu manussabhūto,</div> </td> </tr> <tr> <td> <div class="G">Purimajātiyā manussaloke.</div> </td> </tr> </table> </div>
</div>
<div class="q" id="p_19Vv_801"> <div class="divNumber">958.</div> <div class="p"> <table class="singleColumn"> <tr> <td> <div class="pN">801</div> <div class="G">Addasaṃ virajaṃ bhikkhuṃ,</div> </td> </tr> <tr> <td> <div class="G">vippasannamanāvilaṃ;</div> </td> </tr> <tr> <td> <div class="G">Tassa adāsahaṃ sūciṃ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_19Vv_802"> <div class="divNumber">959--960.</div> <div class="p"> <table class="singleColumn"> <tr> <td> <div class="pN">802</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_803">
<span class="pN">803</span>Dutiyasūcivimānaṃ navamaṃ.</div>
</html>
