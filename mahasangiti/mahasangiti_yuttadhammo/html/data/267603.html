<html>
<div class="i">47.9 Sayampaṭibhāniyattheraapadāna</div>
<div class="h">Sālakusumiyavagga</div>
<div class="h">Sayampaṭibhāniyattheraapadāna</div>
<div class="q" id="p_20Ap1_6030"> <div class="divNumber">45.</div> <div class="p"> <table class="singleColumn"> <tr> <td> <div class="pN">6030</div> <div class="G">“Kakudhaṃ vilasantaṃva,</div> </td> </tr> <tr> <td> <div class="G">devadevaṃ narāsabhaṃ;</div> </td> </tr> <tr> <td> <div class="G">Rathiyaṃ paṭipajjantaṃ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6031"> <div class="divNumber">46.</div> <div class="p"> <table class="singleColumn"> <tr> <td> <div class="pN">6031</div> <div class="G">Tamandhakāraṃ nāsetvā,</div> </td> </tr> <tr> <td> <div class="G">santāretvā bahuṃ janaṃ;</div> </td> </tr> <tr> <td> <div class="G">Ñāṇālokena jotantaṃ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6032"> <div class="divNumber">47.</div> <div class="p"> <table class="singleColumn"> <tr> <td> <div class="pN">6032</div> <div class="G">Vasīsatasahassehi,</div> </td> </tr> <tr> <td> <div class="G">nīyantaṃ lokanāyakaṃ;</div> </td> </tr> <tr> <td> <div class="G">Uddharantaṃ bahū satte,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6033"> <div class="divNumber">48.</div> <div class="p"> <table class="singleColumn"> <tr> <td> <div class="pN">6033</div> <div class="G">Āhanantaṃ dhammabheriṃ,</div> </td> </tr> <tr> <td> <div class="G">maddantaṃ titthiye gaṇe;</div> </td> </tr> <tr> <td> <div class="G">Sīhanādaṃ vinadantaṃ,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6034"> <div class="divNumber">49.</div> <div class="p"> <table class="singleColumn"> <tr> <td> <div class="pN">6034</div> <div class="G">Yāvatā brahmalokato,</div> </td> </tr> <tr> <td> <div class="G">āgantvāna sabrahmakā;</div> </td> </tr> <tr> <td> <div class="G">Pucchanti nipuṇe pañhe,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6035"> <div class="divNumber">50.</div> <div class="p"> <table class="singleColumn"> <tr> <td> <div class="pN">6035</div> <div class="G">Yassañjaliṃ karitvāna,</div> </td> </tr> <tr> <td> <div class="G">āyācanti sadevakā;</div> </td> </tr> <tr> <td> <div class="G">Tena puññaṃ anubhonti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6036"> <div class="divNumber">51.</div> <div class="p"> <table class="singleColumn"> <tr> <td> <div class="pN">6036</div> <div class="G">Sabbe janā samāgantvā,</div> </td> </tr> <tr> <td> <div class="G">sampavārenti cakkhumaṃ;</div> </td> </tr> <tr> <td> <div class="G">Na vikampati ajjhiṭṭho,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6037"> <div class="divNumber">52.</div> <div class="p"> <table class="singleColumn"> <tr> <td> <div class="pN">6037</div> <div class="G">Nagaraṃ pavisato yassa,</div> </td> </tr> <tr> <td> <div class="G">ravanti bheriyo bahū;</div> </td> </tr> <tr> <td> <div class="G">Vinadanti gajā mattā,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6038"> <div class="divNumber">53.</div> <div class="p"> <table class="singleColumn"> <tr> <td> <div class="pN">6038</div> <div class="G">Vīthiyā gacchato yassa,</div> </td> </tr> <tr> <td> <div class="G">sabbābhā jotate sadā;</div> </td> </tr> <tr> <td> <div class="G">Abbhunnatā samā honti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6039"> <div class="divNumber">54.</div> <div class="p"> <table class="singleColumn"> <tr> <td> <div class="pN">6039</div> <div class="G">Byāharantassa buddhassa,</div> </td> </tr> <tr> <td> <div class="G">cakkavāḷampi suyyati;</div> </td> </tr> <tr> <td> <div class="G">Sabbe satte viññāpeti,</div> </td> </tr> <tr> <td> <div class="G">ko disvā na pasīdati.</div> </td> </tr> </table> </div>
</div>
<div class="q" id="p_20Ap1_6040"> <div class="divNumber">55.</div> <div class="p"> <table class="singleColumn"> <tr> <td> <div class="pN">6040</div> <div class="G">Satasahassito kappe,</div> </td> </tr> <tr> <td> <div class="G">yaṃ buddhamabhikittayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kittanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_6041"> <div class="divNumber">56.</div> <div class="p"> <table class="singleColumn"> <tr> <td> <div class="pN">6041</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6042"> <div class="divNumber">57.</div> <div class="p"> <table class="singleColumn"> <tr> <td> <div class="pN">6042</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6043"> <div class="divNumber">58.</div> <div class="p"> <table class="singleColumn"> <tr> <td> <div class="pN">6043</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6044"> <div class="p">
<span class="pN">6044</span>Itthaṃ sudaṃ āyasmā sayampaṭibhāniyo thero imā gāthāyo abhāsitthāti. </div>
</div>
<div class="CENTER" id="p_20Ap1_6045">
<span class="pN">6045</span>Sayampaṭibhāniyattherassāpadānaṃ navamaṃ.</div>
</html>
