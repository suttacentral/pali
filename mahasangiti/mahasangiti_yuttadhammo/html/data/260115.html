<html>
<div class="i">2.1.1.2 Anulomaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomaokāsa</div>
<div class="q" id="p_34Y6_135"> <div class="divNumber">21.</div> <div class="p">
<span class="pN">135</span>»  Yattha kāyasaṅkhāro uppajjati tattha vacīsaṅkhāro uppajjatīti? </div>
</div>
<div class="q" id="p_34Y6_136"> <div class="p">
<span class="pN">136</span>Dutiyajjhāne tatiyajjhāne tattha kāyasaṅkhāro uppajjati, no ca tattha vacīsaṅkhāro uppajjati. Paṭhamajjhāne kāmāvacare tattha kāyasaṅkhāro ca uppajjati vacīsaṅkhāro ca uppajjati. </div>
</div>
<div class="q" id="p_34Y6_137"> <div class="p">
<span class="pN">137</span>«  Yattha vā pana vacīsaṅkhāro uppajjati tattha kāyasaṅkhāro uppajjatīti? </div>
</div>
<div class="q" id="p_34Y6_138"> <div class="p">
<span class="pN">138</span>Rūpāvacare arūpāvacare tattha vacīsaṅkhāro uppajjati, no ca tattha kāyasaṅkhāro uppajjati. Paṭhamajjhāne kāmāvacare tattha vacīsaṅkhāro ca uppajjati kāyasaṅkhāro ca uppajjati. </div>
</div>
<div class="q" id="p_34Y6_139"> <div class="p">
<span class="pN">139</span>»  Yattha kāyasaṅkhāro uppajjati tattha cittasaṅkhāro uppajjatīti? Āmantā. </div>
</div>
<div class="q" id="p_34Y6_140"> <div class="p">
<span class="pN">140</span>«  Yattha vā pana cittasaṅkhāro uppajjati tattha kāyasaṅkhāro uppajjatīti? </div>
</div>
<div class="q" id="p_34Y6_141"> <div class="p">
<span class="pN">141</span>Catutthajjhāne rūpāvacare arūpāvacare tattha cittasaṅkhāro uppajjati, no ca tattha kāyasaṅkhāro uppajjati. Paṭhamajjhāne dutiyajjhāne tatiyajjhāne kāmāvacare tattha cittasaṅkhāro ca uppajjati kāyasaṅkhāro ca uppajjati. </div>
</div>
<div class="q" id="p_34Y6_142"> <div class="divNumber">22.</div> <div class="p">
<span class="pN">142</span>»  Yattha vacīsaṅkhāro uppajjati tattha cittasaṅkhāro uppajjatīti? Āmantā. </div>
</div>
<div class="q" id="p_34Y6_143"> <div class="p">
<span class="pN">143</span>«  Yattha vā pana cittasaṅkhāro uppajjati tattha vacīsaṅkhāro uppajjatīti? </div>
</div>
<div class="q" id="p_34Y6_144"> <div class="p">
<span class="pN">144</span>Dutiyajjhāne tatiyajjhāne catutthajjhāne tattha cittasaṅkhāro uppajjati, no ca tattha vacīsaṅkhāro uppajjati. Paṭhamajjhāne kāmāvacare rūpāvacare arūpāvacare tattha cittasaṅkhāro ca uppajjati vacīsaṅkhāro ca uppajjati. </div>
</div>
</html>
