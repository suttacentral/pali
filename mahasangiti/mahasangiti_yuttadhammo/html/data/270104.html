<html>
<div class="i">2.1.4 Sacca</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Sacca</div>
<div class="q" id="p_31Dht_80"> <div class="divNumber">40.</div> <div class="p">
<span class="pN">80</span>Dukkhasaccaṃ katihi khandhehi katihāyatanehi katihi dhātūhi saṅgahitaṃ? Dukkhasaccaṃ pañcahi khandhehi dvādasahāyatanehi aṭṭhārasahi dhātūhi saṅgahitaṃ. Katihi asaṅgahitaṃ? Na kehici khandhehi na kehici āyatanehi na kāhici dhātūhi asaṅgahitaṃ. </div>
</div>
<div class="q" id="p_31Dht_81"> <div class="divNumber">41.</div> <div class="p">
<span class="pN">81</span>Samudayasaccaṃ…  maggasaccaṃ ekena khandhena ekenāyatanena ekāya dhātuyā saṅgahitaṃ. Katihi asaṅgahitaṃ? Catūhi khandhehi ekādasahāyatanehi sattarasahi dhātūhi asaṅgahitaṃ. </div>
</div>
<div class="q" id="p_31Dht_82"> <div class="divNumber">42.</div> <div class="p">
<span class="pN">82</span>Nirodhasaccaṃ na kehici khandhehi ekenāyatanena ekāya dhātuyā saṅgahitaṃ. Katihi asaṅgahitaṃ? Pañcahi khandhehi ekādasahāyatanehi sattarasahi dhātūhi asaṅgahitaṃ. </div>
</div>
<div class="CENTER" id="p_31Dht_83">
<span class="pN">83</span>(Ekamūlakaṃ.)</div>
<div class="q" id="p_31Dht_84"> <div class="divNumber">43.</div> <div class="p">
<span class="pN">84</span>Dukkhasaccañca samudayasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_85"> <div class="divNumber">44.</div> <div class="p">
<span class="pN">85</span>Dukkhasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_86"> <div class="divNumber">45.</div> <div class="p">
<span class="pN">86</span>Dukkhasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="CENTER" id="p_31Dht_87">
<span class="pN">87</span>(Dukamūlakaṃ.)</div>
<div class="q" id="p_31Dht_88"> <div class="divNumber">46.</div> <div class="p">
<span class="pN">88</span>Dukkhasaccañca samudayasaccañca maggasaccañca pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_89"> <div class="divNumber">47.</div> <div class="p">
<span class="pN">89</span>Dukkhasaccañca samudayasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="CENTER" id="p_31Dht_90">
<span class="pN">90</span>(Tikamūlakaṃ.)</div>
<div class="q" id="p_31Dht_91"> <div class="divNumber">48.</div> <div class="p">
<span class="pN">91</span>Dukkhasaccañca samudayasaccañca maggasaccañca nirodhasaccañca asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_92"> <div class="divNumber">49.</div> <div class="p">
<span class="pN">92</span>Cattāri saccāni katihi khandhehi katihāyatanehi katihi dhātūhi saṅgahitāni? Cattāri saccāni asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitāni. Katihi asaṅgahitāni? Na kehici khandhehi na kehici āyatanehi na kāhici dhātūhi asaṅgahitāni. </div>
</div>
<div class="CENTER" id="p_31Dht_93">
<span class="pN">93</span>(Catukkaṃ.)</div>
</html>
