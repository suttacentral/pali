<html>
<div class="i">20.10 Yūthikapupphiyattheraapadāna</div>
<div class="h">Tamālapupphiyavagga</div>
<div class="h">Yūthikapupphiyattheraapadāna</div>
<div class="q" id="p_20Ap1_2736"> <div class="divNumber">53.</div> <div class="p"> <table class="singleColumn"> <tr> <td> <div class="pN">2736</div> <div class="G">“Padumuttaro nāma jino,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Pavanā nikkhamitvāna,</div> </td> </tr> <tr> <td> <div class="G">vihāraṃ yāti cakkhumā.</div> </td> </tr> </table> </div>
</div>
<div class="q" id="p_20Ap1_2737"> <div class="divNumber">54.</div> <div class="p"> <table class="singleColumn"> <tr> <td> <div class="pN">2737</div> <div class="G">Ubho hatthehi paggayha,</div> </td> </tr> <tr> <td> <div class="G">yūthikaṃ pupphamuttamaṃ;</div> </td> </tr> <tr> <td> <div class="G">Buddhassa abhiropayiṃ,</div> </td> </tr> <tr> <td> <div class="G">mettacittassa tādino.</div> </td> </tr> </table> </div>
</div>
<div class="q" id="p_20Ap1_2738"> <div class="divNumber">55.</div> <div class="p"> <table class="singleColumn"> <tr> <td> <div class="pN">2738</div> <div class="G">Tena cittappasādena,</div> </td> </tr> <tr> <td> <div class="G">anubhotvāna sampadā;</div> </td> </tr> <tr> <td> <div class="G">Kappānaṃ satasahassaṃ,</div> </td> </tr> <tr> <td> <div class="G">duggatiṃ nupapajjahaṃ.</div> </td> </tr> </table> </div>
</div>
<div class="q" id="p_20Ap1_2739"> <div class="divNumber">56.</div> <div class="p"> <table class="singleColumn"> <tr> <td> <div class="pN">2739</div> <div class="G">Ito paññāsakappesu,</div> </td> </tr> <tr> <td> <div class="G">eko āsiṃ janādhipo;</div> </td> </tr> <tr> <td> <div class="G">Samittanandano nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2740"> <div class="divNumber">57.</div> <div class="p"> <table class="singleColumn"> <tr> <td> <div class="pN">2740</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2265)</div> </td> </tr> </table> </div>
</div>
<div class="q" id="p_20Ap1_2741"> <div class="p">
<span class="pN">2741</span>Itthaṃ sudaṃ āyasmā yūthikapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2742">
<span class="pN">2742</span>Yūthikapupphiyattherassāpadānaṃ dasamaṃ.<br> <span class="bold">Tamālapupphiyavaggo vīsatimo.</span>
</div>
<div class="SUMMARY" id="p_20Ap1_2743">
<span class="pN">2743</span><span class="firstLetter">T</span>assuddānaṃ</div>
<div class="q" id="p_20Ap1_2744"> <div class="p"> <table class="singleColumn"> <tr> <td> <div class="pN">2744</div> <div class="G">Tamālatiṇasanthāro,</div> </td> </tr> <tr> <td> <div class="G">khaṇḍaphulli asokiyo;</div> </td> </tr> <tr> <td> <div class="G">Aṅkolakī kisalayo,</div> </td> </tr> <tr> <td> <div class="G">tinduko nelapupphiyo;</div> </td> </tr> <tr> <td> <div class="G">Kiṃkaṇiko yūthiko ca,</div> </td> </tr> <tr> <td> <div class="G">gāthā paññāsa aṭṭha cāti.</div> </td> </tr> </table> </div>
</div>
<div class="SUMMARY" id="p_20Ap1_2745">
<span class="pN">2745</span><span class="firstLetter">A</span>tha <span class="firstLetter">v</span>agguddānaṃ</div>
<div class="q" id="p_20Ap1_2746"> <div class="p"> <table class="singleColumn"> <tr> <td> <div class="pN">2746</div> <div class="G">Bhikkhādāyī parivāro,</div> </td> </tr> <tr> <td> <div class="G">sereyyo sobhito tathā;</div> </td> </tr> <tr> <td> <div class="G">Chattañca bandhujīvī ca,</div> </td> </tr> <tr> <td> <div class="G">supāricariyopi ca.</div> </td> </tr> </table> </div>
</div>
<div class="q" id="p_20Ap1_2747"> <div class="p"> <table class="singleColumn"> <tr> <td> <div class="pN">2747</div> <div class="G">Kumudo kuṭajo ceva,</div> </td> </tr> <tr> <td> <div class="G">tamāli dasamo kato;</div> </td> </tr> <tr> <td> <div class="G">Chasatāni ca gāthāni,</div> </td> </tr> <tr> <td> <div class="G">chasaṭṭhi ca tatuttari.</div> </td> </tr> </table> </div>
</div>
<div class="CENTER" id="p_20Ap1_2748">
<span class="pN">2748</span>Bhikkhāvaggadasakaṃ.</div>
<div class="ENDH3" id="p_20Ap1_2749">
<span class="pN">2749</span>Dutiyasatakaṃ samattaṃ.</div>
</html>
