<html>
<div class="i">3.4 Paccuppannātītavāra</div>
<div class="h">Pariññāvāra</div>
<div class="h">Paccuppannātītavāra</div>
<div class="q" id="p_33Y5_805"> <div class="divNumber">168.</div> <div class="p">
<span class="pN">805</span>»  Yo dukkhasaccaṃ parijānāti so samudayasaccaṃ pajahitthāti? No. </div>
</div>
<div class="q" id="p_33Y5_806"> <div class="p">
<span class="pN">806</span>«  Yo vā pana samudayasaccaṃ pajahittha so dukkhasaccaṃ parijānātīti? No. </div>
</div>
<div class="q" id="p_33Y5_807"> <div class="p">
<span class="pN">807</span>»  Yo dukkhasaccaṃ na parijānāti so samudayasaccaṃ nappajahitthāti? </div>
</div>
<div class="q" id="p_33Y5_808"> <div class="p">
<span class="pN">808</span>Arahā dukkhasaccaṃ na parijānāti, no ca samudayasaccaṃ nappajahittha. Aggamaggasamaṅgiñca arahantañca ṭhapetvā avasesā puggalā dukkhasaccañca na parijānanti samudayasaccañca nappajahittha. </div>
</div>
<div class="q" id="p_33Y5_809"> <div class="p">
<span class="pN">809</span>«  Yo vā pana samudayasaccaṃ nappajahittha so dukkhasaccaṃ na parijānātīti? </div>
</div>
<div class="q" id="p_33Y5_810"> <div class="p">
<span class="pN">810</span>Aggamaggasamaṅgī samudayasaccaṃ nappajahittha, no ca dukkhasaccaṃ na parijānāti. Aggamaggasamaṅgiñca arahantañca ṭhapetvā avasesā puggalā samudayasaccañca nappajahittha dukkhasaccañca na parijānanti. </div>
</div>
</html>
