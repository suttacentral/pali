<html>
<div class="i"> Atthi</div>
<div class="h">Hetugocchaka</div>
<div class="h">Nahetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_522"> <div class="divNumber">193.</div> <div class="p">
<span class="pN">522</span>Nahetu sahetuko dhammo nahetusahetukassa dhammassa atthipaccayena paccayo—  nahetu sahetuko eko khandho tiṇṇannaṃ khandhānaṃ…pe…  paṭisandhikkhaṇe…pe… . (1) </div>
</div>
<div class="q" id="p_38P2_523"> <div class="p">
<span class="pN">523</span>Nahetu sahetuko dhammo nahetuahetukassa dhammassa atthipaccayena paccayo—  sahajātaṃ, pacchājātaṃ…pe… . (2) </div>
</div>
<div class="q" id="p_38P2_524"> <div class="p">
<span class="pN">524</span>Nahetu sahetuko dhammo nahetusahetukassa ca nahetuahetukassa ca dhammassa atthipaccayena paccayo—  nahetu sahetuko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  paṭisandhikkhaṇe…pe… . (3) </div>
</div>
<div class="q" id="p_38P2_525"> <div class="p">
<span class="pN">525</span>Nahetu ahetuko dhammo nahetuahetukassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nahetu ahetuko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe… . (Yāva asaññasattā.) <span class="bold">Purejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati; kusalākusale niruddhe nahetu ahetuko vipāko tadārammaṇatā uppajjati; rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ…pe…  kāyāyatanaṃ…pe…  vatthu nahetuahetukānaṃ khandhānaṃ atthipaccayena paccayo. <span class="bold">Pacchājātā</span>—  nahetū ahetukā khandhā purejātassa…pe… . <span class="bold">Kabaḷīkāro āhāro</span>—  imassa kāyassa…pe… . <span class="bold">Rūpajīvitindriyaṃ</span>—  kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_526"> <div class="p">
<span class="pN">526</span>Nahetu ahetuko dhammo nahetusahetukassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu nahetusahetukānaṃ khandhānaṃ atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati, kusalākusale niruddhe nahetu sahetuko vipāko tadārammaṇatā uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. <span class="bold">Vatthupurejātaṃ</span>—  vatthu nahetusahetukānaṃ khandhānaṃ atthipaccayena paccayo. (2) </div>
</div>
<div class="q" id="p_38P2_527"> <div class="divNumber">194.</div> <div class="p">
<span class="pN">527</span>Nahetu sahetuko ca nahetu ahetuko ca dhammā nahetusahetukassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nahetu sahetuko eko khandho ca vatthu ca tiṇṇannaṃ khandhānaṃ…pe…  paṭisandhikkhaṇe…pe…  nahetu sahetuko eko khandho ca vatthu ca tiṇṇannaṃ khandhānaṃ…pe… . (1) </div>
</div>
<div class="q" id="p_38P2_528"> <div class="p">
<span class="pN">528</span>Nahetu sahetuko ca nahetu ahetuko ca dhammā nahetuahetukassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  nahetū sahetukā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  nahetū sahetukā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  nahetū sahetukā khandhā ca rūpajīvitindriyañca kaṭattārūpānaṃ atthipaccayena paccayo…pe… . (2) </div>
</div>
</html>
