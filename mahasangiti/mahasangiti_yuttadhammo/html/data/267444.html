<html>
<div class="i">31.10 Pabbhāradāyakattheraapadāna</div>
<div class="h">Padumakesaravagga</div>
<div class="h">Pabbhāradāyakattheraapadāna</div>
<div class="q" id="p_20Ap1_3496"> <div class="divNumber">47.</div> <div class="p"> <table class="singleColumn"> <tr> <td> <div class="pN">3496</div> <div class="G">“Piyadassino bhagavato,</div> </td> </tr> <tr> <td> <div class="G">pabbhāro sodhito mayā;</div> </td> </tr> <tr> <td> <div class="G">Ghaṭakañca upaṭṭhāsiṃ,</div> </td> </tr> <tr> <td> <div class="G">paribhogāya tādino.</div> </td> </tr> </table> </div>
</div>
<div class="q" id="p_20Ap1_3497"> <div class="divNumber">48.</div> <div class="p"> <table class="singleColumn"> <tr> <td> <div class="pN">3497</div> <div class="G">Taṃ me buddho viyākāsi,</div> </td> </tr> <tr> <td> <div class="G">piyadassī mahāmuni;</div> </td> </tr> <tr> <td> <div class="G">Sahassakaṇḍo satabheṇḍu,</div> </td> </tr> <tr> <td> <div class="G">dhajālu haritāmayo.</div> </td> </tr> </table> </div>
</div>
<div class="q" id="p_20Ap1_3498"> <div class="divNumber">49.</div> <div class="p"> <table class="singleColumn"> <tr> <td> <div class="pN">3498</div> <div class="G">Nibbattissati so yūpo,</div> </td> </tr> <tr> <td> <div class="G">ratanañca anappakaṃ;</div> </td> </tr> <tr> <td> <div class="G">Pabbhāradānaṃ datvāna,</div> </td> </tr> <tr> <td> <div class="G">kappaṃ saggamhi modahaṃ.</div> </td> </tr> </table> </div>
</div>
<div class="q" id="p_20Ap1_3499"> <div class="divNumber">50.</div> <div class="p"> <table class="singleColumn"> <tr> <td> <div class="pN">3499</div> <div class="G">Ito bāttiṃsakappamhi,</div> </td> </tr> <tr> <td> <div class="G">susuddho nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3500"> <div class="divNumber">51.</div> <div class="p"> <table class="singleColumn"> <tr> <td> <div class="pN">3500</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2763)</div> </td> </tr> </table> </div>
</div>
<div class="q" id="p_20Ap1_3501"> <div class="p">
<span class="pN">3501</span>Itthaṃ sudaṃ āyasmā pabbhāradāyako thero imā gāthāyo abhāsitthāti. </div>
</div>
<div class="CENTER" id="p_20Ap1_3502">
<span class="pN">3502</span>Pabbhāradāyakattherassāpadānaṃ dasamaṃ.</div>
<div class="ENDH3" id="p_20Ap1_3503">
<span class="pN">3503</span>Padumakesaravaggo ekatiṃsatimo.</div>
<div class="SUMMARY" id="p_20Ap1_3504">
<span class="pN">3504</span><span class="firstLetter">T</span>assuddānaṃ</div>
<div class="q" id="p_20Ap1_3505"> <div class="p"> <table class="singleColumn"> <tr> <td> <div class="pN">3505</div> <div class="G">Kesaraṃ gandhamannañca,</div> </td> </tr> <tr> <td> <div class="G">dhammasaññī phalena ca;</div> </td> </tr> <tr> <td> <div class="G">Pasādārāmadāyī ca,</div> </td> </tr> <tr> <td> <div class="G">lepako buddhasaññako;</div> </td> </tr> <tr> <td> <div class="G">Pabbhārado ca gāthāyo,</div> </td> </tr> <tr> <td> <div class="G">ekapaññāsa kittitā.</div> </td> </tr> </table> </div>
</div>
</html>
