<html>
<div class="i">3.2.7 Padasodhammasamuṭṭhāna</div>
<div class="h">Samuṭṭhānasīsasaṅkhepa</div>
<div class="h">Terasasamuṭṭhāna</div>
<div class="h">Padasodhammasamuṭṭhāna</div>
<div class="q" id="p_5V_1128"> <div class="divNumber">264.</div> <div class="p"> <table class="singleColumn"> <tr> <td> <div class="pN">1128</div> <div class="G">Padaññatra asammatā,</div> </td> </tr> <tr> <td> <div class="G">tathā atthaṅgatena ca;</div> </td> </tr> <tr> <td> <div class="G">Tiracchānavijjā dve vuttā,</div> </td> </tr> <tr> <td> <div class="G">anokāso ca pucchanā.</div> </td> </tr> </table> </div>
</div>
<div class="q" id="p_5V_1129"> <div class="p"> <table class="singleColumn"> <tr> <td> <div class="pN">1129</div> <div class="G">Satta sikkhāpadā ete,</div> </td> </tr> <tr> <td> <div class="G">vācā na kāyacittato;</div> </td> </tr> <tr> <td> <div class="G">Vācācittena jāyanti,</div> </td> </tr> <tr> <td> <div class="G">na tu kāyena jāyare;</div> </td> </tr> <tr> <td> <div class="G">Dvisamuṭṭhānikā sabbe,</div> </td> </tr> <tr> <td> <div class="G">padasodhammasadisā.</div> </td> </tr> </table> </div>
</div>
<div class="CENTER" id="p_5V_1130">
<span class="pN">1130</span>Padasodhammasamuṭṭhānaṃ niṭṭhitaṃ.</div>
</html>
