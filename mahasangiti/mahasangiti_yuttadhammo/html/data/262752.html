<html>
<div class="i"> Nakamma</div>
<div class="h">Upādinnattika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nakamma</div>
<div class="q" id="p_36P1_2568"> <div class="divNumber">40.</div> <div class="p">
<span class="pN">2568</span>Upādinnupādāniyaṃ dhammaṃ paccayā anupādinnupādāniyo dhammo uppajjati nakammapaccayā—  vatthuṃ paccayā anupādinnupādāniyā cetanā. (1) </div>
</div>
<div class="q" id="p_36P1_2569"> <div class="p">
<span class="pN">2569</span>Upādinnupādāniyaṃ dhammaṃ paccayā anupādinnaanupādāniyo dhammo uppajjati nakammapaccayā—  vatthuṃ paccayā kusalā anupādinnaanupādāniyā cetanā. (2) </div>
</div>
<div class="q" id="p_36P1_2570"> <div class="p">
<span class="pN">2570</span>Anupādinnupādāniyaṃ dhammaṃ paccayā anupādinnupādāniyo dhammo uppajjati nakammapaccayā—  anupādinnupādāniye khandhe paccayā anupādinnupādāniyā cetanā. Bāhiraṃ…  āhārasamuṭṭhānaṃ…  utusamuṭṭhānaṃ ekaṃ mahābhūtaṃ paccayā…pe… . (1) </div>
</div>
<div class="q" id="p_36P1_2571"> <div class="p">
<span class="pN">2571</span>Anupādinnaanupādāniyaṃ dhammaṃ paccayā anupādinnaanupādāniyo dhammo uppajjati nakammapaccayā—  kusale anupādinnaanupādāniye khandhe paccayā anupādinnaanupādāniyā cetanā. (1) </div>
</div>
<div class="q" id="p_36P1_2572"> <div class="p">
<span class="pN">2572</span>Upādinnupādāniyañca anupādinnaanupādāniyañca dhammaṃ paccayā anupādinnaanupādāniyo dhammo uppajjati nakammapaccayā—  kusale anupādinnaanupādāniye khandhe ca vatthuñca paccayā anupādinnaanupādāniyā kusalā cetanā. (1) </div>
</div>
<div class="q" id="p_36P1_2573"> <div class="p">
<span class="pN">2573</span>Upādinnupādāniyañca anupādinnupādāniyañca dhammaṃ paccayā anupādinnupādāniyo dhammo uppajjati nakammapaccayā—  anupādinnupādāniye khandhe ca vatthuñca paccayā anupādinnupādāniyā cetanā. (1) </div>
</div>
</html>
