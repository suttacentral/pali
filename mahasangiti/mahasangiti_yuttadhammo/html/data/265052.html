<html>
<div class="i"> Ārammaṇa</div>
<div class="h">Ganthagocchaka</div>
<div class="h">Ganthaganthaniyaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_1847"> <div class="divNumber">105.</div> <div class="p">
<span class="pN">1847</span>Gantho ceva ganthaniyo ca dhammo ganthassa ceva ganthaniyassa ca dhammassa ārammaṇapaccayena paccayo—  ganthe ārabbha ganthā uppajjanti. (Mūlaṃ pucchitabbaṃ.) Ganthe ārabbha ganthaniyā ceva no ca ganthā khandhā uppajjanti. (Mūlaṃ pucchitabbaṃ.) Ganthe ārabbha ganthā ca sampayuttakā ca khandhā uppajjanti. (3) </div>
</div>
<div class="q" id="p_38P2_1848"> <div class="divNumber">106.</div> <div class="p">
<span class="pN">1848</span>Ganthaniyo ceva no ca gantho dhammo ganthaniyassa ceva no ca ganthassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati, pubbe suciṇṇāni…pe…  jhānā…pe…  ariyā gotrabhuṃ paccavekkhanti, vodānaṃ paccavekkhanti, pahīne kilese…pe…  vikkhambhite kilese paccavekkhanti, pubbe samudāciṇṇe kilese jānanti, cakkhuṃ…pe…  vatthuṃ ganthaniye ceva no ca ganthe khandhe aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. (Sabbaṃ vitthāretabbaṃ) Āvajjanāya ārammaṇapaccayena paccayo. (1) </div>
</div>
<div class="q" id="p_38P2_1849"> <div class="p">
<span class="pN">1849</span>Ganthaniyo ceva no ca gantho dhammo ganthassa ceva ganthaniyassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ assādeti abhinandati, taṃ ārabbha rāgo uppajjati, diṭṭhi…pe…  vicikicchā…pe…  domanassaṃ uppajjati; pubbe suciṇṇāni…pe…  jhānā vuṭṭhahitvā jhānaṃ…pe…  cakkhuṃ…pe…  vatthuṃ ganthaniye ceva no ca ganthe khandhe assādeti abhinandati, taṃ ārabbha rāgo uppajjati, diṭṭhi…pe…  domanassaṃ uppajjati. (2) </div>
</div>
<div class="q" id="p_38P2_1850"> <div class="p">
<span class="pN">1850</span>Ganthaniyo ceva no ca gantho dhammo ganthassa ceva ganthaniyassa ca ganthaniyassa ceva no ca ganthassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā vuṭṭhahitvā jhānaṃ…pe…  cakkhuṃ…pe…  vatthuṃ ganthaniye ceva no ca ganthe khandhe assādeti abhinandati, taṃ ārabbha ganthā ca sampayuttakā ca khandhā uppajjanti. (Evaṃ itarepi tīṇi vitthāretabbā.) (3) </div>
</div>
<div class="q" id="p_38P2_1851"> <div class="p">
<span class="pN">1851</span>(Ārabbha kātabbā. Imasmiṃ duke lokuttaraṃ natthi, ganthadukasadisaṃ, ninnānākaraṇaṃ. “Ganthaniyan”ti niyāmetabbaṃ, magge nava pañhā kātabbā.) </div>
</div>
<div class="CENTER" id="p_38P2_1852">
<span class="pN">1852</span>Ganthaganthaniyadukaṃ niṭṭhitaṃ.</div>
</html>
