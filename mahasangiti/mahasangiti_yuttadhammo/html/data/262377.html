<html>
<div class="i"> Purejāta</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_36P1_928"> <div class="divNumber">288.</div> <div class="p">
<span class="pN">928</span>Abyākato dhammo abyākatassa dhammassa purejātapaccayena paccayo—  ārammaṇapurejātaṃ, vatthupurejātaṃ. </div>
</div>
<div class="q" id="p_36P1_929"> <div class="p">
<span class="pN">929</span><span class="bold">Ārammaṇapurejātaṃ</span>—  arahā cakkhuṃ aniccato dukkhato anattato vipassati. Sotaṃ…pe…  ghānaṃ…pe…  jivhaṃ…pe…  kāyaṃ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṃ aniccato dukkhato anattato vipassati, dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa purejātapaccayena paccayo. Saddāyatanaṃ sotaviññāṇassa…pe…  gandhāyatanaṃ ghānaviññāṇassa…pe…  rasāyatanaṃ jivhāviññāṇassa…pe…  phoṭṭhabbāyatanaṃ kāyaviññāṇassa purejātapaccayena paccayo. </div>
</div>
<div class="q" id="p_36P1_930"> <div class="p">
<span class="pN">930</span><span class="bold">Vatthupurejātaṃ</span>—  cakkhāyatanaṃ cakkhuviññāṇassa purejātapaccayena paccayo. Sotāyatanaṃ sotaviññāṇassa…pe…  ghānāyatanaṃ ghānaviññāṇassa…pe…  jivhāyatanaṃ jivhāviññāṇassa…pe…  kāyāyatanaṃ kāyaviññāṇassa purejātapaccayena paccayo. Vatthu vipākābyākatānaṃ kiriyābyākatānaṃ khandhānaṃ purejātapaccayena paccayo. (1) </div>
</div>
<div class="q" id="p_36P1_931"> <div class="p">
<span class="pN">931</span>Abyākato dhammo kusalassa dhammassa purejātapaccayena paccayo—  ārammaṇapurejātaṃ, vatthupurejātaṃ. </div>
</div>
<div class="q" id="p_36P1_932"> <div class="p">
<span class="pN">932</span><span class="bold">Ārammaṇapurejātaṃ</span>—  sekkhā vā puthujjanā vā cakkhuṃ aniccato dukkhato anattato vipassanti. Sotaṃ…pe…  ghānaṃ…pe…  jivhaṃ…pe…  kāyaṃ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṃ aniccato dukkhato anattato vipassanti. Dibbena cakkhunā rūpaṃ passanti. Dibbāya sotadhātuyā saddaṃ suṇanti. </div>
</div>
<div class="q" id="p_36P1_933"> <div class="p">
<span class="pN">933</span><span class="bold">Vatthupurejātaṃ</span>—  vatthu kusalānaṃ khandhānaṃ purejātapaccayena paccayo. (2) </div>
</div>
<div class="q" id="p_36P1_934"> <div class="p">
<span class="pN">934</span>Abyākato dhammo akusalassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ assādeti abhinandati, taṃ ārabbha rāgo uppajjati, diṭṭhi uppajjati, vicikicchā uppajjati, uddhaccaṃ uppajjati, domanassaṃ uppajjati. Sotaṃ…pe…  ghānaṃ…pe…  jivhaṃ…pe…  kāyaṃ…pe…  rūpe…pe…  sadde…pe…  gandhe…pe…  rase…pe…  phoṭṭhabbe…pe…  vatthuṃ assādeti abhinandati, taṃ ārabbha rāgo uppajjati…pe…  domanassaṃ uppajjati. </div>
</div>
<div class="q" id="p_36P1_935"> <div class="p">
<span class="pN">935</span><span class="bold">Vatthupurejātaṃ</span>—  vatthu akusalānaṃ khandhānaṃ purejātapaccayena paccayo. (3) </div>
</div>
</html>
