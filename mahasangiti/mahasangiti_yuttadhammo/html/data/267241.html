<html>
<div class="i">11.7 Naḷamāliyattheraapadāna</div>
<div class="h">Bhikkhadāyivagga</div>
<div class="h">Naḷamāliyattheraapadāna</div>
<div class="q" id="p_20Ap1_1899"> <div class="divNumber">36.</div> <div class="p"> <table class="singleColumn"> <tr> <td> <div class="pN">1899</div> <div class="G">“Padumuttarabuddhassa,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Tiṇatthare nisinnassa,</div> </td> </tr> <tr> <td> <div class="G">upasantassa tādino.</div> </td> </tr> </table> </div>
</div>
<div class="q" id="p_20Ap1_1900"> <div class="divNumber">37.</div> <div class="p"> <table class="singleColumn"> <tr> <td> <div class="pN">1900</div> <div class="G">Naḷamālaṃ gahetvāna,</div> </td> </tr> <tr> <td> <div class="G">bandhitvā bījaniṃ ahaṃ;</div> </td> </tr> <tr> <td> <div class="G">Buddhassa upanāmesiṃ,</div> </td> </tr> <tr> <td> <div class="G">dvipadindassa tādino.</div> </td> </tr> </table> </div>
</div>
<div class="q" id="p_20Ap1_1901"> <div class="divNumber">38.</div> <div class="p"> <table class="singleColumn"> <tr> <td> <div class="pN">1901</div> <div class="G">Paṭiggahetvā sabbaññū,</div> </td> </tr> <tr> <td> <div class="G">bījaniṃ lokanāyako;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">imaṃ gāthaṃ abhāsatha.</div> </td> </tr> </table> </div>
</div>
<div class="q" id="p_20Ap1_1902"> <div class="divNumber">39.</div> <div class="p"> <table class="singleColumn"> <tr> <td> <div class="pN">1902</div> <div class="G">‘Yathā me kāyo nibbāti,</div> </td> </tr> <tr> <td> <div class="G">pariḷāho na vijjati;</div> </td> </tr> <tr> <td> <div class="G">Tatheva tividhaggīhi,</div> </td> </tr> <tr> <td> <div class="G">cittaṃ tava vimuccatu’.</div> </td> </tr> </table> </div>
</div>
<div class="q" id="p_20Ap1_1903"> <div class="divNumber">40.</div> <div class="p"> <table class="singleColumn"> <tr> <td> <div class="pN">1903</div> <div class="G">Sabbe devā samāgacchuṃ,</div> </td> </tr> <tr> <td> <div class="G">ye keci vananissitā;</div> </td> </tr> <tr> <td> <div class="G">Sossāma buddhavacanaṃ,</div> </td> </tr> <tr> <td> <div class="G">hāsayantañca dāyakaṃ.</div> </td> </tr> </table> </div>
</div>
<div class="q" id="p_20Ap1_1904"> <div class="divNumber">41.</div> <div class="p"> <table class="singleColumn"> <tr> <td> <div class="pN">1904</div> <div class="G">Nisinno bhagavā tattha,</div> </td> </tr> <tr> <td> <div class="G">devasaṅghapurakkhato;</div> </td> </tr> <tr> <td> <div class="G">Dāyakaṃ sampahaṃsento,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_1905"> <div class="divNumber">42.</div> <div class="p"> <table class="singleColumn"> <tr> <td> <div class="pN">1905</div> <div class="G">‘Iminā bījanidānena,</div> </td> </tr> <tr> <td> <div class="G">cittassa paṇidhīhi ca;</div> </td> </tr> <tr> <td> <div class="G">Subbato nāma nāmena,</div> </td> </tr> <tr> <td> <div class="G">cakkavattī bhavissati.</div> </td> </tr> </table> </div>
</div>
<div class="q" id="p_20Ap1_1906"> <div class="divNumber">43.</div> <div class="p"> <table class="singleColumn"> <tr> <td> <div class="pN">1906</div> <div class="G">Tena kammāvasesena,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Māluto nāma nāmena,</div> </td> </tr> <tr> <td> <div class="G">cakkavattī bhavissati’.</div> </td> </tr> </table> </div>
</div>
<div class="q" id="p_20Ap1_1907"> <div class="divNumber">44.</div> <div class="p"> <table class="singleColumn"> <tr> <td> <div class="pN">1907</div> <div class="G">Iminā bījanidānena,</div> </td> </tr> <tr> <td> <div class="G">sammānavipulena ca;</div> </td> </tr> <tr> <td> <div class="G">Kappasatasahassampi,</div> </td> </tr> <tr> <td> <div class="G">duggatiṃ nupapajjati.</div> </td> </tr> </table> </div>
</div>
<div class="q" id="p_20Ap1_1908"> <div class="divNumber">45.</div> <div class="p"> <table class="singleColumn"> <tr> <td> <div class="pN">1908</div> <div class="G">Tiṃsakappasahassamhi,</div> </td> </tr> <tr> <td> <div class="G">subbatā aṭṭhatiṃsa te;</div> </td> </tr> <tr> <td> <div class="G">Ekūnatiṃsasahasse,</div> </td> </tr> <tr> <td> <div class="G">aṭṭha mālutanāmakā.</div> </td> </tr> </table> </div>
</div>
<div class="q" id="p_20Ap1_1909"> <div class="divNumber">46.</div> <div class="p"> <table class="singleColumn"> <tr> <td> <div class="pN">1909</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1910"> <div class="p">
<span class="pN">1910</span>Itthaṃ sudaṃ āyasmā naḷamāliyo thero imā gāthāyo abhāsitthāti. </div>
</div>
<div class="CENTER" id="p_20Ap1_1911">
<span class="pN">1911</span>Naḷamāliyattherassāpadānaṃ sattamaṃ.<br> Sattamabhāṇavāraṃ.</div>
</html>
