<html>
<div class="i">22.8 Akkantasaññakattheraapadāna</div>
<div class="h">Hatthivagga</div>
<div class="h">Akkantasaññakattheraapadāna</div>
<div class="q" id="p_20Ap1_2872"> <div class="divNumber">37.</div> <div class="p"> <table class="singleColumn"> <tr> <td> <div class="pN">2872</div> <div class="G">“Kusāṭakaṃ gahetvāna,</div> </td> </tr> <tr> <td> <div class="G">upajjhāyassahaṃ pure;</div> </td> </tr> <tr> <td> <div class="G">Mantañca anusikkhāmi,</div> </td> </tr> <tr> <td> <div class="G">ganthādosassa pattiyā.</div> </td> </tr> </table> </div>
</div>
<div class="q" id="p_20Ap1_2873"> <div class="divNumber">38.</div> <div class="p"> <table class="singleColumn"> <tr> <td> <div class="pN">2873</div> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">Āhutīnaṃ paṭiggahaṃ;</div> </td> </tr> <tr> <td> <div class="G">Usabhaṃ pavaraṃ aggaṃ,</div> </td> </tr> <tr> <td> <div class="G">Tissaṃ buddhaṃ gaṇuttamaṃ.</div> </td> </tr> </table> </div>
</div>
<div class="q" id="p_20Ap1_2874"> <div class="divNumber">39.</div> <div class="p"> <table class="singleColumn"> <tr> <td> <div class="pN">2874</div> <div class="G">Kusāṭakaṃ pattharitaṃ,</div> </td> </tr> <tr> <td> <div class="G">akkamantaṃ naruttamaṃ;</div> </td> </tr> <tr> <td> <div class="G">Samuggataṃ mahāvīraṃ,</div> </td> </tr> <tr> <td> <div class="G">lokajeṭṭhaṃ narāsabhaṃ.</div> </td> </tr> </table> </div>
</div>
<div class="q" id="p_20Ap1_2875"> <div class="divNumber">40.</div> <div class="p"> <table class="singleColumn"> <tr> <td> <div class="pN">2875</div> <div class="G">Disvā taṃ lokapajjotaṃ,</div> </td> </tr> <tr> <td> <div class="G">vimalaṃ candasannibhaṃ;</div> </td> </tr> <tr> <td> <div class="G">Avandiṃ satthuno pāde,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_2876"> <div class="divNumber">41.</div> <div class="p"> <table class="singleColumn"> <tr> <td> <div class="pN">2876</div> <div class="G">Catunnavutito kappe,</div> </td> </tr> <tr> <td> <div class="G">yaṃ adāsiṃ kusāṭakaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">kusāṭakassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2877"> <div class="divNumber">42.</div> <div class="p"> <table class="singleColumn"> <tr> <td> <div class="pN">2877</div> <div class="G">Sattatiṃse ito kappe,</div> </td> </tr> <tr> <td> <div class="G">eko āsiṃ janādhipo;</div> </td> </tr> <tr> <td> <div class="G">Sunando nāma nāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2878"> <div class="divNumber">43.</div> <div class="p"> <table class="singleColumn"> <tr> <td> <div class="pN">2878</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2879"> <div class="p">
<span class="pN">2879</span>Itthaṃ sudaṃ āyasmā akkantasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_2880">
<span class="pN">2880</span>Akkantasaññakattherassāpadānaṃ aṭṭhamaṃ.</div>
</html>
