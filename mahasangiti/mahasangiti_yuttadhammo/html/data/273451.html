<html>
<div class="i">1.2.3 Vipattivāra</div>
<div class="h">Bhikkhuvibhaṅga</div>
<div class="h">Dutiyabhāga</div>
<div class="h">Vipattivāra</div>
<div class="q" id="p_5V_643"> <div class="divNumber">195.</div> <div class="p">
<span class="pN">643</span>Methunaṃ dhammaṃ paṭisevanapaccayā āpattiyo catunnaṃ vipattīnaṃ kati vipattiyo bhajanti? Methunaṃ dhammaṃ paṭisevanapaccayā āpattiyo catunnaṃ vipattīnaṃ dve vipattiyo bhajanti—  siyā sīlavipattiṃ siyā ācāravipattiṃ…pe… . (1) </div>
</div>
<div class="q" id="p_5V_644"> <div class="p">
<span class="pN">644</span>Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti catunnaṃ vipattīnaṃ kati vipattiyo bhajati? Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti catunnaṃ vipattīnaṃ ekaṃ vipattiṃ bhajati—  ācāravipattiṃ. (2) </div>
</div>
<div class="CENTER" id="p_5V_645">
<span class="pN">645</span>Vipattivāro niṭṭhito tatiyo.</div>
</html>
