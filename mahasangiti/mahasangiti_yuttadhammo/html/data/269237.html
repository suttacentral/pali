<html>
<div class="i">4.5.4 Ambajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Ambajātaka</div>
<div class="q" id="p_22J_1106"> <div class="divNumber">173.</div> <div class="p"> <table class="singleColumn"> <tr> <td> <div class="pN">1106</div> <div class="G">“Yo nīliyaṃ maṇḍayati,</div> </td> </tr> <tr> <td> <div class="G">saṇḍāsena vihaññati;</div> </td> </tr> <tr> <td> <div class="G">Tassa sā vasamanvetu,</div> </td> </tr> <tr> <td> <div class="G">yā te ambe avāhari”.</div> </td> </tr> </table> </div>
</div>
<div class="q" id="p_22J_1107"> <div class="divNumber">174.</div> <div class="p"> <table class="singleColumn"> <tr> <td> <div class="pN">1107</div> <div class="G">“Vīsaṃ vā pañcavīsaṃ vā,</div> </td> </tr> <tr> <td> <div class="G">ūnatiṃsaṃ va jātiyā;</div> </td> </tr> <tr> <td> <div class="G">Tādisā pati mā laddhā,</div> </td> </tr> <tr> <td> <div class="G">yā te ambe avāhari”.</div> </td> </tr> </table> </div>
</div>
<div class="q" id="p_22J_1108"> <div class="divNumber">175.</div> <div class="p"> <table class="singleColumn"> <tr> <td> <div class="pN">1108</div> <div class="G">“Dīghaṃ gacchatu addhānaṃ,</div> </td> </tr> <tr> <td> <div class="G">ekikā abhisārikā;</div> </td> </tr> <tr> <td> <div class="G">Saṅkete pati mā adda,</div> </td> </tr> <tr> <td> <div class="G">yā te ambe avāhari”.</div> </td> </tr> </table> </div>
</div>
<div class="q" id="p_22J_1109"> <div class="divNumber">176.</div> <div class="p"> <table class="singleColumn"> <tr> <td> <div class="pN">1109</div> <div class="G">“Alaṅkatā suvasanā,</div> </td> </tr> <tr> <td> <div class="G">mālinī candanussadā;</div> </td> </tr> <tr> <td> <div class="G">Ekikā sayane setu,</div> </td> </tr> <tr> <td> <div class="G">yā te ambe avāharī”ti.</div> </td> </tr> </table> </div>
</div>
<div class="CENTER" id="p_22J_1110">
<span class="pN">1110</span>Ambajātakaṃ catutthaṃ.</div>
</html>
