<html>
<div class="i"> Hetu-ārammaṇa</div>
<div class="h">Kusalattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_40P19_2"> <div class="divNumber">1.</div> <div class="p">
<span class="pN">2</span>Nakusalaṃ dhammaṃ paṭicca akusalo dhammo uppajjati hetupaccayā. Akusalaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā nakusalaṃ dhammaṃ paṭicca abyākato dhammo uppajjati hetupaccayā. Vipākābyākataṃ kiriyābyākataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  nakusalaṃ dhammaṃ paṭicca akusalo ca abyākato ca dhammā uppajjanti hetupaccayā…  tīṇi. </div>
</div>
<div class="q" id="p_40P19_3"> <div class="p">
<span class="pN">3</span>Naakusalaṃ dhammaṃ paṭicca kusalo dhammo uppajjati hetupaccayā. Naakusalaṃ dhammaṃ paṭicca abyākato dhammo uppajjati hetupaccayā. Naakusalaṃ dhammaṃ paṭicca kusalo ca abyākato ca dhammā uppajjanti hetupaccayā…  tīṇi. </div>
</div>
<div class="q" id="p_40P19_4"> <div class="p">
<span class="pN">4</span>Naabyākataṃ dhammaṃ paṭicca abyākato dhammo uppajjati hetupaccayā. Naabyākataṃ dhammaṃ paṭicca kusalo dhammo uppajjati hetupaccayā. Naabyākataṃ dhammaṃ paṭicca akusalo dhammo uppajjati hetupaccayā. Naabyākataṃ dhammaṃ paṭicca kusalo ca abyākato ca dhammā uppajjanti hetupaccayā. Naabyākataṃ dhammaṃ paṭicca akusalo ca abyākato ca dhammā uppajjanti hetupaccayā…  pañca. </div>
</div>
<div class="q" id="p_40P19_5"> <div class="p">
<span class="pN">5</span>Nakusalañca naabyākatañca dhammaṃ paṭicca akusalo dhammo uppajjati hetupaccayā. Nakusalañca naabyākatañca dhammaṃ paṭicca abyākato dhammo uppajjati hetupaccayā. Nakusalañca naabyākatañca dhammaṃ paṭicca akusalo ca abyākato ca dhammā uppajjanti hetupaccayā…  tīṇi. </div>
</div>
<div class="q" id="p_40P19_6"> <div class="p">
<span class="pN">6</span>Naakusalañca naabyākatañca dhammaṃ paṭicca kusalo dhammo uppajjati hetupaccayā. Naakusalañca naabyākatañca dhammaṃ paṭicca abyākato dhammo uppajjati hetupaccayā. Naakusalañca naabyākatañca dhammaṃ paṭicca kusalo ca abyākato ca dhammā uppajjanti hetupaccayā…  tīṇi. </div>
</div>
<div class="q" id="p_40P19_7"> <div class="p">
<span class="pN">7</span>Nakusalañca naakusalañca dhammaṃ paṭicca abyākato dhammo uppajjati hetupaccayā…  ekaṃ. </div>
</div>
<div class="q" id="p_40P19_8"> <div class="divNumber">2.</div> <div class="p">
<span class="pN">8</span>Nakusalaṃ dhammaṃ paṭicca akusalo dhammo uppajjati ārammaṇapaccayā. Nakusalaṃ dhammaṃ paṭicca abyākato dhammo uppajjati ārammaṇapaccayā…  dve. </div>
</div>
<div class="q" id="p_40P19_9"> <div class="p">
<span class="pN">9</span>Naakusalaṃ dhammaṃ paṭicca kusalo dhammo uppajjati ārammaṇapaccayā. Naakusalaṃ dhammaṃ paṭicca abyākato dhammo uppajjati ārammaṇapaccayā…  dve. </div>
</div>
<div class="q" id="p_40P19_10"> <div class="p">
<span class="pN">10</span>Naabyākataṃ dhammaṃ paṭicca kusalo dhammo uppajjati ārammaṇapaccayā. Naabyākataṃ dhammaṃ paṭicca akusalo dhammo uppajjati ārammaṇapaccayā…  dve. </div>
</div>
<div class="q" id="p_40P19_11"> <div class="p">
<span class="pN">11</span>Nakusalañca naabyākatañca dhammaṃ paṭicca akusalo dhammo uppajjati ārammaṇapaccayā…  ekaṃ. </div>
</div>
<div class="q" id="p_40P19_12"> <div class="p">
<span class="pN">12</span>Naakusalañca naabyākatañca dhammaṃ paṭicca kusalo dhammo uppajjati ārammaṇapaccayā…  ekaṃ. </div>
</div>
<div class="q" id="p_40P19_13"> <div class="p">
<span class="pN">13</span>Nakusalañca naakusalañca dhammaṃ paṭicca abyākato dhammo uppajjati ārammaṇapaccayā…  ekaṃ. (Saṃkhittaṃ.) </div>
</div>
<div class="q" id="p_40P19_14"> <div class="p">
<span class="pN">14</span>Hetuyā aṭṭhārasa, ārammaṇe nava, adhipatiyā aṭṭhārasa…pe…  vipāke tīṇi…pe…  avigate aṭṭhārasa. </div>
</div>
</html>
