<html>
<div class="i">5.8 Hemakamāṇavapucchā</div>
<div class="h">Pārāyanavagga</div>
<div class="h">Hemakamāṇavapucchā</div>
<div class="q" id="p_18Sn_1284"> <div class="divNumber">1091.</div> <div class="p"> <table class="singleColumn"> <tr> <td> <div class="pN">1284</div> <div class="G">“Ye me pubbe viyākaṃsu, <span class="gathaQuote">(iccāyasmā hemako)</span>
</div> </td> </tr> <tr> <td> <div class="G">Huraṃ gotamasāsanā;</div> </td> </tr> <tr> <td> <div class="G">Iccāsi iti bhavissati,</div> </td> </tr> <tr> <td> <div class="G">Sabbaṃ taṃ itihītihaṃ;</div> </td> </tr> <tr> <td> <div class="G">Sabbaṃ taṃ takkavaḍḍhanaṃ,</div> </td> </tr> <tr> <td> <div class="G">Nāhaṃ tattha abhiramiṃ. (1)</div> </td> </tr> </table> </div>
</div>
<div class="q" id="p_18Sn_1285"> <div class="divNumber">1092.</div> <div class="p"> <table class="singleColumn"> <tr> <td> <div class="pN">1285</div> <div class="G">Tvañca me dhammamakkhāhi,</div> </td> </tr> <tr> <td> <div class="G">taṇhānigghātanaṃ muni;</div> </td> </tr> <tr> <td> <div class="G">Yaṃ viditvā sato caraṃ,</div> </td> </tr> <tr> <td> <div class="G">tare loke visattikaṃ”. (2)</div> </td> </tr> </table> </div>
</div>
<div class="q" id="p_18Sn_1286"> <div class="divNumber">1093.</div> <div class="p"> <table class="singleColumn"> <tr> <td> <div class="pN">1286</div> <div class="G">“Idha diṭṭhasutamutaviññātesu,</div> </td> </tr> <tr> <td> <div class="G">Piyarūpesu hemaka;</div> </td> </tr> <tr> <td> <div class="G">Chandarāgavinodanaṃ,</div> </td> </tr> <tr> <td> <div class="G">Nibbānapadamaccutaṃ. (3)</div> </td> </tr> </table> </div>
</div>
<div class="q" id="p_18Sn_1287"> <div class="divNumber">1094.</div> <div class="p"> <table class="singleColumn"> <tr> <td> <div class="pN">1287</div> <div class="G">Etadaññāya ye satā,</div> </td> </tr> <tr> <td> <div class="G">Diṭṭhadhammābhinibbutā;</div> </td> </tr> <tr> <td> <div class="G">Upasantā ca te sadā,</div> </td> </tr> <tr> <td> <div class="G">Tiṇṇā loke visattikan”ti. (4)</div> </td> </tr> </table> </div>
</div>
<div class="CENTER" id="p_18Sn_1288">
<span class="pN">1288</span>Hemakamāṇavapucchā aṭṭhamā.</div>
</html>
