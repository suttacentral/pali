<html>
<div class="i">1.3.1 Uḷāravimānavatthu</div>
<div class="h">Itthivimāna</div>
<div class="h">Pāricchattakavagga</div>
<div class="h">Uḷāravimānavatthu</div>
<div class="q" id="p_19Vv_308"> <div class="divNumber">286.</div> <div class="p"> <table class="singleColumn"> <tr> <td> <div class="pN">308</div> <div class="G">“Uḷāro te yaso vaṇṇo,</div> </td> </tr> <tr> <td> <div class="G">sabbā obhāsate disā;</div> </td> </tr> <tr> <td> <div class="G">Nāriyo naccanti gāyanti,</div> </td> </tr> <tr> <td> <div class="G">devaputtā alaṅkatā.</div> </td> </tr> </table> </div>
</div>
<div class="q" id="p_19Vv_309"> <div class="divNumber">287.</div> <div class="p"> <table class="singleColumn"> <tr> <td> <div class="pN">309</div> <div class="G">Modenti parivārenti,</div> </td> </tr> <tr> <td> <div class="G">tava pūjāya devate;</div> </td> </tr> <tr> <td> <div class="G">Sovaṇṇāni vimānāni,</div> </td> </tr> <tr> <td> <div class="G">tavimāni sudassane.</div> </td> </tr> </table> </div>
</div>
<div class="q" id="p_19Vv_310"> <div class="divNumber">288.</div> <div class="p"> <table class="singleColumn"> <tr> <td> <div class="pN">310</div> <div class="G">Tuvaṃsi issarā tesaṃ,</div> </td> </tr> <tr> <td> <div class="G">sabbakāmasamiddhinī;</div> </td> </tr> <tr> <td> <div class="G">Abhijātā mahantāsi,</div> </td> </tr> <tr> <td> <div class="G">devakāye pamodasi;</div> </td> </tr> <tr> <td> <div class="G">Devate pucchitācikkha,</div> </td> </tr> <tr> <td> <div class="G">kissa kammassidaṃ phalan”ti.</div> </td> </tr> </table> </div>
</div>
<div class="q" id="p_19Vv_311"> <div class="divNumber">289.</div> <div class="p"> <table class="singleColumn"> <tr> <td> <div class="pN">311</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Purimāya jātiyā manussaloke;</div> </td> </tr> <tr> <td> <div class="G">Dussīlakule suṇisā ahosiṃ,</div> </td> </tr> <tr> <td> <div class="G">Assaddhesu kadariyesu ahaṃ.</div> </td> </tr> </table> </div>
</div>
<div class="q" id="p_19Vv_312"> <div class="divNumber">290.</div> <div class="p"> <table class="singleColumn"> <tr> <td> <div class="pN">312</div> <div class="G">Saddhā sīlena sampannā,</div> </td> </tr> <tr> <td> <div class="G">saṃvibhāgaratā sadā;</div> </td> </tr> <tr> <td> <div class="G">Piṇḍāya caramānassa,</div> </td> </tr> <tr> <td> <div class="G">apūvaṃ te adāsahaṃ.</div> </td> </tr> </table> </div>
</div>
<div class="q" id="p_19Vv_313"> <div class="divNumber">291.</div> <div class="p"> <table class="singleColumn"> <tr> <td> <div class="pN">313</div> <div class="G">Tadāhaṃ sassuyācikkhiṃ,</div> </td> </tr> <tr> <td> <div class="G">samaṇo āgato idha;</div> </td> </tr> <tr> <td> <div class="G">Tassa adāsahaṃ pūvaṃ,</div> </td> </tr> <tr> <td> <div class="G">pasannā sehi pāṇibhi.</div> </td> </tr> </table> </div>
</div>
<div class="q" id="p_19Vv_314"> <div class="divNumber">292.</div> <div class="p"> <table class="singleColumn"> <tr> <td> <div class="pN">314</div> <div class="G">Itissā sassu paribhāsi,</div> </td> </tr> <tr> <td> <div class="G">avinītāsi tvaṃ vadhu;</div> </td> </tr> <tr> <td> <div class="G">Na maṃ sampucchituṃ icchi,</div> </td> </tr> <tr> <td> <div class="G">samaṇassa dadāmahaṃ.</div> </td> </tr> </table> </div>
</div>
<div class="q" id="p_19Vv_315"> <div class="divNumber">293.</div> <div class="p"> <table class="singleColumn"> <tr> <td> <div class="pN">315</div> <div class="G">Tato me sassu kupitā,</div> </td> </tr> <tr> <td> <div class="G">pahāsi musalena maṃ;</div> </td> </tr> <tr> <td> <div class="G">Kūṭaṅgacchi avadhi maṃ,</div> </td> </tr> <tr> <td> <div class="G">nāsakkhiṃ jīvituṃ ciraṃ.</div> </td> </tr> </table> </div>
</div>
<div class="q" id="p_19Vv_316"> <div class="divNumber">294.</div> <div class="p"> <table class="singleColumn"> <tr> <td> <div class="pN">316</div> <div class="G">Sā ahaṃ kāyassa bhedā,</div> </td> </tr> <tr> <td> <div class="G">vippamuttā tato cutā;</div> </td> </tr> <tr> <td> <div class="G">Devānaṃ tāvatiṃsānaṃ,</div> </td> </tr> <tr> <td> <div class="G">upapannā sahabyataṃ.</div> </td> </tr> </table> </div>
</div>
<div class="q" id="p_19Vv_317"> <div class="divNumber">295.</div> <div class="p"> <table class="singleColumn"> <tr> <td> <div class="pN">317</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_318">
<span class="pN">318</span>Uḷāravimānaṃ paṭhamaṃ.</div>
</html>
