<html>
<div class="i">35.5 Naḷāgārikattheraapadāna</div>
<div class="h">Ekapadumiyavagga</div>
<div class="h">Naḷāgārikattheraapadāna</div>
<div class="q" id="p_20Ap1_3919"> <div class="divNumber">31.</div> <div class="p"> <table class="singleColumn"> <tr> <td> <div class="pN">3919</div> <div class="G">“Himavantassāvidūre,</div> </td> </tr> <tr> <td> <div class="G">hārito nāma pabbato;</div> </td> </tr> <tr> <td> <div class="G">Sayambhū nārado nāma,</div> </td> </tr> <tr> <td> <div class="G">rukkhamūle vasī tadā.</div> </td> </tr> </table> </div>
</div>
<div class="q" id="p_20Ap1_3920"> <div class="divNumber">32.</div> <div class="p"> <table class="singleColumn"> <tr> <td> <div class="pN">3920</div> <div class="G">Naḷāgāraṃ karitvāna,</div> </td> </tr> <tr> <td> <div class="G">tiṇena chādayiṃ ahaṃ;</div> </td> </tr> <tr> <td> <div class="G">Caṅkamaṃ sodhayitvāna,</div> </td> </tr> <tr> <td> <div class="G">sayambhussa adāsahaṃ.</div> </td> </tr> </table> </div>
</div>
<div class="q" id="p_20Ap1_3921"> <div class="divNumber">33.</div> <div class="p"> <table class="singleColumn"> <tr> <td> <div class="pN">3921</div> <div class="G">Catuddasasu kappesu,</div> </td> </tr> <tr> <td> <div class="G">devaloke ramiṃ ahaṃ;</div> </td> </tr> <tr> <td> <div class="G">Catusattatikkhattuñca,</div> </td> </tr> <tr> <td> <div class="G">devarajjaṃ akārayiṃ.</div> </td> </tr> </table> </div>
</div>
<div class="q" id="p_20Ap1_3922"> <div class="divNumber">34.</div> <div class="p"> <table class="singleColumn"> <tr> <td> <div class="pN">3922</div> <div class="G">Catusattatikkhattuñca,</div> </td> </tr> <tr> <td> <div class="G">cakkavattī ahosahaṃ;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_3923"> <div class="divNumber">35.</div> <div class="p"> <table class="singleColumn"> <tr> <td> <div class="pN">3923</div> <div class="G">Ubbiddhaṃ bhavanaṃ mayhaṃ,</div> </td> </tr> <tr> <td> <div class="G">Indalaṭṭhīva uggataṃ;</div> </td> </tr> <tr> <td> <div class="G">Sahassathambhaṃ atulaṃ,</div> </td> </tr> <tr> <td> <div class="G">Vimānaṃ sapabhassaraṃ.</div> </td> </tr> </table> </div>
</div>
<div class="q" id="p_20Ap1_3924"> <div class="divNumber">36.</div> <div class="p"> <table class="singleColumn"> <tr> <td> <div class="pN">3924</div> <div class="G">Dve sampattī anubhotvā,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Gotamassa bhagavato,</div> </td> </tr> <tr> <td> <div class="G">sāsane pabbajiṃ ahaṃ.</div> </td> </tr> </table> </div>
</div>
<div class="q" id="p_20Ap1_3925"> <div class="divNumber">37.</div> <div class="p"> <table class="singleColumn"> <tr> <td> <div class="pN">3925</div> <div class="G">Padhānapahitattomhi,</div> </td> </tr> <tr> <td> <div class="G">upasanto nirūpadhi;</div> </td> </tr> <tr> <td> <div class="G">Nāgova bandhanaṃ chetvā,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_3926"> <div class="divNumber">38.</div> <div class="p"> <table class="singleColumn"> <tr> <td> <div class="pN">3926</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3927"> <div class="p">
<span class="pN">3927</span>Itthaṃ sudaṃ āyasmā naḷāgāriko thero imā gāthāyo abhāsitthāti. </div>
</div>
<div class="CENTER" id="p_20Ap1_3928">
<span class="pN">3928</span>Naḷāgārikattherassāpadānaṃ pañcamaṃ.</div>
</html>
