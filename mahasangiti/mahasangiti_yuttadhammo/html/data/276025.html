<html>
<div class="i">5.3.5 Paṭhamakulūpakasutta</div>
<div class="h">Pañcamapaṇṇāsaka</div>
<div class="h">Dīghacārikavagga</div>
<div class="h">Paṭhamakulūpakasutta</div>
<div class="q" id="p_16A5_1270"> <div class="divNumber">225.</div> <div class="p">
<span class="pN">1270</span>“Pañcime, bhikkhave, ādīnavā kulūpake. Katame pañca? Anāmantacāre āpajjati, raho nisajjāya āpajjati, paṭicchanne āsane āpajjati, mātugāmassa uttari chappañcavācāhi dhammaṃ desento āpajjati, kāmasaṅkappabahulo viharati. Ime kho, bhikkhave, pañca ādīnavā kulūpake”ti. </div>
</div>
<div class="CENTER" id="p_16A5_1271">
<span class="pN">1271</span>Pañcamaṃ.</div>
</html>
