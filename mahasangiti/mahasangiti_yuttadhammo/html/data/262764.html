<html>
<div class="i"> Nissaya</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Nissaya</div>
<div class="q" id="p_36P1_2644"> <div class="divNumber">60.</div> <div class="p">
<span class="pN">2644</span>Upādinnupādāniyo dhammo upādinnupādāniyassa dhammassa nissayapaccayena paccayo—  upādinnupādāniyo eko khandho tiṇṇannaṃ khandhānaṃ nissayapaccayena paccayo…pe…  paṭisandhikkhaṇe…pe…  ekaṃ mahābhūtaṃ…pe…  asaññasattānaṃ ekaṃ mahābhūtaṃ…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu upādinnupādāniyānaṃ khandhānaṃ nissayapaccayena paccayo. (1) </div>
</div>
<div class="q" id="p_36P1_2645"> <div class="p">
<span class="pN">2645</span>Upādinnupādāniyo dhammo anupādinnupādāniyassa dhammassa nissayapaccayena paccayo—  upādinnupādāniyā khandhā cittasamuṭṭhānānaṃ rūpānaṃ nissayapaccayena paccayo. Vatthu anupādinnupādāniyānaṃ khandhānaṃ nissayapaccayena paccayo. (2) </div>
</div>
<div class="q" id="p_36P1_2646"> <div class="p">
<span class="pN">2646</span>Upādinnupādāniyo dhammo anupādinnaanupādāniyassa dhammassa nissayapaccayena paccayo—  vatthu anupādinnaanupādāniyānaṃ khandhānaṃ nissayapaccayena paccayo. (3) </div>
</div>
<div class="q" id="p_36P1_2647"> <div class="p">
<span class="pN">2647</span>Upādinnupādāniyo dhammo upādinnupādāniyassa ca anupādinnupādāniyassa ca dhammassa nissayapaccayena paccayo—  upādinnupādāniyo eko khandho tiṇṇannaṃ khandhānaṃ cittasamuṭṭhānānañca rūpānaṃ nissayapaccayena paccayo…pe…  dve khandhā dvinnaṃ khandhānaṃ cittasamuṭṭhānānañca rūpānaṃ nissayapaccayena paccayo. (4) </div>
</div>
<div class="q" id="p_36P1_2648"> <div class="p">
<span class="pN">2648</span>Anupādinnupādāniyo dhammo anupādinnupādāniyassa dhammassa…  ekā. </div>
</div>
<div class="q" id="p_36P1_2649"> <div class="p">
<span class="pN">2649</span>Anupādinnaanupādāniyo dhammo…  tīṇi. </div>
</div>
<div class="q" id="p_36P1_2650"> <div class="p">
<span class="pN">2650</span>Upādinnupādāniyo ca anupādinnaanupādāniyo ca dhammā anupādinnaanupādāniyassa dhammassa nissayapaccayena paccayo—  anupādinnaanupādāniyo eko khandho ca vatthu ca tiṇṇannaṃ khandhānaṃ nissayapaccayena paccayo…pe…  dve khandhā ca vatthu ca dvinnaṃ khandhānaṃ nissayapaccayena paccayo. (1) </div>
</div>
<div class="q" id="p_36P1_2651"> <div class="p">
<span class="pN">2651</span>Anupādinnupādāniyo ca anupādinnaanupādāniyo ca dhammā anupādinnupādāniyassa dhammassa nissayapaccayena paccayo—  anupādinnaanupādāniyā khandhā ca mahābhūtā ca cittasamuṭṭhānānaṃ rūpānaṃ nissayapaccayena paccayo. (1) </div>
</div>
<div class="q" id="p_36P1_2652"> <div class="p">
<span class="pN">2652</span>Upādinnupādāniyo ca anupādinnupādāniyo ca dhammā anupādinnupādāniyassa dhammassa nissayapaccayena paccayo—  upādinnupādāniyā khandhā ca mahābhūtā ca cittasamuṭṭhānānaṃ rūpānaṃ nissayapaccayena paccayo. Anupādinnupādāniyo eko khandho ca vatthu ca tiṇṇannaṃ khandhānaṃ nissayapaccayena paccayo…pe…  dve khandhā ca vatthu ca dvinnaṃ khandhānaṃ nissayapaccayena paccayo. (1) </div>
</div>
</html>
