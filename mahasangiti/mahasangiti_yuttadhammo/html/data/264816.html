<html>
<div class="i"> Atthi</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_728"> <div class="divNumber">83.</div> <div class="p">
<span class="pN">728</span>Sappaṭigho dhammo sappaṭighassa dhammassa atthipaccayena paccayo…  ekaṃ. (Paṭiccasadisā paṭhamapañhā.) (1) </div>
</div>
<div class="q" id="p_38P2_729"> <div class="p">
<span class="pN">729</span>Sappaṭigho dhammo appaṭighassa dhammassa atthipaccayena paccayo sahajātaṃ, purejātaṃ. <span class="bold">Sahajātā</span>—  sappaṭighā mahābhūtā āpodhātuyā atthipaccayena paccayo, sappaṭighā mahābhūtā appaṭighānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo; phoṭṭhabbāyatanaṃ itthindriyassa…pe…  kabaḷīkārassa āhārassa atthipaccayena paccayo; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe… . <span class="bold">Purejātaṃ</span>—  cakkhuṃ…pe…  phoṭṭhabbe aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanañca cakkhāyatanañca cakkhuviññāṇassa…pe…  phoṭṭhabbāyatanañca kāyāyatanañca kāyaviññāṇassa atthipaccayena paccayo. (2) </div>
</div>
<div class="q" id="p_38P2_730"> <div class="p">
<span class="pN">730</span>Sappaṭigho dhammo sappaṭighassa ca appaṭighassa ca dhammassa atthipaccayena paccayo—  sappaṭighaṃ ekaṃ mahābhūtaṃ dvinnaṃ mahābhūtānaṃ āpodhātuyā ca atthipaccayena paccayo…pe… . (Paṭiccasadisaṃ yāva asaññasattā.) (3) </div>
</div>
<div class="q" id="p_38P2_731"> <div class="divNumber">84.</div> <div class="p">
<span class="pN">731</span>Appaṭigho dhammo appaṭighassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  appaṭigho eko khandho tiṇṇannaṃ khandhānaṃ…pe…  (yāva asaññasattā). <span class="bold">Purejātaṃ</span>—  vatthuṃ…pe…  itthindriyaṃ…  purisindriyaṃ…  jīvitindriyaṃ…  āpodhātuṃ…  kabaḷīkāraṃ āhāraṃ aniccato…pe…  domanassaṃ uppajjati; vatthu appaṭighānaṃ khandhānaṃ atthipaccayena paccayo. <span class="bold">Pacchājātā</span>—  appaṭighā khandhā purejātassa imassa appaṭighassa kāyassa atthipaccayena paccayo. <span class="bold">Kabaḷīkāro āhāro</span>—  imassa appaṭighassa kāyassa atthipaccayena paccayo. <span class="bold">Rūpajīvitindriyaṃ</span>—  appaṭighānaṃ kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_732"> <div class="p">
<span class="pN">732</span>Appaṭigho dhammo sappaṭighassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  appaṭighā khandhā sappaṭighānaṃ cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe…  āpodhātu sappaṭighānaṃ mahābhūtānaṃ atthipaccayena paccayo; āpodhātu sappaṭighānaṃ cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo; āpodhātu cakkhāyatanassa…pe…  phoṭṭhabbāyatanassa atthipaccayena paccayo; bāhiraṃ, āhārasamuṭṭhānaṃ, utusamuṭṭhānaṃ, asaññasattānaṃ…pe… . <span class="bold">Pacchājātā</span>—  appaṭighā khandhā purejātassa imassa sappaṭighassa kāyassa atthipaccayena paccayo. <span class="bold">Kabaḷīkāro āhāro</span>—  imassa sappaṭighassa kāyassa atthipaccayena paccayo. <span class="bold">Rūpajīvitindriyaṃ</span>—  sappaṭighānaṃ kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_733"> <div class="p">
<span class="pN">733</span>Appaṭigho dhammo sappaṭighassa ca appaṭighassa ca dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  appaṭigho eko khandho tiṇṇannaṃ khandhānaṃ sappaṭighānañca appaṭighānañca…pe… . (Paṭiccasadisaṃ yāva asaññasattā.) <span class="bold">Pacchājātā</span>—  appaṭighā khandhā purejātassa imassa sappaṭighassa ca appaṭighassa ca kāyassa atthipaccayena paccayo. <span class="bold">Kabaḷīkāro āhāro</span>—  imassa sappaṭighassa ca appaṭighassa ca kāyassa atthipaccayena paccayo. <span class="bold">Rūpajīvitindriyaṃ</span>—  sappaṭighānañca appaṭighānañca kaṭattārūpānaṃ atthipaccayena paccayo. (3) </div>
</div>
<div class="q" id="p_38P2_734"> <div class="divNumber">85.</div> <div class="p">
<span class="pN">734</span>Sappaṭigho ca appaṭigho ca dhammā sappaṭighassa dhammassa atthipaccayena paccayo. (Paṭiccasadisaṃ yāva asaññasattā.) (1) </div>
</div>
<div class="q" id="p_38P2_735"> <div class="p">
<span class="pN">735</span>Sappaṭigho ca appaṭigho ca dhammā appaṭighassa dhammassa atthipaccayena paccayo—  sahajātaṃ, purejātaṃ. <span class="bold">Sahajātā</span>—  appaṭighā khandhā ca mahābhūtā ca appaṭighānaṃ cittasamuṭṭhānānaṃ rūpānaṃ…pe…  (paṭiccasadisaṃ yāva asaññasattā). <span class="bold">Sahajāto</span>—  cakkhuviññāṇasahagato eko khandho ca cakkhāyatanañca tiṇṇannaṃ khandhānaṃ…pe…  dve khandhā ca…pe…  kāyaviññāṇasahagato eko khandho ca kāyāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe… . (2) </div>
</div>
<div class="q" id="p_38P2_736"> <div class="p">
<span class="pN">736</span>Sappaṭigho ca appaṭigho ca dhammā sappaṭighassa ca appaṭighassa ca dhammassa atthipaccayena paccayo. (Paṭiccasadisaṃ.) (3) </div>
</div>
</html>
