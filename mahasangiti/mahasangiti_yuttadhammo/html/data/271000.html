<html>
<div class="i">2.1.8.3 Āsavagocchaka</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Duka</div>
<div class="h">Āsavagocchaka</div>
<div class="q" id="p_31Dht_171"> <div class="divNumber">125.</div> <div class="p">
<span class="pN">171</span>Āsavā dhammā…  āsavā ceva sāsavā ca dhammā…  āsavā ceva āsavasampayuttā ca dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_172"> <div class="divNumber">126.</div> <div class="p">
<span class="pN">172</span>No āsavā dhammā…  āsavavippayuttā dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_173"> <div class="divNumber">127.</div> <div class="p">
<span class="pN">173</span>Sāsavā dhammā…  sāsavā ceva no ca āsavā dhammā…  āsavavippayuttā sāsavā dhammā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā. </div>
</div>
<div class="q" id="p_31Dht_174"> <div class="divNumber">128.</div> <div class="p">
<span class="pN">174</span>Anāsavā dhammā…  āsavavippayuttā anāsavā dhammā asaṅkhataṃ khandhato ṭhapetvā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
<div class="q" id="p_31Dht_175"> <div class="divNumber">129.</div> <div class="p">
<span class="pN">175</span>Āsavasampayuttā dhammā…  āsavasampayuttā ceva no ca āsavā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā. </div>
</div>
</html>
