<html>
<div class="i">14.6.1--10 </div>
<div class="h">Etadaggavagga</div>
<div class="h">Chaṭṭhavagga</div>
<div class="h"></div>
<div class="q" id="p_15A1_336"> <div class="divNumber">248.</div> <div class="p">
<span class="pN">336</span>“Etadaggaṃ, bhikkhave, mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā. (1) </div>
</div>
<div class="q" id="p_15A1_337"> <div class="divNumber">249.</div> <div class="p">
<span class="pN">337</span>…  Dāyakānaṃ yadidaṃ sudatto gahapati anāthapiṇḍiko. (2) </div>
</div>
<div class="q" id="p_15A1_338"> <div class="divNumber">250.</div> <div class="p">
<span class="pN">338</span>…  Dhammakathikānaṃ yadidaṃ citto gahapati macchikāsaṇḍiko. (3) </div>
</div>
<div class="q" id="p_15A1_339"> <div class="divNumber">251.</div> <div class="p">
<span class="pN">339</span>…  Catūhi saṅgahavatthūhi parisaṃ saṅgaṇhantānaṃ yadidaṃ hatthako āḷavako. (4) </div>
</div>
<div class="q" id="p_15A1_340"> <div class="divNumber">252.</div> <div class="p">
<span class="pN">340</span>…  Paṇītadāyakānaṃ yadidaṃ mahānāmo sakko. (5) </div>
</div>
<div class="q" id="p_15A1_341"> <div class="divNumber">253.</div> <div class="p">
<span class="pN">341</span>…  Manāpadāyakānaṃ yadidaṃ uggo gahapati vesāliko. (6) </div>
</div>
<div class="q" id="p_15A1_342"> <div class="divNumber">254.</div> <div class="p">
<span class="pN">342</span>…  Saṃghupaṭṭhākānaṃ yadidaṃ hatthigāmako uggato gahapati. (7) </div>
</div>
<div class="q" id="p_15A1_343"> <div class="divNumber">255.</div> <div class="p">
<span class="pN">343</span>…  Aveccappasannānaṃ yadidaṃ sūrambaṭṭho. (8) </div>
</div>
<div class="q" id="p_15A1_344"> <div class="divNumber">256.</div> <div class="p">
<span class="pN">344</span>…  Puggalappasannānaṃ yadidaṃ jīvako komārabhacco. (9) </div>
</div>
<div class="q" id="p_15A1_345"> <div class="divNumber">257.</div> <div class="p">
<span class="pN">345</span>…  Vissāsakānaṃ yadidaṃ nakulapitā gahapatī”ti. (10) </div>
</div>
<div class="CENTER" id="p_15A1_346">
<span class="pN">346</span>Vaggo chaṭṭho.</div>
</html>
