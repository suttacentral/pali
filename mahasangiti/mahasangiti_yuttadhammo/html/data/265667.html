<html>
<div class="i"> Hetu</div>
<div class="h">Piṭṭhiduka</div>
<div class="h">Kāmāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4547"> <div class="divNumber">206.</div> <div class="p">
<span class="pN">4547</span>Kāmāvacaro dhammo kāmāvacarassa dhammassa hetupaccayena paccayo—  kāmāvacarā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1) </div>
</div>
<div class="q" id="p_38P2_4548"> <div class="p">
<span class="pN">4548</span>Nakāmāvacaro dhammo nakāmāvacarassa dhammassa hetupaccayena paccayo—  nakāmāvacarā hetū sampayuttakānaṃ khandhānaṃ hetupaccayena paccayo; paṭisandhikkhaṇe…pe… . Nakāmāvacaro dhammo kāmāvacarassa dhammassa hetupaccayena paccayo—  nakāmāvacarā hetū cittasamuṭṭhānānaṃ rūpānaṃ hetupaccayena paccayo; paṭisandhikkhaṇe…pe… . (Mūlaṃ kātabbaṃ.) Nakāmāvacarā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (3) </div>
</div>
</html>
