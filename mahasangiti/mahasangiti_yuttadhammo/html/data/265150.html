<html>
<div class="i"> Anantara-samanantara</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara-samanantara</div>
<div class="q" id="p_38P2_2256"> <div class="divNumber">68.</div> <div class="p">
<span class="pN">2256</span>Parāmāsasampayutto dhammo parāmāsasampayuttassa dhammassa anantarapaccayena paccayo—  purimā purimā parāmāsasampayuttā khandhā pacchimānaṃ pacchimānaṃ parāmāsasampayuttakānaṃ khandhānaṃ anantarapaccayena paccayo. (1) </div>
</div>
<div class="q" id="p_38P2_2257"> <div class="p">
<span class="pN">2257</span>Parāmāsasampayutto dhammo parāmāsavippayuttassa dhammassa anantarapaccayena paccayo—  parāmāsasampayuttā khandhā vuṭṭhānassa anantarapaccayena paccayo. (2) </div>
</div>
<div class="q" id="p_38P2_2258"> <div class="divNumber">69.</div> <div class="p">
<span class="pN">2258</span>Parāmāsavippayutto dhammo parāmāsavippayuttassa dhammassa anantarapaccayena paccayo—  purimā purimā parāmāsavippayuttā khandhā pacchimānaṃ pacchimānaṃ parāmāsavippayuttānaṃ khandhānaṃ anantarapaccayena paccayo; anulomaṃ…pe…  phalasamāpattiyā anantarapaccayena paccayo. (1) </div>
</div>
<div class="q" id="p_38P2_2259"> <div class="p">
<span class="pN">2259</span>Parāmāsavippayutto dhammo parāmāsasampayuttassa dhammassa anantarapaccayena paccayo—  āvajjanā parāmāsasampayuttakānaṃ khandhānaṃ anantarapaccayena paccayo…  samanantarapaccayena paccayo. (2) </div>
</div>
</html>
