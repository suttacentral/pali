<html>
<div class="i">50.5 Upaḍḍhadussadāyakattheraapadāna</div>
<div class="h">Kiṅkaṇipupphavagga</div>
<div class="h">Upaḍḍhadussadāyakattheraapadāna</div>
<div class="q" id="p_20Ap1_6468"> <div class="divNumber">31.</div> <div class="p"> <table class="singleColumn"> <tr> <td> <div class="pN">6468</div> <div class="G">“Padumuttarabhagavato,</div> </td> </tr> <tr> <td> <div class="G">sujāto nāma sāvako;</div> </td> </tr> <tr> <td> <div class="G">Paṃsukūlaṃ gavesanto,</div> </td> </tr> <tr> <td> <div class="G">saṅkāre carate tadā.</div> </td> </tr> </table> </div>
</div>
<div class="q" id="p_20Ap1_6469"> <div class="divNumber">32.</div> <div class="p"> <table class="singleColumn"> <tr> <td> <div class="pN">6469</div> <div class="G">Nagare haṃsavatiyā,</div> </td> </tr> <tr> <td> <div class="G">paresaṃ bhatako ahaṃ;</div> </td> </tr> <tr> <td> <div class="G">Upaḍḍhadussaṃ datvāna,</div> </td> </tr> <tr> <td> <div class="G">sirasā abhivādayiṃ.</div> </td> </tr> </table> </div>
</div>
<div class="q" id="p_20Ap1_6470"> <div class="divNumber">33.</div> <div class="p"> <table class="singleColumn"> <tr> <td> <div class="pN">6470</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap1_6471"> <div class="divNumber">34.</div> <div class="p"> <table class="singleColumn"> <tr> <td> <div class="pN">6471</div> <div class="G">Tettiṃsakkhattuṃ devindo,</div> </td> </tr> <tr> <td> <div class="G">devarajjamakārayiṃ;</div> </td> </tr> <tr> <td> <div class="G">Sattasattatikkhattuñca,</div> </td> </tr> <tr> <td> <div class="G">cakkavattī ahosahaṃ.</div> </td> </tr> </table> </div>
</div>
<div class="q" id="p_20Ap1_6472"> <div class="divNumber">35.</div> <div class="p"> <table class="singleColumn"> <tr> <td> <div class="pN">6472</div> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ;</div> </td> </tr> <tr> <td> <div class="G">Upaḍḍhadussadānena,</div> </td> </tr> <tr> <td> <div class="G">modāmi akutobhayo.</div> </td> </tr> </table> </div>
</div>
<div class="q" id="p_20Ap1_6473"> <div class="divNumber">36.</div> <div class="p"> <table class="singleColumn"> <tr> <td> <div class="pN">6473</div> <div class="G">Icchamāno cahaṃ ajja,</div> </td> </tr> <tr> <td> <div class="G">sakānanaṃ sapabbataṃ;</div> </td> </tr> <tr> <td> <div class="G">Khomadussehi chādeyyaṃ,</div> </td> </tr> <tr> <td> <div class="G">aḍḍhadussassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6474"> <div class="divNumber">37.</div> <div class="p"> <table class="singleColumn"> <tr> <td> <div class="pN">6474</div> <div class="G">Satasahassito kappe,</div> </td> </tr> <tr> <td> <div class="G">yaṃ dānamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">aḍḍhadussassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_6475"> <div class="divNumber">38.</div> <div class="p"> <table class="singleColumn"> <tr> <td> <div class="pN">6475</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6476"> <div class="divNumber">39.</div> <div class="p"> <table class="singleColumn"> <tr> <td> <div class="pN">6476</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6477"> <div class="divNumber">40.</div> <div class="p"> <table class="singleColumn"> <tr> <td> <div class="pN">6477</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6478"> <div class="p">
<span class="pN">6478</span>Itthaṃ sudaṃ āyasmā upaḍḍhadussadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_6479">
<span class="pN">6479</span>Upaḍḍhadussadāyakattherassāpadānaṃ pañcamaṃ.</div>
</html>
