<html>
<div class="i">23.7 Sovaṇṇavaṭaṃsakiyattheraapadāna</div>
<div class="h">Ālambaṇadāyakavagga</div>
<div class="h">Sovaṇṇavaṭaṃsakiyattheraapadāna</div>
<div class="q" id="p_20Ap1_2944"> <div class="divNumber">34.</div> <div class="p"> <table class="singleColumn"> <tr> <td> <div class="pN">2944</div> <div class="G">“Uyyānabhūmiṃ niyyanto,</div> </td> </tr> <tr> <td> <div class="G">addasaṃ lokanāyakaṃ;</div> </td> </tr> <tr> <td> <div class="G">Vaṭaṃsakaṃ gahetvāna,</div> </td> </tr> <tr> <td> <div class="G">sovaṇṇaṃ sādhunimmitaṃ.</div> </td> </tr> </table> </div>
</div>
<div class="q" id="p_20Ap1_2945"> <div class="divNumber">35.</div> <div class="p"> <table class="singleColumn"> <tr> <td> <div class="pN">2945</div> <div class="G">Sīghaṃ tato samāruyha,</div> </td> </tr> <tr> <td> <div class="G">hatthikkhandhagato ahaṃ;</div> </td> </tr> <tr> <td> <div class="G">Buddhassa abhiropesiṃ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_2946"> <div class="divNumber">36.</div> <div class="p"> <table class="singleColumn"> <tr> <td> <div class="pN">2946</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2947"> <div class="divNumber">37.</div> <div class="p"> <table class="singleColumn"> <tr> <td> <div class="pN">2947</div> <div class="G">Sattavīse ito kappe,</div> </td> </tr> <tr> <td> <div class="G">eko āsiṃ janādhipo;</div> </td> </tr> <tr> <td> <div class="G">Mahāpatāpanāmena,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2948"> <div class="divNumber">38.</div> <div class="p"> <table class="singleColumn"> <tr> <td> <div class="pN">2948</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2949"> <div class="p">
<span class="pN">2949</span>Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2950">
<span class="pN">2950</span>Sovaṇṇavaṭaṃsakiyattherassāpadānaṃ sattamaṃ.</div>
</html>
