<html>
<div class="i">2.1.3.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Anulomapuggalokāsa</div>
<div class="q" id="p_35Y10_2575"> <div class="divNumber">299.</div> <div class="p">
<span class="pN">2575</span>»  Yassa yattha cakkhundriyaṃ uppajjissati tassa tattha sotindriyaṃ uppajjissatīti? Āmantā. </div>
</div>
<div class="q" id="p_35Y10_2576"> <div class="p">
<span class="pN">2576</span>«  Yassa vā pana yattha sotindriyaṃ uppajjissati tassa tattha cakkhundriyaṃ uppajjissatīti? Āmantā. </div>
</div>
<div class="q" id="p_35Y10_2577"> <div class="p">
<span class="pN">2577</span>»  Yassa yattha cakkhundriyaṃ uppajjissati tassa tattha ghānindriyaṃ uppajjissatīti? </div>
</div>
<div class="q" id="p_35Y10_2578"> <div class="p">
<span class="pN">2578</span>Rūpāvacarānaṃ tesaṃ tattha cakkhundriyaṃ uppajjissati, no ca tesaṃ tattha ghānindriyaṃ uppajjissati. Kāmāvacarānaṃ tesaṃ tattha cakkhundriyañca uppajjissati ghānindriyañca uppajjissati. </div>
</div>
<div class="q" id="p_35Y10_2579"> <div class="p">
<span class="pN">2579</span>«  Yassa vā pana yattha ghānindriyaṃ uppajjissati tassa tattha cakkhundriyaṃ uppajjissatīti? Āmantā. </div>
</div>
<div class="q" id="p_35Y10_2580"> <div class="p">
<span class="pN">2580</span>»  Yassa yattha cakkhundriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2581"> <div class="p">
<span class="pN">2581</span>Rūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ tattha cakkhundriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha cakkhundriyañca uppajjissati itthindriyañca uppajjissati. </div>
</div>
<div class="q" id="p_35Y10_2582"> <div class="p">
<span class="pN">2582</span>«  Yassa vā pana yattha itthindriyaṃ uppajjissati tassa tattha cakkhundriyaṃ uppajjissatīti? Āmantā. </div>
</div>
<div class="q" id="p_35Y10_2583"> <div class="p">
<span class="pN">2583</span>»  Yassa yattha cakkhundriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2584"> <div class="p">
<span class="pN">2584</span>Rūpāvacarānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha cakkhundriyaṃ uppajjissati, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha cakkhundriyañca uppajjissati purisindriyañca uppajjissati. </div>
</div>
<div class="q" id="p_35Y10_2585"> <div class="p">
<span class="pN">2585</span>«  Yassa vā pana yattha purisindriyaṃ uppajjissati tassa tattha cakkhundriyaṃ uppajjissatīti? Āmantā. </div>
</div>
<div class="q" id="p_35Y10_2586"> <div class="p">
<span class="pN">2586</span>»  Yassa yattha cakkhundriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2587"> <div class="p">
<span class="pN">2587</span>«  Yassa vā pana yattha jīvitindriyaṃ uppajjissati tassa tattha cakkhundriyaṃ uppajjissatīti? </div>
</div>
<div class="q" id="p_35Y10_2588"> <div class="p">
<span class="pN">2588</span>Asaññasattānaṃ arūpānaṃ tesaṃ tattha jīvitindriyaṃ uppajjissati, no ca tesaṃ tattha cakkhundriyaṃ uppajjissati. Pañcavokārānaṃ tesaṃ tattha jīvitindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2589"> <div class="p">
<span class="pN">2589</span>»  Yassa yattha cakkhundriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2590"> <div class="p">
<span class="pN">2590</span>Ye sacakkhukā upekkhāya upapajjitvā parinibbāyissanti tesaṃ tattha cakkhundriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjissati somanassindriyañca uppajjissati. </div>
</div>
<div class="q" id="p_35Y10_2591"> <div class="p">
<span class="pN">2591</span>«  Yassa vā pana yattha somanassindriyaṃ uppajjissati tassa tattha cakkhundriyaṃ uppajjissatīti? Āmantā. </div>
</div>
<div class="q" id="p_35Y10_2592"> <div class="p">
<span class="pN">2592</span>»  Yassa yattha cakkhundriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2593"> <div class="p">
<span class="pN">2593</span>Ye sacakkhukā somanassena upapajjitvā parinibbāyissanti tesaṃ tattha cakkhundriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ pañcavokārānaṃ tesaṃ tattha cakkhundriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2594"> <div class="p">
<span class="pN">2594</span>«  Yassa vā pana yattha upekkhindriyaṃ uppajjissati tassa tattha cakkhundriyaṃ uppajjissatīti? </div>
</div>
<div class="q" id="p_35Y10_2595"> <div class="p">
<span class="pN">2595</span>Arūpānaṃ tesaṃ tattha upekkhindriyaṃ uppajjissati, no ca tesaṃ tattha cakkhundriyaṃ uppajjissati. Pañcavokārānaṃ tesaṃ tattha upekkhindriyañca uppajjissati cakkhundriyañca uppajjissati. </div>
</div>
<div class="q" id="p_35Y10_2596"> <div class="p">
<span class="pN">2596</span>»  Yassa yattha cakkhundriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2597"> <div class="p">
<span class="pN">2597</span>«  Yassa vā pana yattha manindriyaṃ uppajjissati tassa tattha cakkhundriyaṃ uppajjissatīti? </div>
</div>
<div class="q" id="p_35Y10_2598"> <div class="p">
<span class="pN">2598</span>Arūpānaṃ tesaṃ tattha manindriyaṃ uppajjissati, no ca tesaṃ tattha cakkhundriyaṃ uppajjissati. Pañcavokārānaṃ tesaṃ tattha manindriyañca uppajjissati cakkhundriyañca uppajjissati. (Cakkhundriyamūlakaṃ.) </div>
</div>
<div class="q" id="p_35Y10_2599"> <div class="divNumber">300.</div> <div class="p">
<span class="pN">2599</span>»  Yassa yattha ghānindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2600"> <div class="p">
<span class="pN">2600</span>Ye purisā eteneva bhāvena katici bhave dassetvā parinibbāyissanti tesaṃ tattha ghānindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjissati itthindriyañca uppajjissati. </div>
</div>
<div class="q" id="p_35Y10_2601"> <div class="p">
<span class="pN">2601</span>«  Yassa vā pana yattha itthindriyaṃ uppajjissati tassa tattha ghānindriyaṃ uppajjissatīti? Āmantā. </div>
</div>
<div class="q" id="p_35Y10_2602"> <div class="p">
<span class="pN">2602</span>»  Yassa yattha ghānindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2603"> <div class="p">
<span class="pN">2603</span>Yā itthiyo eteneva bhāvena katici bhave dassetvā parinibbāyissanti tāsaṃ tattha ghānindriyaṃ uppajjissati, no ca tāsaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjissati purisindriyañca uppajjissati. </div>
</div>
<div class="q" id="p_35Y10_2604"> <div class="p">
<span class="pN">2604</span>«  Yassa vā pana yattha purisindriyaṃ uppajjissati tassa tattha ghānindriyaṃ uppajjissatīti? Āmantā. </div>
</div>
<div class="q" id="p_35Y10_2605"> <div class="p">
<span class="pN">2605</span>»  Yassa yattha ghānindriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2606"> <div class="p">
<span class="pN">2606</span>«  Yassa vā pana yattha jīvitindriyaṃ uppajjissati tassa tattha ghānindriyaṃ uppajjissatīti? </div>
</div>
<div class="q" id="p_35Y10_2607"> <div class="p">
<span class="pN">2607</span>Rūpāvacarānaṃ arūpāvacarānaṃ tesaṃ tattha jīvitindriyaṃ uppajjissati, no ca tesaṃ tattha ghānindriyaṃ uppajjissati. Kāmāvacarānaṃ tesaṃ tattha jīvitindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2608"> <div class="p">
<span class="pN">2608</span>»  Yassa yattha ghānindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2609"> <div class="p">
<span class="pN">2609</span>Ye saghānakā upekkhāya upapajjitvā parinibbāyissanti tesaṃ tattha ghānindriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2610"> <div class="p">
<span class="pN">2610</span>«  Yassa vā pana yattha somanassindriyaṃ uppajjissati tassa tattha ghānindriyaṃ uppajjissatīti? </div>
</div>
<div class="q" id="p_35Y10_2611"> <div class="p">
<span class="pN">2611</span>Rūpāvacarānaṃ tesaṃ tattha somanassindriyaṃ uppajjissati, no ca tesaṃ tattha ghānindriyaṃ uppajjissati. Kāmāvacarānaṃ tesaṃ tattha somanassindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2612"> <div class="p">
<span class="pN">2612</span>»  Yassa yattha ghānindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2613"> <div class="p">
<span class="pN">2613</span>Ye saghānakā somanassena upapajjitvā parinibbāyissanti tesaṃ tattha ghānindriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha ghānindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2614"> <div class="p">
<span class="pN">2614</span>«  Yassa vā pana yattha upekkhindriyaṃ uppajjissati tassa tattha ghānindriyaṃ uppajjissatīti? </div>
</div>
<div class="q" id="p_35Y10_2615"> <div class="p">
<span class="pN">2615</span>Rūpāvacarānaṃ arūpāvacarānaṃ tesaṃ tattha upekkhindriyaṃ uppajjissati, no ca tesaṃ tattha ghānindriyaṃ uppajjissati. Kāmāvacarānaṃ tesaṃ tattha upekkhindriyañca uppajjissati ghānindriyañca uppajjissati. </div>
</div>
<div class="q" id="p_35Y10_2616"> <div class="p">
<span class="pN">2616</span>»  Yassa yattha ghānindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2617"> <div class="p">
<span class="pN">2617</span>«  Yassa vā pana yattha manindriyaṃ uppajjissati tassa tattha ghānindriyaṃ uppajjissatīti? </div>
</div>
<div class="q" id="p_35Y10_2618"> <div class="p">
<span class="pN">2618</span>Rūpāvacarānaṃ arūpāvacarānaṃ tesaṃ tattha manindriyaṃ uppajjissati, no ca tesaṃ tattha ghānindriyaṃ uppajjissati. Kāmāvacarānaṃ tesaṃ tattha manindriyañca uppajjissati ghānindriyañca uppajjissati. (Ghānindriyamūlakaṃ.) </div>
</div>
<div class="q" id="p_35Y10_2619"> <div class="divNumber">301.</div> <div class="p">
<span class="pN">2619</span>»  Yassa yattha itthindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2620"> <div class="p">
<span class="pN">2620</span>Yā itthiyo eteneva bhāvena katici bhave dassetvā parinibbāyissanti tāsaṃ tattha itthindriyaṃ uppajjissati, no ca tāsaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjissati purisindriyañca uppajjissati. </div>
</div>
<div class="q" id="p_35Y10_2621"> <div class="p">
<span class="pN">2621</span>«  Yassa vā pana yattha purisindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2622"> <div class="p">
<span class="pN">2622</span>Ye purisā eteneva bhāvena katici bhave dassetvā parinibbāyissanti tesaṃ tattha purisindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjissati itthindriyañca uppajjissati. </div>
</div>
<div class="q" id="p_35Y10_2623"> <div class="p">
<span class="pN">2623</span>»  Yassa yattha itthindriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2624"> <div class="p">
<span class="pN">2624</span>«  Yassa vā pana yattha jīvitindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2625"> <div class="p">
<span class="pN">2625</span>Rūpāvacarānaṃ arūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ tattha jīvitindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha jīvitindriyañca uppajjissati itthindriyañca uppajjissati. </div>
</div>
<div class="q" id="p_35Y10_2626"> <div class="p">
<span class="pN">2626</span>»  Yassa yattha itthindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2627"> <div class="p">
<span class="pN">2627</span>Yā itthiyo eteneva bhāvena katici bhave dassetvā upekkhāya upapajjitvā parinibbāyissanti tāsaṃ tattha itthindriyaṃ uppajjissati, no ca tāsaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjissati. Somanassindriyañca uppajjissati. </div>
</div>
<div class="q" id="p_35Y10_2628"> <div class="p">
<span class="pN">2628</span>«  Yassa vā pana yattha somanassindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2629"> <div class="p">
<span class="pN">2629</span>Rūpāvacarānaṃ ye ca purisā eteneva bhāvena katici bhave dassetvā somanassena upapajjitvā parinibbāyissanti tesaṃ tattha somanassindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha somanassindriyañca uppajjissati itthindriyañca uppajjissati. </div>
</div>
<div class="q" id="p_35Y10_2630"> <div class="p">
<span class="pN">2630</span>»  Yassa yattha itthindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2631"> <div class="p">
<span class="pN">2631</span>Yā itthiyo eteneva bhāvena katici bhave dassetvā somanassena upapajjitvā parinibbāyissanti tāsaṃ tattha itthindriyaṃ uppajjissati, no ca tāsaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha itthindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2632"> <div class="p">
<span class="pN">2632</span>«  Yassa vā pana yattha upekkhindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2633"> <div class="p">
<span class="pN">2633</span>Rūpāvacarānaṃ arūpāvacarānaṃ ye ca purisā eteneva bhāvena katici bhave dassetvā upekkhāya upapajjitvā parinibbāyissanti tesaṃ tattha upekkhindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha upekkhindriyañca uppajjissati itthindriyañca uppajjissati. </div>
</div>
<div class="q" id="p_35Y10_2634"> <div class="p">
<span class="pN">2634</span>»  Yassa yattha itthindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2635"> <div class="p">
<span class="pN">2635</span>«  Yassa vā pana yattha manindriyaṃ uppajjissati tassa tattha itthindriyaṃ uppajjissatīti? </div>
</div>
<div class="q" id="p_35Y10_2636"> <div class="p">
<span class="pN">2636</span>Rūpāvacarānaṃ arūpāvacarānaṃ ye ca purisā eteneva bhāvena katici bhave dassetvā parinibbāyissanti tesaṃ tattha manindriyaṃ uppajjissati, no ca tesaṃ tattha itthindriyaṃ uppajjissati. Itaresaṃ kāmāvacarānaṃ tesaṃ tattha manindriyañca uppajjissati itthindriyañca uppajjissati. (Itthindriyamūlakaṃ.) </div>
</div>
<div class="q" id="p_35Y10_2637"> <div class="divNumber">302.</div> <div class="p">
<span class="pN">2637</span>»  Yassa yattha purisindriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2638"> <div class="p">
<span class="pN">2638</span>«  Yassa vā pana yattha jīvitindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2639"> <div class="p">
<span class="pN">2639</span>Rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha jīvitindriyaṃ uppajjissati, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha jīvitindriyañca uppajjissati purisindriyañca uppajjissati. </div>
</div>
<div class="q" id="p_35Y10_2640"> <div class="p">
<span class="pN">2640</span>»  Yassa yattha purisindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2641"> <div class="p">
<span class="pN">2641</span>Ye purisā eteneva bhāvena katici bhave dassetvā upekkhāya upapajjitvā parinibbāyissanti tesaṃ tattha purisindriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2642"> <div class="p">
<span class="pN">2642</span>«  Yassa vā pana yattha somanassindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2643"> <div class="p">
<span class="pN">2643</span>Rūpāvacarānaṃ yā ca itthiyo eteneva bhāvena katici bhave dassetvā somanassena upapajjitvā parinibbāyissanti tesaṃ tattha somanassindriyaṃ uppajjissati, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha somanassindriyañca uppajjissati purisindriyañca uppajjissati. </div>
</div>
<div class="q" id="p_35Y10_2644"> <div class="p">
<span class="pN">2644</span>»  Yassa yattha purisindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2645"> <div class="p">
<span class="pN">2645</span>Ye purisā eteneva bhāvena katici bhave dassetvā somanassena upapajjitvā parinibbāyissanti tesaṃ tattha purisindriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ kāmāvacarānaṃ tesaṃ tattha purisindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2646"> <div class="p">
<span class="pN">2646</span>«  Yassa vā pana yattha upekkhindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2647"> <div class="p">
<span class="pN">2647</span>Rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā upekkhāya upapajjitvā parinibbāyissanti tesaṃ tattha upekkhindriyaṃ uppajjissati, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha upekkhindriyañca uppajjissati purisindriyañca uppajjissati. </div>
</div>
<div class="q" id="p_35Y10_2648"> <div class="p">
<span class="pN">2648</span>»  Yassa yattha purisindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2649"> <div class="p">
<span class="pN">2649</span>«  Yassa vā pana yattha manindriyaṃ uppajjissati tassa tattha purisindriyaṃ uppajjissatīti? </div>
</div>
<div class="q" id="p_35Y10_2650"> <div class="p">
<span class="pN">2650</span>Rūpāvacarānaṃ arūpāvacarānaṃ yā ca itthiyo eteneva bhāvena katici bhave dassetvā parinibbāyissanti tesaṃ tattha manindriyaṃ uppajjissati, no ca tesaṃ tattha purisindriyaṃ uppajjissati. Itaresaṃ kāmāvacarānaṃ tesaṃ tattha manindriyañca uppajjissati purisindriyañca uppajjissati. (Purisindriyamūlakaṃ.) </div>
</div>
<div class="q" id="p_35Y10_2651"> <div class="divNumber">303.</div> <div class="p">
<span class="pN">2651</span>»  Yassa yattha jīvitindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2652"> <div class="p">
<span class="pN">2652</span>Yassa cittassa anantarā upekkhāsampayuttapacchimacittaṃ uppajjissati asaññasattānaṃ tesaṃ tattha jīvitindriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2653"> <div class="p">
<span class="pN">2653</span>«  Yassa vā pana yattha somanassindriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2654"> <div class="p">
<span class="pN">2654</span>»  Yassa yattha jīvitindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2655"> <div class="p">
<span class="pN">2655</span>Yassa cittassa anantarā somanassasampayuttapacchimacittaṃ uppajjissati asaññasattānaṃ tesaṃ tattha jīvitindriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha jīvitindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2656"> <div class="p">
<span class="pN">2656</span>«  Yassa vā pana yattha upekkhindriyaṃ uppajjissati tassa tattha jīvitindriyaṃ uppajjissatīti? Āmantā. </div>
</div>
<div class="q" id="p_35Y10_2657"> <div class="p">
<span class="pN">2657</span>»  Yassa yattha jīvitindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_2658"> <div class="p">
<span class="pN">2658</span>Asaññasattānaṃ tesaṃ tattha jīvitindriyaṃ uppajjissati, no ca tesaṃ tattha manindriyaṃ uppajjissati. Catuvokārānaṃ pañcavokārānaṃ tesaṃ tattha jīvitindriyañca uppajjissati manindriyañca uppajjissati. </div>
</div>
<div class="q" id="p_35Y10_2659"> <div class="p">
<span class="pN">2659</span>«  Yassa vā pana yattha manindriyaṃ uppajjissati tassa tattha jīvitindriyaṃ uppajjissatīti? Āmantā. (Jīvitindriyamūlakaṃ.) </div>
</div>
<div class="q" id="p_35Y10_2660"> <div class="divNumber">304.</div> <div class="p">
<span class="pN">2660</span>»  Yassa yattha somanassindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2661"> <div class="p">
<span class="pN">2661</span>Yassa cittassa anantarā somanassasampayuttapacchimacittaṃ uppajjissati tesaṃ tattha somanassindriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha somanassindriyañca uppajjissati upekkhindriyañca uppajjissati. </div>
</div>
<div class="q" id="p_35Y10_2662"> <div class="p">
<span class="pN">2662</span>«  Yassa vā pana yattha upekkhindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2663"> <div class="p">
<span class="pN">2663</span>Yassa cittassa anantarā upekkhāsampayuttapacchimacittaṃ uppajjissati tesaṃ tattha upekkhindriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha upekkhindriyañca uppajjissati somanassindriyañca uppajjissati. </div>
</div>
<div class="q" id="p_35Y10_2664"> <div class="p">
<span class="pN">2664</span>»  Yassa yattha somanassindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2665"> <div class="p">
<span class="pN">2665</span>«  Yassa vā pana yattha manindriyaṃ uppajjissati tassa tattha somanassindriyaṃ uppajjissatīti? </div>
</div>
<div class="q" id="p_35Y10_2666"> <div class="p">
<span class="pN">2666</span>Yassa cittassa anantarā upekkhāsampayuttapacchimacittaṃ uppajjissati tesaṃ tattha manindriyaṃ uppajjissati, no ca tesaṃ tattha somanassindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati somanassindriyañca uppajjissati. (Somanassindriyamūlakaṃ.) </div>
</div>
<div class="q" id="p_35Y10_2667"> <div class="divNumber">305.</div> <div class="p">
<span class="pN">2667</span>»  Yassa yattha upekkhindriyaṃ uppajjissati tassa tattha saddhindriyaṃ…pe…  paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2668"> <div class="p">
<span class="pN">2668</span>«  Yassa vā pana yattha manindriyaṃ uppajjissati tassa tattha upekkhindriyaṃ uppajjissatīti? </div>
</div>
<div class="q" id="p_35Y10_2669"> <div class="p">
<span class="pN">2669</span>Yassa cittassa anantarā somanassasampayuttapacchimacittaṃ uppajjissati tesaṃ tattha manindriyaṃ uppajjissati, no ca tesaṃ tattha upekkhindriyaṃ uppajjissati. Itaresaṃ catuvokārānaṃ pañcavokārānaṃ tesaṃ tattha manindriyañca uppajjissati upekkhindriyañca uppajjissati. (Upekkhindriyamūlakaṃ.) </div>
</div>
<div class="q" id="p_35Y10_2670"> <div class="divNumber">306.</div> <div class="p">
<span class="pN">2670</span>»  Yassa yattha saddhindriyaṃ uppajjissati tassa tattha paññindriyaṃ…pe…  manindriyaṃ uppajjissatīti? Āmantā. </div>
</div>
<div class="q" id="p_35Y10_2671"> <div class="p">
<span class="pN">2671</span>«  Yassa vā pana yattha manindriyaṃ uppajjissati tassa tattha saddhindriyaṃ uppajjissatīti? Āmantā. (Saddhindriyamūlakaṃ.) </div>
</div>
<div class="q" id="p_35Y10_2672"> <div class="divNumber">307.</div> <div class="p">
<span class="pN">2672</span>»  Yassa yattha paññindriyaṃ uppajjissati tassa tattha manindriyaṃ uppajjissatīti? Āmantā. </div>
</div>
<div class="q" id="p_35Y10_2673"> <div class="p">
<span class="pN">2673</span>«  Yassa vā pana yattha manindriyaṃ uppajjissati tassa tattha paññindriyaṃ uppajjissatīti? Āmantā. (Paññindriyamūlakaṃ.) </div>
</div>
</html>
