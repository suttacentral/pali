<html>
<div class="i">53.8 Bodhisammajjakattheraapadāna</div>
<div class="h">Tiṇadāyakavagga</div>
<div class="h">Bodhisammajjakattheraapadāna</div>
<div class="q" id="p_20Ap1_6859"> <div class="divNumber">48.</div> <div class="p"> <table class="singleColumn"> <tr> <td> <div class="pN">6859</div> <div class="G">“Ahaṃ pure bodhipattaṃ,</div> </td> </tr> <tr> <td> <div class="G">ujjhitaṃ cetiyaṅgaṇe;</div> </td> </tr> <tr> <td> <div class="G">Taṃ gahetvāna chaḍḍesiṃ,</div> </td> </tr> <tr> <td> <div class="G">alabhiṃ vīsatīguṇe.</div> </td> </tr> </table> </div>
</div>
<div class="q" id="p_20Ap1_6860"> <div class="divNumber">49.</div> <div class="p"> <table class="singleColumn"> <tr> <td> <div class="pN">6860</div> <div class="G">Tassa kammassa tejena,</div> </td> </tr> <tr> <td> <div class="G">saṃsaranto bhavābhave;</div> </td> </tr> <tr> <td> <div class="G">Duve bhave saṃsarāmi,</div> </td> </tr> <tr> <td> <div class="G">devatte cāpi mānuse.</div> </td> </tr> </table> </div>
</div>
<div class="q" id="p_20Ap1_6861"> <div class="divNumber">50.</div> <div class="p"> <table class="singleColumn"> <tr> <td> <div class="pN">6861</div> <div class="G">Devalokā cavitvāna,</div> </td> </tr> <tr> <td> <div class="G">āgantvā mānusaṃ bhavaṃ;</div> </td> </tr> <tr> <td> <div class="G">Duve kule pajāyāmi,</div> </td> </tr> <tr> <td> <div class="G">khattiye cāpi brāhmaṇe.</div> </td> </tr> </table> </div>
</div>
<div class="q" id="p_20Ap1_6862"> <div class="divNumber">51.</div> <div class="p"> <table class="singleColumn"> <tr> <td> <div class="pN">6862</div> <div class="G">Aṅgapaccaṅgasampanno,</div> </td> </tr> <tr> <td> <div class="G">ārohapariṇāhavā;</div> </td> </tr> <tr> <td> <div class="G">Abhirūpo suci homi,</div> </td> </tr> <tr> <td> <div class="G">sampuṇṇaṅgo anūnako.</div> </td> </tr> </table> </div>
</div>
<div class="q" id="p_20Ap1_6863"> <div class="divNumber">52.</div> <div class="p"> <table class="singleColumn"> <tr> <td> <div class="pN">6863</div> <div class="G">Devaloke manusse vā,</div> </td> </tr> <tr> <td> <div class="G">jāto vā yattha katthaci;</div> </td> </tr> <tr> <td> <div class="G">Bhave suvaṇṇavaṇṇo ca,</div> </td> </tr> <tr> <td> <div class="G">uttattakanakūpamo.</div> </td> </tr> </table> </div>
</div>
<div class="q" id="p_20Ap1_6864"> <div class="divNumber">53.</div> <div class="p"> <table class="singleColumn"> <tr> <td> <div class="pN">6864</div> <div class="G">Mudukā maddavā sniddhā,</div> </td> </tr> <tr> <td> <div class="G">sukhumā sukumārikā;</div> </td> </tr> <tr> <td> <div class="G">Chavi me sabbadā hoti,</div> </td> </tr> <tr> <td> <div class="G">bodhipatte suchaḍḍite.</div> </td> </tr> </table> </div>
</div>
<div class="q" id="p_20Ap1_6865"> <div class="divNumber">54.</div> <div class="p"> <table class="singleColumn"> <tr> <td> <div class="pN">6865</div> <div class="G">Yato kutoci gatīsu,</div> </td> </tr> <tr> <td> <div class="G">sarīre samudāgate;</div> </td> </tr> <tr> <td> <div class="G">Na limpati rajojallaṃ,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6866"> <div class="divNumber">55.</div> <div class="p"> <table class="singleColumn"> <tr> <td> <div class="pN">6866</div> <div class="G">Uṇhe vātātape tassa,</div> </td> </tr> <tr> <td> <div class="G">aggitāpena vā pana;</div> </td> </tr> <tr> <td> <div class="G">Gatte sedā na muccanti,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6867"> <div class="divNumber">56.</div> <div class="p"> <table class="singleColumn"> <tr> <td> <div class="pN">6867</div> <div class="G">Kuṭṭhaṃ gaṇḍo kilāso ca,</div> </td> </tr> <tr> <td> <div class="G">tilakā piḷakā tathā;</div> </td> </tr> <tr> <td> <div class="G">Na honti kāye daddu ca,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6868"> <div class="divNumber">57.</div> <div class="p"> <table class="singleColumn"> <tr> <td> <div class="pN">6868</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Rogā na honti kāyasmiṃ,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6869"> <div class="divNumber">58.</div> <div class="p"> <table class="singleColumn"> <tr> <td> <div class="pN">6869</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Na hoti cittajā pīḷā,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6870"> <div class="divNumber">59.</div> <div class="p"> <table class="singleColumn"> <tr> <td> <div class="pN">6870</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Amittā na bhavantassa,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6871"> <div class="divNumber">60.</div> <div class="p"> <table class="singleColumn"> <tr> <td> <div class="pN">6871</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Anūnabhogo bhavati,</div> </td> </tr> <tr> <td> <div class="G">vipāko pattachaḍḍite.</div> </td> </tr> </table> </div>
</div>
<div class="q" id="p_20Ap1_6872"> <div class="divNumber">61.</div> <div class="p"> <table class="singleColumn"> <tr> <td> <div class="pN">6872</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Aggirājūhi corehi,</div> </td> </tr> <tr> <td> <div class="G">na hoti udake bhayaṃ.</div> </td> </tr> </table> </div>
</div>
<div class="q" id="p_20Ap1_6873"> <div class="divNumber">62.</div> <div class="p"> <table class="singleColumn"> <tr> <td> <div class="pN">6873</div> <div class="G">Aparampi guṇaṃ tassa,</div> </td> </tr> <tr> <td> <div class="G">nibbattati bhavābhave;</div> </td> </tr> <tr> <td> <div class="G">Dāsidāsā anucarā,</div> </td> </tr> <tr> <td> <div class="G">honti cittānuvattakā.</div> </td> </tr> </table> </div>
</div>
<div class="q" id="p_20Ap1_6874"> <div class="divNumber">63.</div> <div class="p"> <table class="singleColumn"> <tr> <td> <div class="pN">6874</div> <div class="G">Yamhi āyuppamāṇamhi,</div> </td> </tr> <tr> <td> <div class="G">jāyate mānuse bhave;</div> </td> </tr> <tr> <td> <div class="G">Tato na hāyate āyu,</div> </td> </tr> <tr> <td> <div class="G">tiṭṭhate yāvatāyukaṃ.</div> </td> </tr> </table> </div>
</div>
<div class="q" id="p_20Ap1_6875"> <div class="divNumber">64.</div> <div class="p"> <table class="singleColumn"> <tr> <td> <div class="pN">6875</div> <div class="G">Abbhantarā ca bāhirā,</div> </td> </tr> <tr> <td> <div class="G">negamā ca saraṭṭhakā;</div> </td> </tr> <tr> <td> <div class="G">Nuyuttā honti sabbepi,</div> </td> </tr> <tr> <td> <div class="G">vuddhikāmā sukhicchakā.</div> </td> </tr> </table> </div>
</div>
<div class="q" id="p_20Ap1_6876"> <div class="divNumber">65.</div> <div class="p"> <table class="singleColumn"> <tr> <td> <div class="pN">6876</div> <div class="G">Bhogavā yasavā homi,</div> </td> </tr> <tr> <td> <div class="G">sirimā ñātipakkhavā;</div> </td> </tr> <tr> <td> <div class="G">Apetabhayasantāso,</div> </td> </tr> <tr> <td> <div class="G">bhavehaṃ sabbato bhave.</div> </td> </tr> </table> </div>
</div>
<div class="q" id="p_20Ap1_6877"> <div class="divNumber">66.</div> <div class="p"> <table class="singleColumn"> <tr> <td> <div class="pN">6877</div> <div class="G">Devā manussā asurā,</div> </td> </tr> <tr> <td> <div class="G">gandhabbā yakkharakkhasā;</div> </td> </tr> <tr> <td> <div class="G">Sabbe te parirakkhanti,</div> </td> </tr> <tr> <td> <div class="G">bhave saṃsarato sadā.</div> </td> </tr> </table> </div>
</div>
<div class="q" id="p_20Ap1_6878"> <div class="divNumber">67.</div> <div class="p"> <table class="singleColumn"> <tr> <td> <div class="pN">6878</div> <div class="G">Devaloke manusse ca,</div> </td> </tr> <tr> <td> <div class="G">anubhotvā ubho yase;</div> </td> </tr> <tr> <td> <div class="G">Avasāne ca nibbānaṃ,</div> </td> </tr> <tr> <td> <div class="G">sivaṃ patto anuttaraṃ.</div> </td> </tr> </table> </div>
</div>
<div class="q" id="p_20Ap1_6879"> <div class="divNumber">68.</div> <div class="p"> <table class="singleColumn"> <tr> <td> <div class="pN">6879</div> <div class="G">Sambuddhamuddisitvāna,</div> </td> </tr> <tr> <td> <div class="G">bodhiṃ vā tassa satthuno;</div> </td> </tr> <tr> <td> <div class="G">Yo puññaṃ pasave poso,</div> </td> </tr> <tr> <td> <div class="G">tassa kiṃ nāma dullabhaṃ.</div> </td> </tr> </table> </div>
</div>
<div class="q" id="p_20Ap1_6880"> <div class="divNumber">69.</div> <div class="p"> <table class="singleColumn"> <tr> <td> <div class="pN">6880</div> <div class="G">Magge phale āgame ca,</div> </td> </tr> <tr> <td> <div class="G">jhānābhiññāguṇesu ca;</div> </td> </tr> <tr> <td> <div class="G">Aññesaṃ adhiko hutvā,</div> </td> </tr> <tr> <td> <div class="G">nibbāyāmi anāsavo.</div> </td> </tr> </table> </div>
</div>
<div class="q" id="p_20Ap1_6881"> <div class="divNumber">70.</div> <div class="p"> <table class="singleColumn"> <tr> <td> <div class="pN">6881</div> <div class="G">Purehaṃ bodhiyā pattaṃ,</div> </td> </tr> <tr> <td> <div class="G">chaḍḍetvā haṭṭhamānaso;</div> </td> </tr> <tr> <td> <div class="G">Imehi vīsataṅgehi,</div> </td> </tr> <tr> <td> <div class="G">samaṅgī homi sabbadā.</div> </td> </tr> </table> </div>
</div>
<div class="q" id="p_20Ap1_6882"> <div class="divNumber">71.</div> <div class="p"> <table class="singleColumn"> <tr> <td> <div class="pN">6882</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_6883"> <div class="divNumber">72.</div> <div class="p"> <table class="singleColumn"> <tr> <td> <div class="pN">6883</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_6884"> <div class="divNumber">73.</div> <div class="p"> <table class="singleColumn"> <tr> <td> <div class="pN">6884</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_6885"> <div class="p">
<span class="pN">6885</span>Itthaṃ sudaṃ āyasmā bodhisammajjako thero imā gāthāyo abhāsitthāti. </div>
</div>
<div class="CENTER" id="p_20Ap1_6886">
<span class="pN">6886</span>Bodhisammajjakattherassāpadānaṃ aṭṭhamaṃ.</div>
</html>
