<html>
<div class="i"> Ārammaṇa</div>
<div class="h">Kilesagocchaka</div>
<div class="h">Kilesasaṃkilesikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_4009"> <div class="divNumber">76.</div> <div class="p">
<span class="pN">4009</span>Kileso ceva saṃkilesiko ca dhammo kilesassa ceva saṃkilesikassa ca dhammassa ārammaṇapaccayena paccayo—  kilese ārabbha kilesā uppajjanti. (Mūlaṃ kātabbaṃ.) Kilese ārabbha saṃkilesikā ceva no ca kilesā khandhā uppajjanti. (Mūlaṃ kātabbaṃ.) Kilese ārabbha kilesā ca sampayuttakā ca khandhā uppajjanti. (3) </div>
</div>
<div class="q" id="p_38P2_4010"> <div class="divNumber">77.</div> <div class="p">
<span class="pN">4010</span>Saṃkilesiko ceva no ca kileso dhammo saṃkilesikassa ceva no ca kilesassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā vuṭṭhahitvā jhānaṃ paccavekkhati, assādeti abhinandati, taṃ ārabbha rāgo uppajjati…pe…  uddhaccaṃ uppajjati, jhāne parihīne vippaṭisārissa domanassaṃ uppajjati; ariyā gotrabhuṃ paccavekkhanti, vodānaṃ paccavekkhanti, cakkhuṃ…pe…  vatthuṃ saṃkilesike ceva no ca kilese khandhe aniccato…pe…  domanassaṃ uppajjati; dibbena cakkhunā rūpaṃ passati…pe…  āvajjanāya ārammaṇapaccayena paccayo. (Itare dve kilesadukasadisā, ghaṭanārammaṇāpi kilesadukasadisā.) </div>
</div>
</html>
