<html>
<div class="i">6.4 Sujātātherīgāthā</div>
<div class="h">Chakkanipāta</div>
<div class="h">Sujātātherīgāthā</div>
<div class="q" id="p_19Th2_203"> <div class="divNumber">145.</div> <div class="p"> <table class="singleColumn"> <tr> <td> <div class="pN">203</div> <div class="G">“Alaṅkatā suvasanā,</div> </td> </tr> <tr> <td> <div class="G">mālinī candanokkhitā;</div> </td> </tr> <tr> <td> <div class="G">Sabbābharaṇasañchannā,</div> </td> </tr> <tr> <td> <div class="G">dāsīgaṇapurakkhatā.</div> </td> </tr> </table> </div>
</div>
<div class="q" id="p_19Th2_204"> <div class="divNumber">146.</div> <div class="p"> <table class="singleColumn"> <tr> <td> <div class="pN">204</div> <div class="G">Annaṃ pānañca ādāya,</div> </td> </tr> <tr> <td> <div class="G">khajjaṃ bhojjaṃ anappakaṃ;</div> </td> </tr> <tr> <td> <div class="G">Gehato nikkhamitvāna,</div> </td> </tr> <tr> <td> <div class="G">uyyānamabhihārayiṃ.</div> </td> </tr> </table> </div>
</div>
<div class="q" id="p_19Th2_205"> <div class="divNumber">147.</div> <div class="p"> <table class="singleColumn"> <tr> <td> <div class="pN">205</div> <div class="G">Tattha ramitvā kīḷitvā,</div> </td> </tr> <tr> <td> <div class="G">āgacchantī sakaṃ gharaṃ;</div> </td> </tr> <tr> <td> <div class="G">Vihāraṃ daṭṭhuṃ pāvisiṃ,</div> </td> </tr> <tr> <td> <div class="G">sākete añjanaṃ vanaṃ.</div> </td> </tr> </table> </div>
</div>
<div class="q" id="p_19Th2_206"> <div class="divNumber">148.</div> <div class="p"> <table class="singleColumn"> <tr> <td> <div class="pN">206</div> <div class="G">Disvāna lokapajjotaṃ,</div> </td> </tr> <tr> <td> <div class="G">vanditvāna upāvisiṃ;</div> </td> </tr> <tr> <td> <div class="G">So me dhammamadesesi,</div> </td> </tr> <tr> <td> <div class="G">anukampāya cakkhumā.</div> </td> </tr> </table> </div>
</div>
<div class="q" id="p_19Th2_207"> <div class="divNumber">149.</div> <div class="p"> <table class="singleColumn"> <tr> <td> <div class="pN">207</div> <div class="G">Sutvā ca kho mahesissa,</div> </td> </tr> <tr> <td> <div class="G">saccaṃ sampaṭivijjhahaṃ;</div> </td> </tr> <tr> <td> <div class="G">Tattheva virajaṃ dhammaṃ,</div> </td> </tr> <tr> <td> <div class="G">phusayiṃ amataṃ padaṃ.</div> </td> </tr> </table> </div>
</div>
<div class="q" id="p_19Th2_208"> <div class="divNumber">150.</div> <div class="p"> <table class="singleColumn"> <tr> <td> <div class="pN">208</div> <div class="G">Tato viññātasaddhammā,</div> </td> </tr> <tr> <td> <div class="G">pabbajiṃ anagāriyaṃ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">amoghaṃ buddhasāsanan”ti.</div> </td> </tr> </table> </div>
</div>
<div class="CENTER" id="p_19Th2_209">
<span class="pN">209</span>…  Sujātā therī… .</div>
</html>
