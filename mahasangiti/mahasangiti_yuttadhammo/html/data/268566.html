<html>
<div class="i">2.3.5 Ambavimānavatthu</div>
<div class="h">Purisavimāna</div>
<div class="h">Sunikkhittavagga</div>
<div class="h">Ambavimānavatthu</div>
<div class="q" id="p_19Vv_995"> <div class="divNumber">1146.</div> <div class="p"> <table class="singleColumn"> <tr> <td> <div class="pN">995</div> <div class="G">“Uccamidaṃ maṇithūṇaṃ vimānaṃ,</div> </td> </tr> <tr> <td> <div class="G">Samantato dvādasa yojanāni;</div> </td> </tr> <tr> <td> <div class="G">Kūṭāgārā sattasatā uḷārā,</div> </td> </tr> <tr> <td> <div class="G">Veḷuriyathambhā rucakatthatā subhā.</div> </td> </tr> </table> </div>
</div>
<div class="q" id="p_19Vv_996"> <div class="divNumber">1147.</div> <div class="p"> <table class="singleColumn"> <tr> <td> <div class="pN">996</div> <div class="G">Tatthacchasi pivasi khādasi ca,</div> </td> </tr> <tr> <td> <div class="G">Dibbā ca vīṇā pavadanti vagguṃ;</div> </td> </tr> <tr> <td> <div class="G">Dibbā rasā kāmaguṇettha pañca,</div> </td> </tr> <tr> <td> <div class="G">Nāriyo ca naccanti suvaṇṇachannā.</div> </td> </tr> </table> </div>
</div>
<div class="q" id="p_19Vv_997"> <div class="divNumber">1148--1149.</div> <div class="p"> <table class="singleColumn"> <tr> <td> <div class="pN">997</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_998"> <div class="divNumber">1150.</div> <div class="p"> <table class="singleColumn"> <tr> <td> <div class="pN">998</div> <div class="G">So devaputto attamano,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_999"> <div class="divNumber">1151.</div> <div class="p"> <table class="singleColumn"> <tr> <td> <div class="pN">999</div> <div class="G">“Gimhānaṃ pacchime māse,</div> </td> </tr> <tr> <td> <div class="G">patapante divaṅkare;</div> </td> </tr> <tr> <td> <div class="G">Paresaṃ bhatako poso,</div> </td> </tr> <tr> <td> <div class="G">ambārāmamasiñcati.</div> </td> </tr> </table> </div>
</div>
<div class="q" id="p_19Vv_1000"> <div class="divNumber">1152.</div> <div class="p"> <table class="singleColumn"> <tr> <td> <div class="pN">1000</div> <div class="G">Atha tenāgamā bhikkhu,</div> </td> </tr> <tr> <td> <div class="G">sāriputtoti vissuto;</div> </td> </tr> <tr> <td> <div class="G">Kilantarūpo kāyena,</div> </td> </tr> <tr> <td> <div class="G">akilantova cetasā.</div> </td> </tr> </table> </div>
</div>
<div class="q" id="p_19Vv_1001"> <div class="divNumber">1153.</div> <div class="p"> <table class="singleColumn"> <tr> <td> <div class="pN">1001</div> <div class="G">Tañca disvāna āyantaṃ,</div> </td> </tr> <tr> <td> <div class="G">Avocaṃ ambasiñcako;</div> </td> </tr> <tr> <td> <div class="G">Sādhu taṃ bhante nhāpeyyaṃ,</div> </td> </tr> <tr> <td> <div class="G">Yaṃ mamassa sukhāvahaṃ.</div> </td> </tr> </table> </div>
</div>
<div class="q" id="p_19Vv_1002"> <div class="divNumber">1154.</div> <div class="p"> <table class="singleColumn"> <tr> <td> <div class="pN">1002</div> <div class="G">Tassa me anukampāya,</div> </td> </tr> <tr> <td> <div class="G">nikkhipi pattacīvaraṃ;</div> </td> </tr> <tr> <td> <div class="G">Nisīdi rukkhamūlasmiṃ,</div> </td> </tr> <tr> <td> <div class="G">chāyāya ekacīvaro.</div> </td> </tr> </table> </div>
</div>
<div class="q" id="p_19Vv_1003"> <div class="divNumber">1155.</div> <div class="p"> <table class="singleColumn"> <tr> <td> <div class="pN">1003</div> <div class="G">Tañca acchena vārinā,</div> </td> </tr> <tr> <td> <div class="G">pasannamānaso naro;</div> </td> </tr> <tr> <td> <div class="G">Nhāpayī rukkhamūlasmiṃ,</div> </td> </tr> <tr> <td> <div class="G">chāyāya ekacīvaraṃ.</div> </td> </tr> </table> </div>
</div>
<div class="q" id="p_19Vv_1004"> <div class="divNumber">1156.</div> <div class="p"> <table class="singleColumn"> <tr> <td> <div class="pN">1004</div> <div class="G">Ambo ca sitto samaṇo ca nhāpito,</div> </td> </tr> <tr> <td> <div class="G">Mayā ca puññaṃ pasutaṃ anappakaṃ;</div> </td> </tr> <tr> <td> <div class="G">Iti so pītiyā kāyaṃ,</div> </td> </tr> <tr> <td> <div class="G">Sabbaṃ pharati attano.</div> </td> </tr> </table> </div>
</div>
<div class="q" id="p_19Vv_1005"> <div class="divNumber">1157.</div> <div class="p"> <table class="singleColumn"> <tr> <td> <div class="pN">1005</div> <div class="G">Tadeva ettakaṃ kammaṃ,</div> </td> </tr> <tr> <td> <div class="G">akāsiṃ tāya jātiyā;</div> </td> </tr> <tr> <td> <div class="G">Pahāya mānusaṃ dehaṃ,</div> </td> </tr> <tr> <td> <div class="G">upapannomhi nandanaṃ.</div> </td> </tr> </table> </div>
</div>
<div class="q" id="p_19Vv_1006"> <div class="divNumber">1158.</div> <div class="p"> <table class="singleColumn"> <tr> <td> <div class="pN">1006</div> <div class="G">Nandane ca vane ramme,</div> </td> </tr> <tr> <td> <div class="G">nānādijagaṇāyute;</div> </td> </tr> <tr> <td> <div class="G">Ramāmi naccagītehi,</div> </td> </tr> <tr> <td> <div class="G">accharāhi purakkhato”ti.</div> </td> </tr> </table> </div>
</div>
<div class="CENTER" id="p_19Vv_1007">
<span class="pN">1007</span>Ambavimānaṃ pañcamaṃ.</div>
</html>
