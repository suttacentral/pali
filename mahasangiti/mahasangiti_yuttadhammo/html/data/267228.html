<html>
<div class="i">10.4 Sūcidāyakattheraapadāna</div>
<div class="h">Sudhāvagga</div>
<div class="h">Sūcidāyakattheraapadāna</div>
<div class="q" id="p_20Ap1_1789"> <div class="divNumber">19.</div> <div class="p"> <table class="singleColumn"> <tr> <td> <div class="pN">1789</div> <div class="G">“Kammārohaṃ pure āsiṃ,</div> </td> </tr> <tr> <td> <div class="G">bandhumāyaṃ puruttame;</div> </td> </tr> <tr> <td> <div class="G">Sūcidānaṃ mayā dinnaṃ,</div> </td> </tr> <tr> <td> <div class="G">vipassissa mahesino.</div> </td> </tr> </table> </div>
</div>
<div class="q" id="p_20Ap1_1790"> <div class="divNumber">20.</div> <div class="p"> <table class="singleColumn"> <tr> <td> <div class="pN">1790</div> <div class="G">Vajiraggasamaṃ ñāṇaṃ,</div> </td> </tr> <tr> <td> <div class="G">hoti kammena tādisaṃ;</div> </td> </tr> <tr> <td> <div class="G">Virāgomhi vimuttomhi,</div> </td> </tr> <tr> <td> <div class="G">pattomhi āsavakkhayaṃ.</div> </td> </tr> </table> </div>
</div>
<div class="q" id="p_20Ap1_1791"> <div class="divNumber">21.</div> <div class="p"> <table class="singleColumn"> <tr> <td> <div class="pN">1791</div> <div class="G">Atīte ca bhave sabbe,</div> </td> </tr> <tr> <td> <div class="G">vattamāne canāgate;</div> </td> </tr> <tr> <td> <div class="G">Ñāṇena viciniṃ sabbaṃ,</div> </td> </tr> <tr> <td> <div class="G">sūcidānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1792"> <div class="divNumber">22.</div> <div class="p"> <table class="singleColumn"> <tr> <td> <div class="pN">1792</div> <div class="G">Ekanavutito kappe,</div> </td> </tr> <tr> <td> <div class="G">sattāsuṃ vajiravhayā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1793"> <div class="divNumber">23.</div> <div class="p"> <table class="singleColumn"> <tr> <td> <div class="pN">1793</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1794"> <div class="p">
<span class="pN">1794</span>Itthaṃ sudaṃ āyasmā sūcidāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1795">
<span class="pN">1795</span>Sūcidāyakattherassāpadānaṃ catutthaṃ.</div>
</html>
