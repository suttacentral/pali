<html>
<div class="i">1.1.2.8 Sahetudukkhasutta</div>
<div class="h">Khandhasaṃyutta</div>
<div class="h">Mūlapaṇṇāsaka</div>
<div class="h">Aniccavagga</div>
<div class="h">Sahetudukkhasutta</div>
<div class="q" id="p_13S3_112"> <div class="divNumber">19.</div> <div class="p">
<span class="pN">112</span>Sāvatthinidānaṃ. “Rūpaṃ, bhikkhave, dukkhaṃ. Yopi hetu yopi paccayo rūpassa uppādāya, sopi dukkho. Dukkhasambhūtaṃ, bhikkhave, rūpaṃ kuto sukhaṃ bhavissati. Vedanā dukkhā…  saññā dukkhā…  saṅkhārā dukkhā…  viññāṇaṃ dukkhaṃ. Yopi hetu yopi paccayo viññāṇassa uppādāya, sopi dukkho. Dukkhasambhūtaṃ, bhikkhave, viññāṇaṃ kuto sukhaṃ bhavissati. Evaṃ passaṃ…pe…  nāparaṃ itthattāyā’ti pajānātī”ti. </div>
</div>
<div class="CENTER" id="p_13S3_113">
<span class="pN">113</span>Aṭṭhamaṃ.</div>
</html>
