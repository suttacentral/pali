<html>
<div class="i">2.10 Paṭācārātherīapadāna</div>
<div class="h">Ekūposathikavagga</div>
<div class="h">Paṭācārātherīapadāna</div>
<div class="q" id="p_20Ap2_644"> <div class="divNumber">468.</div> <div class="p"> <table class="singleColumn"> <tr> <td> <div class="pN">644</div> <div class="G">“Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Ito satasahassamhi,</div> </td> </tr> <tr> <td> <div class="G">kappe uppajji nāyako.</div> </td> </tr> </table> </div>
</div>
<div class="q" id="p_20Ap2_645"> <div class="divNumber">469.</div> <div class="p"> <table class="singleColumn"> <tr> <td> <div class="pN">645</div> <div class="G">Tadāhaṃ haṃsavatiyaṃ,</div> </td> </tr> <tr> <td> <div class="G">jātā seṭṭhikule ahuṃ;</div> </td> </tr> <tr> <td> <div class="G">Nānāratanapajjote,</div> </td> </tr> <tr> <td> <div class="G">mahāsukhasamappitā.</div> </td> </tr> </table> </div>
</div>
<div class="q" id="p_20Ap2_646"> <div class="divNumber">470.</div> <div class="p"> <table class="singleColumn"> <tr> <td> <div class="pN">646</div> <div class="G">Upetvā taṃ mahāvīraṃ,</div> </td> </tr> <tr> <td> <div class="G">assosiṃ dhammadesanaṃ;</div> </td> </tr> <tr> <td> <div class="G">Tato jātapasādāhaṃ,</div> </td> </tr> <tr> <td> <div class="G">upesiṃ saraṇaṃ jinaṃ.</div> </td> </tr> </table> </div>
</div>
<div class="q" id="p_20Ap2_647"> <div class="divNumber">471.</div> <div class="p"> <table class="singleColumn"> <tr> <td> <div class="pN">647</div> <div class="G">Tato vinayadhārīnaṃ,</div> </td> </tr> <tr> <td> <div class="G">aggaṃ vaṇṇesi nāyako;</div> </td> </tr> <tr> <td> <div class="G">Bhikkhuniṃ lajjiniṃ tādiṃ,</div> </td> </tr> <tr> <td> <div class="G">kappākappavisāradaṃ.</div> </td> </tr> </table> </div>
</div>
<div class="q" id="p_20Ap2_648"> <div class="divNumber">472.</div> <div class="p"> <table class="singleColumn"> <tr> <td> <div class="pN">648</div> <div class="G">Tadā muditacittāhaṃ,</div> </td> </tr> <tr> <td> <div class="G">taṃ ṭhānamabhikaṅkhinī;</div> </td> </tr> <tr> <td> <div class="G">Nimantetvā dasabalaṃ,</div> </td> </tr> <tr> <td> <div class="G">sasaṃghaṃ lokanāyakaṃ.</div> </td> </tr> </table> </div>
</div>
<div class="q" id="p_20Ap2_649"> <div class="divNumber">473.</div> <div class="p"> <table class="singleColumn"> <tr> <td> <div class="pN">649</div> <div class="G">Bhojayitvāna sattāhaṃ,</div> </td> </tr> <tr> <td> <div class="G">daditvāva ticīvaraṃ;</div> </td> </tr> <tr> <td> <div class="G">Nipacca sirasā pāde,</div> </td> </tr> <tr> <td> <div class="G">idaṃ vacanamabraviṃ.</div> </td> </tr> </table> </div>
</div>
<div class="q" id="p_20Ap2_650"> <div class="divNumber">474.</div> <div class="p"> <table class="singleColumn"> <tr> <td> <div class="pN">650</div> <div class="G">‘Yā tayā vaṇṇitā vīra,</div> </td> </tr> <tr> <td> <div class="G">ito aṭṭhamake muni;</div> </td> </tr> <tr> <td> <div class="G">Tādisāhaṃ bhavissāmi,</div> </td> </tr> <tr> <td> <div class="G">yadi sijjhati nāyaka’.</div> </td> </tr> </table> </div>
</div>
<div class="q" id="p_20Ap2_651"> <div class="divNumber">475.</div> <div class="p"> <table class="singleColumn"> <tr> <td> <div class="pN">651</div> <div class="G">Tadā avoca maṃ satthā,</div> </td> </tr> <tr> <td> <div class="G">‘bhadde mā bhāyi assasa;</div> </td> </tr> <tr> <td> <div class="G">Anāgatamhi addhāne,</div> </td> </tr> <tr> <td> <div class="G">lacchase taṃ manorathaṃ.</div> </td> </tr> </table> </div>
</div>
<div class="q" id="p_20Ap2_652"> <div class="divNumber">476.</div> <div class="p"> <table class="singleColumn"> <tr> <td> <div class="pN">652</div> <div class="G">Satasahassito kappe,</div> </td> </tr> <tr> <td> <div class="G">okkākakulasambhavo;</div> </td> </tr> <tr> <td> <div class="G">Gotamo nāma gottena,</div> </td> </tr> <tr> <td> <div class="G">satthā loke bhavissati.</div> </td> </tr> </table> </div>
</div>
<div class="q" id="p_20Ap2_653"> <div class="divNumber">477.</div> <div class="p"> <table class="singleColumn"> <tr> <td> <div class="pN">653</div> <div class="G">Tassa dhammesu dāyādā,</div> </td> </tr> <tr> <td> <div class="G">orasā dhammanimmitā;</div> </td> </tr> <tr> <td> <div class="G">Paṭācārāti nāmena,</div> </td> </tr> <tr> <td> <div class="G">hessati satthu sāvikā’.</div> </td> </tr> </table> </div>
</div>
<div class="q" id="p_20Ap2_654"> <div class="divNumber">478.</div> <div class="p"> <table class="singleColumn"> <tr> <td> <div class="pN">654</div> <div class="G">Tadāhaṃ muditā hutvā,</div> </td> </tr> <tr> <td> <div class="G">yāvajīvaṃ tadā jinaṃ;</div> </td> </tr> <tr> <td> <div class="G">Mettacittā paricariṃ,</div> </td> </tr> <tr> <td> <div class="G">sasaṃghaṃ lokanāyakaṃ.</div> </td> </tr> </table> </div>
</div>
<div class="q" id="p_20Ap2_655"> <div class="divNumber">479.</div> <div class="p"> <table class="singleColumn"> <tr> <td> <div class="pN">655</div> <div class="G">Tena kammena sukatena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap2_656"> <div class="divNumber">480.</div> <div class="p"> <table class="singleColumn"> <tr> <td> <div class="pN">656</div> <div class="G">Imamhi bhaddake kappe,</div> </td> </tr> <tr> <td> <div class="G">brahmabandhu mahāyaso;</div> </td> </tr> <tr> <td> <div class="G">Kassapo nāma gottena,</div> </td> </tr> <tr> <td> <div class="G">uppajji vadataṃ varo.</div> </td> </tr> </table> </div>
</div>
<div class="q" id="p_20Ap2_657"> <div class="divNumber">481.</div> <div class="p"> <table class="singleColumn"> <tr> <td> <div class="pN">657</div> <div class="G">Upaṭṭhāko mahesissa,</div> </td> </tr> <tr> <td> <div class="G">tadā āsi narissaro;</div> </td> </tr> <tr> <td> <div class="G">Kāsirājā kikī nāma,</div> </td> </tr> <tr> <td> <div class="G">bārāṇasipuruttame.</div> </td> </tr> </table> </div>
</div>
<div class="q" id="p_20Ap2_658"> <div class="divNumber">482.</div> <div class="p"> <table class="singleColumn"> <tr> <td> <div class="pN">658</div> <div class="G">Tassāsiṃ tatiyā dhītā,</div> </td> </tr> <tr> <td> <div class="G">bhikkhunī iti vissutā;</div> </td> </tr> <tr> <td> <div class="G">Dhammaṃ sutvā jinaggassa,</div> </td> </tr> <tr> <td> <div class="G">pabbajjaṃ samarocayiṃ.</div> </td> </tr> </table> </div>
</div>
<div class="q" id="p_20Ap2_659"> <div class="divNumber">483.</div> <div class="p"> <table class="singleColumn"> <tr> <td> <div class="pN">659</div> <div class="G">Anujāni na no tāto,</div> </td> </tr> <tr> <td> <div class="G">agāreva tadā mayaṃ;</div> </td> </tr> <tr> <td> <div class="G">Vīsavassasahassāni,</div> </td> </tr> <tr> <td> <div class="G">vicarimha atanditā.</div> </td> </tr> </table> </div>
</div>
<div class="q" id="p_20Ap2_660"> <div class="divNumber">484.</div> <div class="p"> <table class="singleColumn"> <tr> <td> <div class="pN">660</div> <div class="G">Komāribrahmacariyaṃ,</div> </td> </tr> <tr> <td> <div class="G">rājakaññā sukhedhitā;</div> </td> </tr> <tr> <td> <div class="G">Buddhopaṭṭhānaniratā,</div> </td> </tr> <tr> <td> <div class="G">muditā sattadhītaro.</div> </td> </tr> </table> </div>
</div>
<div class="q" id="p_20Ap2_661"> <div class="divNumber">485.</div> <div class="p"> <table class="singleColumn"> <tr> <td> <div class="pN">661</div> <div class="G">Samaṇī samaṇaguttā ca,</div> </td> </tr> <tr> <td> <div class="G">bhikkhunī bhikkhudāyikā;</div> </td> </tr> <tr> <td> <div class="G">Dhammā ceva sudhammā ca,</div> </td> </tr> <tr> <td> <div class="G">sattamī saṃghadāyikā.</div> </td> </tr> </table> </div>
</div>
<div class="q" id="p_20Ap2_662"> <div class="divNumber">486.</div> <div class="p"> <table class="singleColumn"> <tr> <td> <div class="pN">662</div> <div class="G">Ahaṃ uppalavaṇṇā ca,</div> </td> </tr> <tr> <td> <div class="G">khemā bhaddā ca bhikkhunī;</div> </td> </tr> <tr> <td> <div class="G">Kisāgotamī dhammadinnā,</div> </td> </tr> <tr> <td> <div class="G">visākhā hoti sattamī.</div> </td> </tr> </table> </div>
</div>
<div class="q" id="p_20Ap2_663"> <div class="divNumber">487.</div> <div class="p"> <table class="singleColumn"> <tr> <td> <div class="pN">663</div> <div class="G">Tehi kammehi sukatehi,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Jahitvā mānusaṃ dehaṃ,</div> </td> </tr> <tr> <td> <div class="G">tāvatiṃsamagacchahaṃ.</div> </td> </tr> </table> </div>
</div>
<div class="q" id="p_20Ap2_664"> <div class="divNumber">488.</div> <div class="p"> <table class="singleColumn"> <tr> <td> <div class="pN">664</div> <div class="G">Pacchime ca bhave dāni,</div> </td> </tr> <tr> <td> <div class="G">jātā seṭṭhikule ahaṃ;</div> </td> </tr> <tr> <td> <div class="G">Sāvatthiyaṃ puravare,</div> </td> </tr> <tr> <td> <div class="G">iddhe phīte mahaddhane.</div> </td> </tr> </table> </div>
</div>
<div class="q" id="p_20Ap2_665"> <div class="divNumber">489.</div> <div class="p"> <table class="singleColumn"> <tr> <td> <div class="pN">665</div> <div class="G">Yadā ca yobbanūpetā,</div> </td> </tr> <tr> <td> <div class="G">vitakkavasagā ahaṃ;</div> </td> </tr> <tr> <td> <div class="G">Naraṃ jārapatiṃ disvā,</div> </td> </tr> <tr> <td> <div class="G">tena saddhiṃ agacchahaṃ.</div> </td> </tr> </table> </div>
</div>
<div class="q" id="p_20Ap2_666"> <div class="divNumber">490.</div> <div class="p"> <table class="singleColumn"> <tr> <td> <div class="pN">666</div> <div class="G">Ekaputtapasūtāhaṃ,</div> </td> </tr> <tr> <td> <div class="G">dutiyo kucchiyā mamaṃ;</div> </td> </tr> <tr> <td> <div class="G">Tadāhaṃ mātāpitaro,</div> </td> </tr> <tr> <td> <div class="G">okkhāmīti sunicchitā.</div> </td> </tr> </table> </div>
</div>
<div class="q" id="p_20Ap2_667"> <div class="divNumber">491.</div> <div class="p"> <table class="singleColumn"> <tr> <td> <div class="pN">667</div> <div class="G">Nārocesiṃ patiṃ mayhaṃ,</div> </td> </tr> <tr> <td> <div class="G">tadā tamhi pavāsite;</div> </td> </tr> <tr> <td> <div class="G">Ekikā niggatā gehā,</div> </td> </tr> <tr> <td> <div class="G">gantuṃ sāvatthimuttamaṃ.</div> </td> </tr> </table> </div>
</div>
<div class="q" id="p_20Ap2_668"> <div class="divNumber">492.</div> <div class="p"> <table class="singleColumn"> <tr> <td> <div class="pN">668</div> <div class="G">Tato me sāmi āgantvā,</div> </td> </tr> <tr> <td> <div class="G">sambhāvesi pathe mamaṃ;</div> </td> </tr> <tr> <td> <div class="G">Tadā me kammajā vātā,</div> </td> </tr> <tr> <td> <div class="G">uppannā atidāruṇā.</div> </td> </tr> </table> </div>
</div>
<div class="q" id="p_20Ap2_669"> <div class="divNumber">493.</div> <div class="p"> <table class="singleColumn"> <tr> <td> <div class="pN">669</div> <div class="G">Uṭṭhito ca mahāmegho,</div> </td> </tr> <tr> <td> <div class="G">pasūtisamaye mama;</div> </td> </tr> <tr> <td> <div class="G">Dabbatthāya tadā gantvā,</div> </td> </tr> <tr> <td> <div class="G">sāmi sappena mārito.</div> </td> </tr> </table> </div>
</div>
<div class="q" id="p_20Ap2_670"> <div class="divNumber">494.</div> <div class="p"> <table class="singleColumn"> <tr> <td> <div class="pN">670</div> <div class="G">Tadā vijātadukkhena,</div> </td> </tr> <tr> <td> <div class="G">anāthā kapaṇā ahaṃ;</div> </td> </tr> <tr> <td> <div class="G">Kunnadiṃ pūritaṃ disvā,</div> </td> </tr> <tr> <td> <div class="G">gacchantī sakulālayaṃ.</div> </td> </tr> </table> </div>
</div>
<div class="q" id="p_20Ap2_671"> <div class="divNumber">495.</div> <div class="p"> <table class="singleColumn"> <tr> <td> <div class="pN">671</div> <div class="G">Bālaṃ ādāya atariṃ,</div> </td> </tr> <tr> <td> <div class="G">pārakūle ca ekakaṃ;</div> </td> </tr> <tr> <td> <div class="G">Sāyetvā bālakaṃ puttaṃ,</div> </td> </tr> <tr> <td> <div class="G">itaraṃ taraṇāyahaṃ.</div> </td> </tr> </table> </div>
</div>
<div class="q" id="p_20Ap2_672"> <div class="divNumber">496.</div> <div class="p"> <table class="singleColumn"> <tr> <td> <div class="pN">672</div> <div class="G">Nivattā ukkuso hāsi,</div> </td> </tr> <tr> <td> <div class="G">taruṇaṃ vilapantakaṃ;</div> </td> </tr> <tr> <td> <div class="G">Itarañca vahī soto,</div> </td> </tr> <tr> <td> <div class="G">sāhaṃ sokasamappitā.</div> </td> </tr> </table> </div>
</div>
<div class="q" id="p_20Ap2_673"> <div class="divNumber">497.</div> <div class="p"> <table class="singleColumn"> <tr> <td> <div class="pN">673</div> <div class="G">Sāvatthinagaraṃ gantvā,</div> </td> </tr> <tr> <td> <div class="G">assosiṃ sajane mate;</div> </td> </tr> <tr> <td> <div class="G">Tadā avocaṃ sokaṭṭā,</div> </td> </tr> <tr> <td> <div class="G">mahāsokasamappitā.</div> </td> </tr> </table> </div>
</div>
<div class="q" id="p_20Ap2_674"> <div class="divNumber">498.</div> <div class="p"> <table class="singleColumn"> <tr> <td> <div class="pN">674</div> <div class="G">‘Ubho puttā kālaṅkatā,</div> </td> </tr> <tr> <td> <div class="G">panthe mayhaṃ patī mato;</div> </td> </tr> <tr> <td> <div class="G">Mātā pitā ca bhātā ca,</div> </td> </tr> <tr> <td> <div class="G">ekacitamhi ḍayhare’.</div> </td> </tr> </table> </div>
</div>
<div class="q" id="p_20Ap2_675"> <div class="divNumber">499.</div> <div class="p"> <table class="singleColumn"> <tr> <td> <div class="pN">675</div> <div class="G">Tadā kisā ca paṇḍu ca,</div> </td> </tr> <tr> <td> <div class="G">anāthā dīnamānasā;</div> </td> </tr> <tr> <td> <div class="G">Ito tato bhamantīhaṃ,</div> </td> </tr> <tr> <td> <div class="G">addasaṃ narasārathiṃ.</div> </td> </tr> </table> </div>
</div>
<div class="q" id="p_20Ap2_676"> <div class="divNumber">500.</div> <div class="p"> <table class="singleColumn"> <tr> <td> <div class="pN">676</div> <div class="G">Tato avoca maṃ satthā,</div> </td> </tr> <tr> <td> <div class="G">‘putte mā soci assasa;</div> </td> </tr> <tr> <td> <div class="G">Attānaṃ te gavesassu,</div> </td> </tr> <tr> <td> <div class="G">kiṃ niratthaṃ vihaññasi.</div> </td> </tr> </table> </div>
</div>
<div class="q" id="p_20Ap2_677"> <div class="divNumber">501.</div> <div class="p"> <table class="singleColumn"> <tr> <td> <div class="pN">677</div> <div class="G">Na santi puttā tāṇāya,</div> </td> </tr> <tr> <td> <div class="G">na ñātī napi bandhavā;</div> </td> </tr> <tr> <td> <div class="G">Antakenādhipannassa,</div> </td> </tr> <tr> <td> <div class="G">natthi ñātīsu tāṇatā’.</div> </td> </tr> </table> </div>
</div>
<div class="q" id="p_20Ap2_678"> <div class="divNumber">502.</div> <div class="p"> <table class="singleColumn"> <tr> <td> <div class="pN">678</div> <div class="G">Taṃ sutvā munino vākyaṃ,</div> </td> </tr> <tr> <td> <div class="G">paṭhamaṃ phalamajjhagaṃ;</div> </td> </tr> <tr> <td> <div class="G">Pabbajitvāna naciraṃ,</div> </td> </tr> <tr> <td> <div class="G">arahattamapāpuṇiṃ.</div> </td> </tr> </table> </div>
</div>
<div class="q" id="p_20Ap2_679"> <div class="divNumber">503.</div> <div class="p"> <table class="singleColumn"> <tr> <td> <div class="pN">679</div> <div class="G">Iddhīsu ca vasī homi,</div> </td> </tr> <tr> <td> <div class="G">dibbāya sotadhātuyā;</div> </td> </tr> <tr> <td> <div class="G">Paracittāni jānāmi,</div> </td> </tr> <tr> <td> <div class="G">satthusāsanakārikā.</div> </td> </tr> </table> </div>
</div>
<div class="q" id="p_20Ap2_680"> <div class="divNumber">504.</div> <div class="p"> <table class="singleColumn"> <tr> <td> <div class="pN">680</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Khepetvā āsave sabbe,</div> </td> </tr> <tr> <td> <div class="G">visuddhāsiṃ sunimmalā.</div> </td> </tr> </table> </div>
</div>
<div class="q" id="p_20Ap2_681"> <div class="divNumber">505.</div> <div class="p"> <table class="singleColumn"> <tr> <td> <div class="pN">681</div> <div class="G">Tatohaṃ vinayaṃ sabbaṃ,</div> </td> </tr> <tr> <td> <div class="G">santike sabbadassino;</div> </td> </tr> <tr> <td> <div class="G">Uggahiṃ sabbavitthāraṃ,</div> </td> </tr> <tr> <td> <div class="G">byāhariñca yathātathaṃ.</div> </td> </tr> </table> </div>
</div>
<div class="q" id="p_20Ap2_682"> <div class="divNumber">506.</div> <div class="p"> <table class="singleColumn"> <tr> <td> <div class="pN">682</div> <div class="G">Jino tasmiṃ guṇe tuṭṭho,</div> </td> </tr> <tr> <td> <div class="G">etadagge ṭhapesi maṃ;</div> </td> </tr> <tr> <td> <div class="G">‘Aggā vinayadhārīnaṃ,</div> </td> </tr> <tr> <td> <div class="G">paṭācārāva ekikā’.</div> </td> </tr> </table> </div>
</div>
<div class="q" id="p_20Ap2_683"> <div class="divNumber">507.</div> <div class="p"> <table class="singleColumn"> <tr> <td> <div class="pN">683</div> <div class="G">Pariciṇṇo mayā satthā,</div> </td> </tr> <tr> <td> <div class="G">kataṃ buddhassa sāsanaṃ;</div> </td> </tr> <tr> <td> <div class="G">Ohito garuko bhāro,</div> </td> </tr> <tr> <td> <div class="G">bhavanetti samūhatā.</div> </td> </tr> </table> </div>
</div>
<div class="q" id="p_20Ap2_684"> <div class="divNumber">508.</div> <div class="p"> <table class="singleColumn"> <tr> <td> <div class="pN">684</div> <div class="G">Yassatthāya pabbajitā,</div> </td> </tr> <tr> <td> <div class="G">agārasmānagāriyaṃ;</div> </td> </tr> <tr> <td> <div class="G">So me attho anuppatto,</div> </td> </tr> <tr> <td> <div class="G">sabbasaṃyojanakkhayo.</div> </td> </tr> </table> </div>
</div>
<div class="q" id="p_20Ap2_685"> <div class="divNumber">509.</div> <div class="p"> <table class="singleColumn"> <tr> <td> <div class="pN">685</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavā.</div> </td> </tr> </table> </div>
</div>
<div class="q" id="p_20Ap2_686"> <div class="divNumber">510.</div> <div class="p"> <table class="singleColumn"> <tr> <td> <div class="pN">686</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap2_687"> <div class="divNumber">511.</div> <div class="p"> <table class="singleColumn"> <tr> <td> <div class="pN">687</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (641)</div> </td> </tr> </table> </div>
</div>
<div class="q" id="p_20Ap2_688"> <div class="p">
<span class="pN">688</span>Itthaṃ sudaṃ paṭācārā bhikkhunī imā gāthāyo abhāsitthāti. </div>
</div>
<div class="CENTER" id="p_20Ap2_689">
<span class="pN">689</span>Paṭācārātheriyāpadānaṃ dasamaṃ.</div>
<div class="ENDH3" id="p_20Ap2_690">
<span class="pN">690</span>Ekūposathikavaggo dutiyo.</div>
<div class="SUMMARY" id="p_20Ap2_691">
<span class="pN">691</span><span class="firstLetter">T</span>assuddānaṃ</div>
<div class="q" id="p_20Ap2_692"> <div class="p"> <table class="singleColumn"> <tr> <td> <div class="pN">692</div> <div class="G">Ekūposathikā ceva,</div> </td> </tr> <tr> <td> <div class="G">saḷalā cātha modakā;</div> </td> </tr> <tr> <td> <div class="G">Ekāsanā pañcadīpā,</div> </td> </tr> <tr> <td> <div class="G">naḷamālī ca gotamī.</div> </td> </tr> </table> </div>
</div>
<div class="q" id="p_20Ap2_693"> <div class="p"> <table class="singleColumn"> <tr> <td> <div class="pN">693</div> <div class="G">Khemā uppalavaṇṇā ca,</div> </td> </tr> <tr> <td> <div class="G">paṭācārā ca bhikkhunī;</div> </td> </tr> <tr> <td> <div class="G">Gāthā satāni pañceva,</div> </td> </tr> <tr> <td> <div class="G">nava cāpi taduttari.</div> </td> </tr> </table> </div>
</div>
</html>
