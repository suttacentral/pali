<html>
<div class="i"> Purejāta</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3462"> <div class="divNumber">453.</div> <div class="p">
<span class="pN">3462</span>Upādinno dhammo upādinnassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  kāyaṃ upādinne rūpe…  gandhe…  rase…  phoṭṭhabbe…  vatthuṃ aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, upādinnaṃ rūpāyatanaṃ cakkhuviññāṇassa…pe…  gandhāyatanaṃ…pe…  phoṭṭhabbāyatanaṃ kāyaviññāṇassa…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu upādinnānaṃ khandhānaṃ purejātapaccayena paccayo. (1) </div>
</div>
<div class="q" id="p_38P2_3463"> <div class="p">
<span class="pN">3463</span>Upādinno dhammo anupādinnassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  kāyaṃ, upādinne rūpe…  gandhe…  rase…  phoṭṭhabbe vatthuṃ aniccato…pe…  domanassaṃ uppajjati; dibbena cakkhunā upādinnaṃ rūpaṃ passati. <span class="bold">Vatthupurejātaṃ</span>—  vatthu anupādinnānaṃ khandhānaṃ purejātapaccayena paccayo. (2) </div>
</div>
<div class="q" id="p_38P2_3464"> <div class="divNumber">454.</div> <div class="p">
<span class="pN">3464</span>Anupādinno dhammo anupādinnassa dhammassa purejātapaccayena paccayo. <span class="bold">Ārammaṇapurejātaṃ</span>—  anupādinne rūpe…  sadde…  gandhe…  rase…  phoṭṭhabbe aniccato…pe…  domanassaṃ uppajjati; dibbena cakkhunā anupādinnaṃ rūpaṃ passati, dibbāya sotadhātuyā saddaṃ suṇāti. (1) </div>
</div>
<div class="q" id="p_38P2_3465"> <div class="p">
<span class="pN">3465</span>Anupādinno dhammo upādinnassa dhammassa purejātapaccayena paccayo. <span class="bold">Ārammaṇapurejātaṃ</span>—  anupādinne rūpe…  sadde…  gandhe…  rase…  phoṭṭhabbe aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, anupādinnaṃ rūpāyatanaṃ cakkhuviññāṇassa…pe…  saddāyatanaṃ…pe…  phoṭṭhabbāyatanaṃ kāyaviññāṇassa purejātapaccayena paccayo. (2) </div>
</div>
<div class="q" id="p_38P2_3466"> <div class="p">
<span class="pN">3466</span>Upādinno ca anupādinno ca dhammā upādinnassa dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Anupādinnaṃ rūpāyatanañca cakkhāyatanañca cakkhuviññāṇassa…pe…  saddāyatanañca sotāyatanañca…pe…  phoṭṭhabbāyatanañca kāyāyatanañca kāyaviññāṇassa purejātapaccayena paccayo; anupādinnaṃ rūpāyatanañca vatthu ca…pe…  phoṭṭhabbāyatanañca vatthu ca upādinnānaṃ khandhānaṃ purejātapaccayena paccayo. (1) </div>
</div>
<div class="q" id="p_38P2_3467"> <div class="p">
<span class="pN">3467</span>Upādinno ca anupādinno ca dhammā anupādinnassa dhammassa purejātapaccayena paccayo—  <span class="bold">ārammaṇapurejātaṃ, vatthupurejātaṃ</span>. Anupādinnaṃ rūpāyatanañca vatthu ca…pe…  phoṭṭhabbāyatanañca vatthu ca anupādinnānaṃ khandhānaṃ purejātapaccayena paccayo. (2) </div>
</div>
</html>
