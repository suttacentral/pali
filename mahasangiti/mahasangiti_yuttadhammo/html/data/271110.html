<html>
<div class="i">2.1.4.1 Mūlanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Nāmapada nayacatukka</div>
<div class="h">Mūlanaya</div>
<div class="q" id="p_33Y1_214"> <div class="divNumber">86.</div> <div class="p">
<span class="pN">214</span>»  Ye keci nāmā dhammā, sabbe te nāmamūlāti? </div>
</div>
<div class="q" id="p_33Y1_215"> <div class="p">
<span class="pN">215</span>Naveva nāmamūlāni. Avasesā nāmā dhammā na nāmamūlā. </div>
</div>
<div class="q" id="p_33Y1_216"> <div class="p">
<span class="pN">216</span>«  Ye vā pana nāmamūlā, sabbe te dhammā nāmāti? Āmantā. </div>
</div>
<div class="q" id="p_33Y1_217"> <div class="divNumber">87.</div> <div class="p">
<span class="pN">217</span>»  Ye keci nāmā dhammā, sabbe te nāmamūlena ekamūlāti? </div>
</div>
<div class="q" id="p_33Y1_218"> <div class="p">
<span class="pN">218</span>Ahetukaṃ nāmaṃ nāmamūlena na ekamūlaṃ. Sahetukaṃ nāmaṃ nāmamūlena ekamūlaṃ. </div>
</div>
<div class="q" id="p_33Y1_219"> <div class="p">
<span class="pN">219</span>«  Ye vā pana nāmamūlena ekamūlā, sabbe te dhammā nāmāti? </div>
</div>
<div class="q" id="p_33Y1_220"> <div class="p">
<span class="pN">220</span>Nāmasamuṭṭhānaṃ rūpaṃ nāmamūlena ekamūlaṃ, na nāmaṃ. Nāmaṃ nāmamūlena ekamūlañceva nāmañca. </div>
</div>
<div class="q" id="p_33Y1_221"> <div class="divNumber">88.</div> <div class="p">
<span class="pN">221</span>»  Ye keci nāmamūlena ekamūlā dhammā, sabbe te nāmamūlena aññamaññamūlāti? </div>
</div>
<div class="q" id="p_33Y1_222"> <div class="p">
<span class="pN">222</span>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā. </div>
</div>
<div class="q" id="p_33Y1_223"> <div class="p">
<span class="pN">223</span>«  Ye vā pana nāmamūlena aññamaññamūlā, sabbe te dhammā nāmāti? Āmantā. (1) </div>
</div>
</html>
