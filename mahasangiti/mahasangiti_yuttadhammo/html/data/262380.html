<html>
<div class="i"> Kamma</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_942"> <div class="divNumber">291.</div> <div class="p">
<span class="pN">942</span>Kusalo dhammo kusalassa dhammassa kammapaccayena paccayo—  kusalā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_36P1_943"> <div class="p">
<span class="pN">943</span>Kusalo dhammo abyākatassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  kusalā cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  kusalā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2) </div>
</div>
<div class="q" id="p_36P1_944"> <div class="p">
<span class="pN">944</span>Kusalo dhammo kusalassa ca abyākatassa ca dhammassa kammapaccayena paccayo—  kusalā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_36P1_945"> <div class="p">
<span class="pN">945</span>Akusalo dhammo akusalassa dhammassa kammapaccayena paccayo—  akusalā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_36P1_946"> <div class="p">
<span class="pN">946</span>Akusalo dhammo abyākatassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  akusalā cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  akusalā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2) </div>
</div>
<div class="q" id="p_36P1_947"> <div class="p">
<span class="pN">947</span>Akusalo dhammo akusalassa ca abyākatassa ca dhammassa kammapaccayena paccayo—  akusalā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_36P1_948"> <div class="p">
<span class="pN">948</span>Abyākato dhammo abyākatassa dhammassa kammapaccayena paccayo—  vipākābyākatā kiriyābyākatā cetanā sampayuttakānaṃ khandhānaṃ, cittasamuṭṭhānānañca rūpānaṃ kammapaccayena paccayo. Paṭisandhikkhaṇe vipākābyākatā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. Cetanā vatthussa kammapaccayena paccayo. (1) </div>
</div>
</html>
