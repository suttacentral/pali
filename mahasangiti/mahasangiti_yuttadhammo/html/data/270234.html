<html>
<div class="i">2.5.10 Viññattisīlantikathā</div>
<div class="h">Niyāmapaṇṇāsaka</div>
<div class="h">Dasamavagga</div>
<div class="h">Viññattisīlantikathā</div>
<div class="q" id="p_32Kv_1998"> <div class="divNumber">601.</div> <div class="p">
<span class="pN">1998</span>๐ Viññatti sīlanti? Āmantā. Pāṇātipātā veramaṇīti? Na hevaṃ vattabbe…pe…  adinnādānā veramaṇīti? Na hevaṃ vattabbe…pe…  kāmesumicchācārā veramaṇīti? Na hevaṃ vattabbe…pe…  musāvādā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… . </div>
</div>
<div class="q" id="p_32Kv_1999"> <div class="p">
<span class="pN">1999</span>๐ Abhivādanaṃ sīlaṃ, paccuṭṭhānaṃ sīlaṃ, añjalikammaṃ sīlaṃ, sāmīcikammaṃ sīlaṃ, āsanābhihāro sīlaṃ, seyyābhihāro sīlaṃ, pādodakābhihāro sīlaṃ, pādakathalikābhihāro sīlaṃ, nhāne piṭṭhiparikammaṃ sīlanti? Āmantā. Pāṇātipātā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… . </div>
</div>
<div class="q" id="p_32Kv_2000"> <div class="divNumber">602.</div> <div class="p">
<span class="pN">2000</span>× Na vattabbaṃ—  “viññatti sīlan”ti? Āmantā. Dussilyanti? Na hevaṃ vattabbe…pe…  tena hi viññatti sīlanti. </div>
</div>
<div class="CENTER" id="p_32Kv_2001">
<span class="pN">2001</span>Viññatti sīlantikathā niṭṭhitā.</div>
</html>
