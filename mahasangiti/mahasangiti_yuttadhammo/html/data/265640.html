<html>
<div class="i"> Anantarādi</div>
<div class="h">Piṭṭhiduka</div>
<div class="h">Sappītikaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantarādi</div>
<div class="q" id="p_38P2_4415"> <div class="divNumber">156.</div> <div class="p">
<span class="pN">4415</span>Sappītiko dhammo sappītikassa dhammassa anantarapaccayena paccayo—  purimā purimā sappītikā khandhā pacchimānaṃ pacchimānaṃ sappītikānaṃ khandhānaṃ anantarapaccayena paccayo. (Mūlaṃ kātabbaṃ.) Purimā purimā sappītikā khandhā pacchimāya pacchimāya pītiyā anantarapaccayena paccayo—  sappītikaṃ cuticittaṃ appītikassa upapatticittassa, sappītikaṃ bhavaṅgaṃ āvajjanāya, sappītikā khandhā appītikassa vuṭṭhānassa, pītisahagatā vipākamanoviññāṇadhātu kiriyamanoviññāṇadhātuyā, sappītikaṃ bhavaṅgaṃ appītikassa bhavaṅgassa, sappītikaṃ kusalākusalaṃ appītikassa vuṭṭhānassa, kiriyaṃ vuṭṭhānassa, phalaṃ vuṭṭhānassa anantarapaccayena paccayo. (Mūlaṃ kātabbaṃ.) Purimā purimā sappītikā khandhā pacchimānaṃ pacchimānaṃ sappītikānaṃ khandhānaṃ pītiyā ca anantarapaccayena paccayo. (3) </div>
</div>
<div class="q" id="p_38P2_4416"> <div class="divNumber">157.</div> <div class="p">
<span class="pN">4416</span>Appītiko dhammo appītikassa dhammassa anantarapaccayena paccayo—  purimā purimā pīti pacchimāya pacchimāya pītiyā anantarapaccayena paccayo; purimā purimā appītikā khandhā pacchimānaṃ pacchimānaṃ appītikānaṃ khandhānaṃ anantarapaccayena paccayo; anulomaṃ gotrabhussa…pe…  appītikāya phalasamāpattiyā pītiyā ca anantarapaccayena paccayo. (Mūlaṃ kātabbaṃ.) Purimā purimā pīti pacchimānaṃ pacchimānaṃ sappītikānaṃ khandhānaṃ anantarapaccayena paccayo; appītikaṃ cuticittaṃ sappītikassa upapatticittassa, āvajjanā sappītikānaṃ khandhānaṃ, appītikā khandhā sappītikassa vuṭṭhānassa, vipākamanodhātu sappītikāya vipākamanoviññāṇadhātuyā, appītikaṃ bhavaṅgaṃ sappītikassa bhavaṅgassa, appītikaṃ kusalākusalaṃ sappītikassa vuṭṭhānassa, kiriyaṃ vuṭṭhānassa, phalaṃ vuṭṭhānassa anantarapaccayena paccayo; nirodhā vuṭṭhahantassa nevasaññānāsaññāyatanaṃ sappītikāya phalasamāpattiyā anantarapaccayena paccayo. (2) </div>
</div>
<div class="q" id="p_38P2_4417"> <div class="p">
<span class="pN">4417</span>Appītiko dhammo sappītikassa ca appītikassa ca dhammassa anantarapaccayena paccayo—  purimā purimā pīti pacchimānaṃ pacchimānaṃ sappītikānaṃ khandhānaṃ pītiyā ca anantarapaccayena paccayo. (3) </div>
</div>
<div class="q" id="p_38P2_4418"> <div class="divNumber">158.</div> <div class="p">
<span class="pN">4418</span>Sappītiko ca appītiko ca dhammā sappītikassa dhammassa anantarapaccayena paccayo—  purimā purimā sappītikā khandhā ca pīti ca pacchimānaṃ pacchimānaṃ sappītikānaṃ khandhānaṃ anantarapaccayena paccayo. (1) </div>
</div>
<div class="q" id="p_38P2_4419"> <div class="p">
<span class="pN">4419</span>Sappītiko ca appītiko ca dhammā appītikassa dhammassa anantarapaccayena paccayo—  purimā purimā sappītikā khandhā ca pīti ca pacchimāya pacchimāya pītiyā anantarapaccayena paccayo; sappītikaṃ cuticittañca pīti ca appītikassa upapatticittassa…  sappītikaṃ bhavaṅgañca pīti ca āvajjanāya…  sappītikā khandhā ca pīti ca appītikassa vuṭṭhānassa…  sappītikā vipākamanoviññāṇadhātu ca pīti ca kiriyamanoviññāṇadhātuyā…  sappītikaṃ bhavaṅgañca pīti ca appītikassa bhavaṅgassa…  sappītikaṃ kusalākusalañca pīti ca appītikassa vuṭṭhānassa…  kiriyañca pīti ca vuṭṭhānassa…  phalañca pīti ca vuṭṭhānassa anantarapaccayena paccayo. (2) </div>
</div>
<div class="q" id="p_38P2_4420"> <div class="p">
<span class="pN">4420</span>Sappītiko ca appītiko ca dhammā sappītikassa ca appītikassa ca dhammassa anantarapaccayena paccayo—  purimā purimā sappītikā khandhā ca pīti ca pacchimānaṃ pacchimānaṃ sappītikānaṃ khandhānaṃ pītiyā ca anantarapaccayena paccayo. (3) </div>
</div>
<div class="q" id="p_38P2_4421"> <div class="p">
<span class="pN">4421</span>Samanantarapaccayena paccayo…  nava…  sahajātapaccayena paccayo…  nava…  aññamaññapaccayena paccayo…  nava…  nissayapaccayena paccayo…  nava. </div>
</div>
</html>
