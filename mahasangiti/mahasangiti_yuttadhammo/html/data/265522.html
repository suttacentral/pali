<html>
<div class="i"> Atthyādi</div>
<div class="h">Kilesagocchaka</div>
<div class="h">Kilesaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3892"> <div class="divNumber">30.</div> <div class="p">
<span class="pN">3892</span>Kileso dhammo kilesassa dhammassa atthipaccayena paccayo…  ekaṃ. (Paṭiccasadisaṃ.) (1) </div>
</div>
<div class="q" id="p_38P2_3893"> <div class="p">
<span class="pN">3893</span>Kileso dhammo nokilesassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) </div>
</div>
<div class="q" id="p_38P2_3894"> <div class="p">
<span class="pN">3894</span>Kileso dhammo kilesassa ca nokilesassa ca dhammassa atthipaccayena paccayo. (Paṭiccasadisaṃ.) (3) </div>
</div>
<div class="q" id="p_38P2_3895"> <div class="p">
<span class="pN">3895</span>Nokileso dhammo nokilesassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_3896"> <div class="p">
<span class="pN">3896</span>Nokileso dhammo kilesassa dhammassa atthipaccayena paccayo—  sahajātaṃ, purejātaṃ. (Saṃkhittaṃ. Sahajātaṃ sahajātasadisaṃ, purejātaṃ purejātasadisaṃ.) (2) </div>
</div>
<div class="q" id="p_38P2_3897"> <div class="p">
<span class="pN">3897</span>Nokileso dhammo kilesassa ca nokilesassa ca dhammassa atthipaccayena paccayo—  sahajātaṃ, purejātaṃ (sahajātaṃ sahajātasadisaṃ, purejātaṃ purejātasadisaṃ.) (3) </div>
</div>
<div class="q" id="p_38P2_3898"> <div class="divNumber">31.</div> <div class="p">
<span class="pN">3898</span>Kileso ca nokileso ca dhammā kilesassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  lobho ca sampayuttakā ca khandhā mohassa, diṭṭhiyā, thinassa, uddhaccassa, ahirikassa, anottappassa atthipaccayena paccayo (cakkaṃ). <span class="bold">Sahajāto</span>—  lobho ca vatthu ca mohassa, diṭṭhiyā, thinassa, uddhaccassa, ahirikassa, anottappassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_3899"> <div class="p">
<span class="pN">3899</span>Kileso ca nokileso ca dhammā nokilesassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nokileso eko khandho ca kileso ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā ca…pe… . <span class="bold">Sahajātā</span>—  kilesā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Sahajātā</span>—  kilesā ca vatthu ca nokilesānaṃ khandhānaṃ atthipaccayena paccayo. <span class="bold">Pacchājātā</span>—  kilesā ca sampayuttakā khandhā ca purejātassa imassa kāyassa atthipaccayena paccayo. <span class="bold">Pacchājātā</span>—  kilesā ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  kilesā ca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_3900"> <div class="p">
<span class="pN">3900</span>Kileso ca nokileso ca dhammā kilesassa ca nokilesassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nokileso eko khandho ca lobho ca tiṇṇannaṃ khandhānaṃ cittasamuṭṭhānānañca rūpānaṃ mohassa ca, diṭṭhiyā, thinassa, uddhaccassa, ahirikassa, anottappassa atthipaccayena paccayo…pe…  dve khandhā ca…pe… . <span class="bold">Sahajāto</span>—  lobho ca vatthu ca mohassa, diṭṭhiyā, thinassa, uddhaccassa, ahirikassa, anottappassa sampayuttakānañca khandhānaṃ atthipaccayena paccayo. (Cakkaṃ.) (3) </div>
</div>
<div class="q" id="p_38P2_3901"> <div class="p">
<span class="pN">3901</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>
