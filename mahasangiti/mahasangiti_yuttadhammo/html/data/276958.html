<html>
<div class="i">1.1.2.10 Ānandasutta</div>
<div class="h">Khandhasaṃyutta</div>
<div class="h">Mūlapaṇṇāsaka</div>
<div class="h">Aniccavagga</div>
<div class="h">Ānandasutta</div>
<div class="q" id="p_13S3_116"> <div class="divNumber">21.</div> <div class="p">
<span class="pN">116</span>Sāvatthiyaṃ…  ārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “‘nirodho nirodho’ti, bhante, vuccati. Katamesānaṃ kho, bhante, dhammānaṃ nirodho ‘nirodho’ti vuccatī”ti? “Rūpaṃ kho, ānanda, aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ. Tassa nirodho ‘nirodho’ti vuccati. Vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. Tassā nirodho ‘nirodho’ti vuccati. Saññā…  saṅkhārā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. Tesaṃ nirodho ‘nirodho’ti vuccati. Viññāṇaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ. Tassa nirodho ‘nirodho’ti vuccati. Imesaṃ kho, ānanda, dhammānaṃ nirodho ‘nirodho’ti vuccatī”ti. </div>
</div>
<div class="CENTER" id="p_13S3_117">
<span class="pN">117</span>Dasamaṃ.</div>
<div class="CENTER" id="p_13S3_118">
<span class="pN">118</span>Aniccavaggo dutiyo.</div>
<div class="SUMMARY" id="p_13S3_119">
<span class="pN">119</span><span class="firstLetter">T</span>assuddānaṃ</div>
<div class="q" id="p_13S3_120"> <div class="p"> <table class="singleColumn"> <tr> <td> <div class="pN">120</div> <div class="G">Aniccaṃ dukkhaṃ anattā,</div> </td> </tr> <tr> <td> <div class="G">yadaniccāpare tayo;</div> </td> </tr> <tr> <td> <div class="G">Hetunāpi tayo vuttā,</div> </td> </tr> <tr> <td> <div class="G">ānandena ca te dasāti.</div> </td> </tr> </table> </div>
</div>
</html>
