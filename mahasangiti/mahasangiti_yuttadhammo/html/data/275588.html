<html>
<div class="i">2.2.6 Sarāgasutta</div>
<div class="h">Dutiyapaṇṇāsaka</div>
<div class="h">Pattakammavagga</div>
<div class="h">Sarāgasutta</div>
<div class="q" id="p_15A4_484"> <div class="divNumber">66.</div> <div class="p">
<span class="pN">484</span>“Cattārome, bhikkhave, puggalā santo saṃvijjamānā lokasmiṃ. Katame cattāro? Sarāgo, sadoso, samoho, samāno—  ime kho, bhikkhave, cattāro puggalā santo saṃvijjamānā lokasminti. </div>
</div>
<div class="q" id="p_15A4_485"> <div class="p"> <table class="singleColumn"> <tr> <td> <div class="pN">485</div> <div class="G">Sārattā rajanīyesu,</div> </td> </tr> <tr> <td> <div class="G">Piyarūpābhinandino;</div> </td> </tr> <tr> <td> <div class="G">Mohena āvutā sattā,</div> </td> </tr> <tr> <td> <div class="G">Baddhā vaḍḍhenti bandhanaṃ.</div> </td> </tr> </table> </div>
</div>
<div class="q" id="p_15A4_486"> <div class="p"> <table class="singleColumn"> <tr> <td> <div class="pN">486</div> <div class="G">Rāgajaṃ dosajañcāpi,</div> </td> </tr> <tr> <td> <div class="G">mohajaṃ cāpaviddasū;</div> </td> </tr> <tr> <td> <div class="G">Karontākusalaṃ kammaṃ,</div> </td> </tr> <tr> <td> <div class="G">savighātaṃ dukhudrayaṃ.</div> </td> </tr> </table> </div>
</div>
<div class="q" id="p_15A4_487"> <div class="p"> <table class="singleColumn"> <tr> <td> <div class="pN">487</div> <div class="G">Avijjānivutā posā,</div> </td> </tr> <tr> <td> <div class="G">andhabhūtā acakkhukā;</div> </td> </tr> <tr> <td> <div class="G">Yathā dhammā tathā santā,</div> </td> </tr> <tr> <td> <div class="G">na tassevanti maññare”ti.</div> </td> </tr> </table> </div>
</div>
<div class="CENTER" id="p_15A4_488">
<span class="pN">488</span>Chaṭṭhaṃ.</div>
</html>
