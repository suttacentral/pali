<html>
<div class="i">6.1.8 Kukkuṭajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Kukkuṭajātaka</div>
<div class="q" id="p_22J_1382"> <div class="divNumber">58.</div> <div class="p"> <table class="singleColumn"> <tr> <td> <div class="pN">1382</div> <div class="G">“Sucittapattachadana,</div> </td> </tr> <tr> <td> <div class="G">tambacūḷa vihaṅgama;</div> </td> </tr> <tr> <td> <div class="G">Oroha dumasākhāya,</div> </td> </tr> <tr> <td> <div class="G">mudhā bhariyā bhavāmi te”.</div> </td> </tr> </table> </div>
</div>
<div class="q" id="p_22J_1383"> <div class="divNumber">59.</div> <div class="p"> <table class="singleColumn"> <tr> <td> <div class="pN">1383</div> <div class="G">“Catuppadī tvaṃ kalyāṇi,</div> </td> </tr> <tr> <td> <div class="G">dvipadāhaṃ manorame;</div> </td> </tr> <tr> <td> <div class="G">Migī pakkhī asaññuttā,</div> </td> </tr> <tr> <td> <div class="G">aññaṃ pariyesa sāmikaṃ”.</div> </td> </tr> </table> </div>
</div>
<div class="q" id="p_22J_1384"> <div class="divNumber">60.</div> <div class="p"> <table class="singleColumn"> <tr> <td> <div class="pN">1384</div> <div class="G">“Komārikā te hessāmi,</div> </td> </tr> <tr> <td> <div class="G">Mañjukā piyabhāṇinī;</div> </td> </tr> <tr> <td> <div class="G">Vinda maṃ ariyena vedena,</div> </td> </tr> <tr> <td> <div class="G">Sāvaya maṃ yadicchasi”.</div> </td> </tr> </table> </div>
</div>
<div class="q" id="p_22J_1385"> <div class="divNumber">61.</div> <div class="p"> <table class="singleColumn"> <tr> <td> <div class="pN">1385</div> <div class="G">“Kuṇapādini lohitape,</div> </td> </tr> <tr> <td> <div class="G">cori kukkuṭapothini;</div> </td> </tr> <tr> <td> <div class="G">Na tvaṃ ariyena vedena,</div> </td> </tr> <tr> <td> <div class="G">mamaṃ bhattāramicchasi”.</div> </td> </tr> </table> </div>
</div>
<div class="q" id="p_22J_1386"> <div class="divNumber">62.</div> <div class="p"> <table class="singleColumn"> <tr> <td> <div class="pN">1386</div> <div class="G">“Evampi caturā nārī,</div> </td> </tr> <tr> <td> <div class="G">disvāna sadhanaṃ naraṃ;</div> </td> </tr> <tr> <td> <div class="G">Nenti saṇhāhi vācāhi,</div> </td> </tr> <tr> <td> <div class="G">biḷārī viya kukkuṭaṃ.</div> </td> </tr> </table> </div>
</div>
<div class="q" id="p_22J_1387"> <div class="divNumber">63.</div> <div class="p"> <table class="singleColumn"> <tr> <td> <div class="pN">1387</div> <div class="G">Yo ca uppatitaṃ atthaṃ,</div> </td> </tr> <tr> <td> <div class="G">na khippamanubujjhati;</div> </td> </tr> <tr> <td> <div class="G">Amittavasamanveti,</div> </td> </tr> <tr> <td> <div class="G">pacchā ca anutappati.</div> </td> </tr> </table> </div>
</div>
<div class="q" id="p_22J_1388"> <div class="divNumber">64.</div> <div class="p"> <table class="singleColumn"> <tr> <td> <div class="pN">1388</div> <div class="G">Yo ca uppatitaṃ atthaṃ,</div> </td> </tr> <tr> <td> <div class="G">khippameva nibodhati;</div> </td> </tr> <tr> <td> <div class="G">Muccate sattusambādhā,</div> </td> </tr> <tr> <td> <div class="G">kukkuṭova biḷāriyā”ti.</div> </td> </tr> </table> </div>
</div>
<div class="CENTER" id="p_22J_1389">
<span class="pN">1389</span>Kukkuṭajātakaṃ aṭṭhamaṃ.</div>
</html>
