<html>
<div class="i">7.2.1 Gandhārajātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Gandhārajātaka</div>
<div class="q" id="p_22J_1572"> <div class="divNumber">76.</div> <div class="p"> <table class="singleColumn"> <tr> <td> <div class="pN">1572</div> <div class="G">“Hitvā gāmasahassāni,</div> </td> </tr> <tr> <td> <div class="G">paripuṇṇāni soḷasa;</div> </td> </tr> <tr> <td> <div class="G">Koṭṭhāgārāni phītāni,</div> </td> </tr> <tr> <td> <div class="G">sannidhiṃ dāni kubbasi”.</div> </td> </tr> </table> </div>
</div>
<div class="q" id="p_22J_1573"> <div class="divNumber">77.</div> <div class="p"> <table class="singleColumn"> <tr> <td> <div class="pN">1573</div> <div class="G">“Hitvā gandhāravisayaṃ,</div> </td> </tr> <tr> <td> <div class="G">pahūtadhanadhāriyaṃ;</div> </td> </tr> <tr> <td> <div class="G">Pasāsanato nikkhanto,</div> </td> </tr> <tr> <td> <div class="G">idha dāni pasāsasi”.</div> </td> </tr> </table> </div>
</div>
<div class="q" id="p_22J_1574"> <div class="divNumber">78.</div> <div class="p"> <table class="singleColumn"> <tr> <td> <div class="pN">1574</div> <div class="G">“Dhammaṃ bhaṇāmi vedeha,</div> </td> </tr> <tr> <td> <div class="G">adhammo me na ruccati;</div> </td> </tr> <tr> <td> <div class="G">Dhammaṃ me bhaṇamānassa,</div> </td> </tr> <tr> <td> <div class="G">na pāpamupalimpati”.</div> </td> </tr> </table> </div>
</div>
<div class="q" id="p_22J_1575"> <div class="divNumber">79.</div> <div class="p"> <table class="singleColumn"> <tr> <td> <div class="pN">1575</div> <div class="G">“Yena kenaci vaṇṇena,</div> </td> </tr> <tr> <td> <div class="G">paro labhati ruppanaṃ;</div> </td> </tr> <tr> <td> <div class="G">Mahatthiyampi ce vācaṃ,</div> </td> </tr> <tr> <td> <div class="G">na taṃ bhāseyya paṇḍito”.</div> </td> </tr> </table> </div>
</div>
<div class="q" id="p_22J_1576"> <div class="divNumber">80.</div> <div class="p"> <table class="singleColumn"> <tr> <td> <div class="pN">1576</div> <div class="G">“Kāmaṃ ruppatu vā mā vā,</div> </td> </tr> <tr> <td> <div class="G">bhusaṃva vikirīyatu;</div> </td> </tr> <tr> <td> <div class="G">Dhammaṃ me bhaṇamānassa,</div> </td> </tr> <tr> <td> <div class="G">na pāpamupalimpati”.</div> </td> </tr> </table> </div>
</div>
<div class="q" id="p_22J_1577"> <div class="divNumber">81.</div> <div class="p"> <table class="singleColumn"> <tr> <td> <div class="pN">1577</div> <div class="G">“No ce assa sakā buddhi,</div> </td> </tr> <tr> <td> <div class="G">vinayo vā susikkhito;</div> </td> </tr> <tr> <td> <div class="G">Vane andhamahiṃsova,</div> </td> </tr> <tr> <td> <div class="G">careyya bahuko jano.</div> </td> </tr> </table> </div>
</div>
<div class="q" id="p_22J_1578"> <div class="divNumber">82.</div> <div class="p"> <table class="singleColumn"> <tr> <td> <div class="pN">1578</div> <div class="G">Yasmā ca panidhekacce,</div> </td> </tr> <tr> <td> <div class="G">āceramhi susikkhitā;</div> </td> </tr> <tr> <td> <div class="G">Tasmā vinītavinayā,</div> </td> </tr> <tr> <td> <div class="G">caranti susamāhitā”ti.</div> </td> </tr> </table> </div>
</div>
<div class="CENTER" id="p_22J_1579">
<span class="pN">1579</span>Gandhārajātakaṃ paṭhamaṃ.</div>
</html>
