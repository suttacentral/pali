<html>
<div class="i">5.1.8 Dutiyapāpadhammasutta</div>
<div class="h">Pañcamapaṇṇāsaka</div>
<div class="h">Sappurisavagga</div>
<div class="h">Dutiyapāpadhammasutta</div>
<div class="q" id="p_15A4_1352"> <div class="divNumber">208.</div> <div class="p">
<span class="pN">1352</span>“Pāpañca vo, bhikkhave, desessāmi, pāpena pāpatarañca; kalyāṇañca, kalyāṇena kalyāṇatarañca. Taṃ suṇātha …pe…  </div>
</div>
<div class="q" id="p_15A4_1353"> <div class="p">
<span class="pN">1353</span>“Katamo ca, bhikkhave, pāpo? Idha, bhikkhave, ekacco micchādiṭṭhiko hoti…pe…  micchāñāṇī hoti, micchāvimutti hoti. Ayaṃ vuccati, bhikkhave, pāpo. </div>
</div>
<div class="q" id="p_15A4_1354"> <div class="p">
<span class="pN">1354</span>Katamo ca, bhikkhave, pāpena pāpataro? Idha, bhikkhave, ekacco attanā ca micchādiṭṭhiko hoti, parañca micchādiṭṭhiyā samādapeti…pe…  attanā ca micchāñāṇī hoti, parañca micchāñāṇe samādapeti; attanā ca micchāvimutti hoti, parañca micchāvimuttiyā samādapeti. Ayaṃ vuccati, bhikkhave, pāpena pāpataro. </div>
</div>
<div class="q" id="p_15A4_1355"> <div class="p">
<span class="pN">1355</span>Katamo ca, bhikkhave, kalyāṇo? Idha, bhikkhave, ekacco sammādiṭṭhiko hoti…pe…  sammāñāṇī hoti, sammāvimutti hoti. Ayaṃ vuccati, bhikkhave, kalyāṇo. </div>
</div>
<div class="q" id="p_15A4_1356"> <div class="p">
<span class="pN">1356</span>Katamo ca, bhikkhave, kalyāṇena kalyāṇataro? Idha, bhikkhave, ekacco attanā ca sammādiṭṭhiko hoti, parañca sammādiṭṭhiyā samādapeti…pe…  attanā ca sammāñāṇī hoti, parañca sammāñāṇe samādapeti; attanā ca sammāvimutti hoti, parañca sammāvimuttiyā samādapeti. Ayaṃ vuccati, bhikkhave, kalyāṇena kalyāṇataro”ti. </div>
</div>
<div class="CENTER" id="p_15A4_1357">
<span class="pN">1357</span>Aṭṭhamaṃ.</div>
</html>
