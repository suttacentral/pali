<html>
<div class="i">24.3 Sālapupphiyattheraapadāna</div>
<div class="h">Udakāsanavagga</div>
<div class="h">Sālapupphiyattheraapadāna</div>
<div class="q" id="p_20Ap1_2985"> <div class="divNumber">9.</div> <div class="p"> <table class="singleColumn"> <tr> <td> <div class="pN">2985</div> <div class="G">“Aruṇavatiyā nagare,</div> </td> </tr> <tr> <td> <div class="G">ahosiṃ pūpiko tadā;</div> </td> </tr> <tr> <td> <div class="G">Mama dvārena gacchantaṃ,</div> </td> </tr> <tr> <td> <div class="G">sikhinaṃ addasaṃ jinaṃ.</div> </td> </tr> </table> </div>
</div>
<div class="q" id="p_20Ap1_2986"> <div class="divNumber">10.</div> <div class="p"> <table class="singleColumn"> <tr> <td> <div class="pN">2986</div> <div class="G">Buddhassa pattaṃ paggayha,</div> </td> </tr> <tr> <td> <div class="G">sālapupphaṃ adāsahaṃ;</div> </td> </tr> <tr> <td> <div class="G">Sammaggatassa buddhassa,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_20Ap1_2987"> <div class="divNumber">11.</div> <div class="p"> <table class="singleColumn"> <tr> <td> <div class="pN">2987</div> <div class="G">Ekattiṃse ito kappe,</div> </td> </tr> <tr> <td> <div class="G">Yaṃ pupphamabhidāsahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">Sālapupphassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2988"> <div class="divNumber">12.</div> <div class="p"> <table class="singleColumn"> <tr> <td> <div class="pN">2988</div> <div class="G">Ito cuddasakappamhi,</div> </td> </tr> <tr> <td> <div class="G">ahosiṃ amitañjalo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2989"> <div class="divNumber">13.</div> <div class="p"> <table class="singleColumn"> <tr> <td> <div class="pN">2989</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2990"> <div class="p">
<span class="pN">2990</span>Itthaṃ sudaṃ āyasmā sālapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2991">
<span class="pN">2991</span>Sālapupphiyattherassāpadānaṃ tatiyaṃ.</div>
</html>
