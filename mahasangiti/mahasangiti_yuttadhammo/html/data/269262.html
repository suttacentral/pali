<html>
<div class="i">5.2.9 Mittavindakajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Mittavindakajātaka</div>
<div class="q" id="p_22J_1265"> <div class="divNumber">100.</div> <div class="p"> <table class="singleColumn"> <tr> <td> <div class="pN">1265</div> <div class="G">“Kyāhaṃ devānamakaraṃ,</div> </td> </tr> <tr> <td> <div class="G">kiṃ pāpaṃ pakataṃ mayā;</div> </td> </tr> <tr> <td> <div class="G">Yaṃ me sirasmiṃ ohacca,</div> </td> </tr> <tr> <td> <div class="G">cakkaṃ bhamati matthake”.</div> </td> </tr> </table> </div>
</div>
<div class="q" id="p_22J_1266"> <div class="divNumber">101.</div> <div class="p"> <table class="singleColumn"> <tr> <td> <div class="pN">1266</div> <div class="G">“Atikkamma ramaṇakaṃ,</div> </td> </tr> <tr> <td> <div class="G">sadāmattañca dūbhakaṃ;</div> </td> </tr> <tr> <td> <div class="G">Brahmattarañca pāsādaṃ,</div> </td> </tr> <tr> <td> <div class="G">kenatthena idhāgato”.</div> </td> </tr> </table> </div>
</div>
<div class="q" id="p_22J_1267"> <div class="divNumber">102.</div> <div class="p"> <table class="singleColumn"> <tr> <td> <div class="pN">1267</div> <div class="G">“Ito bahutarā bhogā,</div> </td> </tr> <tr> <td> <div class="G">atra maññe bhavissare;</div> </td> </tr> <tr> <td> <div class="G">Iti etāya saññāya,</div> </td> </tr> <tr> <td> <div class="G">passa maṃ byasanaṃ gataṃ”.</div> </td> </tr> </table> </div>
</div>
<div class="q" id="p_22J_1268"> <div class="divNumber">103.</div> <div class="p"> <table class="singleColumn"> <tr> <td> <div class="pN">1268</div> <div class="G">“Catubbhi aṭṭhajjhagamā,</div> </td> </tr> <tr> <td> <div class="G">aṭṭhāhipi ca soḷasa;</div> </td> </tr> <tr> <td> <div class="G">Soḷasāhi ca bāttiṃsa,</div> </td> </tr> <tr> <td> <div class="G">atricchaṃ cakkamāsado;</div> </td> </tr> <tr> <td> <div class="G">Icchāhatassa posassa,</div> </td> </tr> <tr> <td> <div class="G">cakkaṃ bhamati matthake.</div> </td> </tr> </table> </div>
</div>
<div class="q" id="p_22J_1269"> <div class="divNumber">104.</div> <div class="p"> <table class="singleColumn"> <tr> <td> <div class="pN">1269</div> <div class="G">Uparivisālā duppūrā,</div> </td> </tr> <tr> <td> <div class="G">icchā visaṭagāminī;</div> </td> </tr> <tr> <td> <div class="G">Ye ca taṃ anugijjhanti,</div> </td> </tr> <tr> <td> <div class="G">te honti cakkadhārino”ti.</div> </td> </tr> </table> </div>
</div>
<div class="CENTER" id="p_22J_1270">
<span class="pN">1270</span>Mittavindakajātakaṃ navamaṃ.</div>
</html>
