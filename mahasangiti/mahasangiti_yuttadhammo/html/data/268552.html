<html>
<div class="i">2.2.1 Paṭhamaagāriyavimānavatthu</div>
<div class="h">Purisavimāna</div>
<div class="h">Pāyāsivagga</div>
<div class="h">Paṭhamaagāriyavimānavatthu</div>
<div class="q" id="p_19Vv_896"> <div class="divNumber">1048.</div> <div class="p"> <table class="singleColumn"> <tr> <td> <div class="pN">896</div> <div class="G">“Yathā vanaṃ cittalataṃ pabhāsati,</div> </td> </tr> <tr> <td> <div class="G">Uyyānaseṭṭhaṃ tidasānamuttamaṃ;</div> </td> </tr> <tr> <td> <div class="G">Tathūpamaṃ tuyhamidaṃ vimānaṃ,</div> </td> </tr> <tr> <td> <div class="G">Obhāsayaṃ tiṭṭhati antalikkhe.</div> </td> </tr> </table> </div>
</div>
<div class="q" id="p_19Vv_897"> <div class="divNumber">1049.</div> <div class="p"> <table class="singleColumn"> <tr> <td> <div class="pN">897</div> <div class="G">Deviddhipattosi mahānubhāvo,</div> </td> </tr> <tr> <td> <div class="G">Manussabhūto kimakāsi puññaṃ;</div> </td> </tr> <tr> <td> <div class="G">Kenāsi evaṃ jalitānubhāvo,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_898"> <div class="divNumber">1050.</div> <div class="p"> <table class="singleColumn"> <tr> <td> <div class="pN">898</div> <div class="G">So devaputto attamano,</div> </td> </tr> <tr> <td> <div class="G">moggallānena pucchito;</div> </td> </tr> <tr> <td> <div class="G">Pañhaṃ puṭṭho viyākāsi,</div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_899"> <div class="divNumber">1051.</div> <div class="p"> <table class="singleColumn"> <tr> <td> <div class="pN">899</div> <div class="G">“Ahañca bhariyā ca manussaloke,</div> </td> </tr> <tr> <td> <div class="G">Opānabhūtā gharamāvasimha;</div> </td> </tr> <tr> <td> <div class="G">Annañca pānañca pasannacittā,</div> </td> </tr> <tr> <td> <div class="G">Sakkacca dānaṃ vipulaṃ adamha.</div> </td> </tr> </table> </div>
</div>
<div class="q" id="p_19Vv_900"> <div class="divNumber">1052--1053.</div> <div class="p"> <table class="singleColumn"> <tr> <td> <div class="pN">900</div> <div class="G">Tena metādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_901">
<span class="pN">901</span>Paṭhamaagāriyavimānaṃ paṭhamaṃ.</div>
</html>
