<html>
<div class="i">10.3 Aḍḍhaceḷakattheraapadāna</div>
<div class="h">Sudhāvagga</div>
<div class="h">Aḍḍhaceḷakattheraapadāna</div>
<div class="q" id="p_20Ap1_1782"> <div class="divNumber">14.</div> <div class="p"> <table class="singleColumn"> <tr> <td> <div class="pN">1782</div> <div class="G">“Tissassāhaṃ bhagavato,</div> </td> </tr> <tr> <td> <div class="G">upaḍḍhadussamadāsahaṃ;</div> </td> </tr> <tr> <td> <div class="G">Paramakāpaññapattomhi,</div> </td> </tr> <tr> <td> <div class="G">duggatena samappito.</div> </td> </tr> </table> </div>
</div>
<div class="q" id="p_20Ap1_1783"> <div class="divNumber">15.</div> <div class="p"> <table class="singleColumn"> <tr> <td> <div class="pN">1783</div> <div class="G">Upaḍḍhadussaṃ datvāna,</div> </td> </tr> <tr> <td> <div class="G">kappaṃ saggamhi modahaṃ;</div> </td> </tr> <tr> <td> <div class="G">Avasesesu kappesu,</div> </td> </tr> <tr> <td> <div class="G">kusalaṃ kāritaṃ mayā.</div> </td> </tr> </table> </div>
</div>
<div class="q" id="p_20Ap1_1784"> <div class="divNumber">16.</div> <div class="p"> <table class="singleColumn"> <tr> <td> <div class="pN">1784</div> <div class="G">Dvenavute ito kappe,</div> </td> </tr> <tr> <td> <div class="G">yaṃ dussamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">dussadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1785"> <div class="divNumber">17.</div> <div class="p"> <table class="singleColumn"> <tr> <td> <div class="pN">1785</div> <div class="G">Ekūnapaññāsakappamhi,</div> </td> </tr> <tr> <td> <div class="G">rājāno cakkavattino;</div> </td> </tr> <tr> <td> <div class="G">Samantacchadanā nāma,</div> </td> </tr> <tr> <td> <div class="G">bāttiṃsāsuṃ janādhipā.</div> </td> </tr> </table> </div>
</div>
<div class="q" id="p_20Ap1_1786"> <div class="divNumber">18.</div> <div class="p"> <table class="singleColumn"> <tr> <td> <div class="pN">1786</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1787"> <div class="p">
<span class="pN">1787</span>Itthaṃ sudaṃ āyasmā aḍḍhaceḷako thero imā gāthāyo abhāsitthāti. </div>
</div>
<div class="CENTER" id="p_20Ap1_1788">
<span class="pN">1788</span>Aḍḍhaceḷakattherassāpadānaṃ tatiyaṃ.</div>
</html>
