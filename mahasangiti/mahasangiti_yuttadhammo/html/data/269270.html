<html>
<div class="i">6.1.2 Setaketujātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Setaketujātaka</div>
<div class="q" id="p_22J_1326"> <div class="divNumber">8.</div> <div class="p"> <table class="singleColumn"> <tr> <td> <div class="pN">1326</div> <div class="G">“Mā tāta kujjhi na hi sādhu kodho,</div> </td> </tr> <tr> <td> <div class="G">Bahumpi te adiṭṭhamassutañca;</div> </td> </tr> <tr> <td> <div class="G">Mātā pitā disatā setaketu,</div> </td> </tr> <tr> <td> <div class="G">Ācariyamāhu disataṃ pasatthā.</div> </td> </tr> </table> </div>
</div>
<div class="q" id="p_22J_1327"> <div class="divNumber">9.</div> <div class="p"> <table class="singleColumn"> <tr> <td> <div class="pN">1327</div> <div class="G">Agārino annadapānavatthadā,</div> </td> </tr> <tr> <td> <div class="G">Avhāyikā tampi disaṃ vadanti;</div> </td> </tr> <tr> <td> <div class="G">Esā disā paramā setaketu,</div> </td> </tr> <tr> <td> <div class="G">Yaṃ patvā dukkhī sukhino bhavanti”.</div> </td> </tr> </table> </div>
</div>
<div class="q" id="p_22J_1328"> <div class="divNumber">10.</div> <div class="p"> <table class="singleColumn"> <tr> <td> <div class="pN">1328</div> <div class="G">“Kharājinā jaṭilā paṅkadantā,</div> </td> </tr> <tr> <td> <div class="G">Dummakkharūpā yeme jappanti mante;</div> </td> </tr> <tr> <td> <div class="G">Kacci nu te mānusake payoge,</div> </td> </tr> <tr> <td> <div class="G">Idaṃ vidū parimuttā apāyā”.</div> </td> </tr> </table> </div>
</div>
<div class="q" id="p_22J_1329"> <div class="divNumber">11.</div> <div class="p"> <table class="singleColumn"> <tr> <td> <div class="pN">1329</div> <div class="G">“Pāpāni kammāni katvāna rāja,</div> </td> </tr> <tr> <td> <div class="G">Bahussuto ce na careyya dhammaṃ;</div> </td> </tr> <tr> <td> <div class="G">Sahassavedopi na taṃ paṭicca,</div> </td> </tr> <tr> <td> <div class="G">Dukkhā pamucce caraṇaṃ apatvā”.</div> </td> </tr> </table> </div>
</div>
<div class="q" id="p_22J_1330"> <div class="divNumber">12.</div> <div class="p"> <table class="singleColumn"> <tr> <td> <div class="pN">1330</div> <div class="G">“Sahassavedopi na taṃ paṭicca,</div> </td> </tr> <tr> <td> <div class="G">Dukkhā pamucce caraṇaṃ apatvā;</div> </td> </tr> <tr> <td> <div class="G">Maññāmi vedā aphalā bhavanti,</div> </td> </tr> <tr> <td> <div class="G">Sasaṃyamaṃ caraṇameva saccaṃ”.</div> </td> </tr> </table> </div>
</div>
<div class="q" id="p_22J_1331"> <div class="divNumber">13.</div> <div class="p"> <table class="singleColumn"> <tr> <td> <div class="pN">1331</div> <div class="G">“Na heva vedā aphalā bhavanti,</div> </td> </tr> <tr> <td> <div class="G">Sasaṃyamaṃ caraṇameva saccaṃ;</div> </td> </tr> <tr> <td> <div class="G">Kittiñhi pappoti adhicca vede,</div> </td> </tr> <tr> <td> <div class="G">Santiṃ puṇeti caraṇena danto”ti.</div> </td> </tr> </table> </div>
</div>
<div class="CENTER" id="p_22J_1332">
<span class="pN">1332</span>Setaketujātakaṃ dutiyaṃ.</div>
</html>
