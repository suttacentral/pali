<html>
<div class="i">6.4 Gandhodakiyattheraapadāna</div>
<div class="h">Bījanivagga</div>
<div class="h">Gandhodakiyattheraapadāna</div>
<div class="q" id="p_20Ap1_1406"> <div class="divNumber">25.</div> <div class="p"> <table class="singleColumn"> <tr> <td> <div class="pN">1406</div> <div class="G">“Padumuttarabuddhassa,</div> </td> </tr> <tr> <td> <div class="G">mahābodhimaho ahu;</div> </td> </tr> <tr> <td> <div class="G">Vicittaṃ ghaṭamādāya,</div> </td> </tr> <tr> <td> <div class="G">gandhodakamadāsahaṃ.</div> </td> </tr> </table> </div>
</div>
<div class="q" id="p_20Ap1_1407"> <div class="divNumber">26.</div> <div class="p"> <table class="singleColumn"> <tr> <td> <div class="pN">1407</div> <div class="G">Nhānakāle ca bodhiyā,</div> </td> </tr> <tr> <td> <div class="G">mahāmegho pavassatha;</div> </td> </tr> <tr> <td> <div class="G">Ninnādo ca mahā āsi,</div> </td> </tr> <tr> <td> <div class="G">asaniyā phalantiyā.</div> </td> </tr> </table> </div>
</div>
<div class="q" id="p_20Ap1_1408"> <div class="divNumber">27.</div> <div class="p"> <table class="singleColumn"> <tr> <td> <div class="pN">1408</div> <div class="G">Tenevāsanivegena,</div> </td> </tr> <tr> <td> <div class="G">tattha kālaṅkato ahaṃ;</div> </td> </tr> <tr> <td> <div class="G">Devaloke ṭhito santo,</div> </td> </tr> <tr> <td> <div class="G">imā gāthā abhāsahaṃ.</div> </td> </tr> </table> </div>
</div>
<div class="q" id="p_20Ap1_1409"> <div class="divNumber">28.</div> <div class="p"> <table class="singleColumn"> <tr> <td> <div class="pN">1409</div> <div class="G">‘Aho buddhā aho dhammā,</div> </td> </tr> <tr> <td> <div class="G">aho no satthusampadā;</div> </td> </tr> <tr> <td> <div class="G">Kaḷevaraṃ me patitaṃ,</div> </td> </tr> <tr> <td> <div class="G">devaloke ramāmahaṃ.</div> </td> </tr> </table> </div>
</div>
<div class="q" id="p_20Ap1_1410"> <div class="divNumber">29.</div> <div class="p"> <table class="singleColumn"> <tr> <td> <div class="pN">1410</div> <div class="G">Ubbiddhaṃ bhavanaṃ mayhaṃ,</div> </td> </tr> <tr> <td> <div class="G">Satabhūmaṃ samuggataṃ;</div> </td> </tr> <tr> <td> <div class="G">Kaññāsatasahassāni,</div> </td> </tr> <tr> <td> <div class="G">Parivārenti maṃ sadā.</div> </td> </tr> </table> </div>
</div>
<div class="q" id="p_20Ap1_1411"> <div class="divNumber">30.</div> <div class="p"> <table class="singleColumn"> <tr> <td> <div class="pN">1411</div> <div class="G">Ābādhā me na vijjanti,</div> </td> </tr> <tr> <td> <div class="G">soko mayhaṃ na vijjati;</div> </td> </tr> <tr> <td> <div class="G">Pariḷāhaṃ na passāmi,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1412"> <div class="divNumber">31.</div> <div class="p"> <table class="singleColumn"> <tr> <td> <div class="pN">1412</div> <div class="G">Aṭṭhavīse kappasate,</div> </td> </tr> <tr> <td> <div class="G">rājā saṃvasito ahuṃ;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo’.</div> </td> </tr> </table> </div>
</div>
<div class="q" id="p_20Ap1_1413"> <div class="divNumber">32.</div> <div class="p"> <table class="singleColumn"> <tr> <td> <div class="pN">1413</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1414"> <div class="p">
<span class="pN">1414</span>Itthaṃ sudaṃ āyasmā gandhodakiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1415">
<span class="pN">1415</span>Gandhodakiyattherassāpadānaṃ catutthaṃ.</div>
</html>
