<html>
<div class="i"> Paccayacatukka</div>
<div class="h">Kusalattika, Tika</div>
<div class="h">Kusalattika, Vipākattika</div>
<div class="h">Paṭiccādivāra</div>
<div class="h">Paccayacatukka</div>
<div class="q" id="p_39P5_31"> <div class="divNumber">13.</div> <div class="p">
<span class="pN">31</span>Abyākataṃ vipākaṃ dhammaṃ paṭicca abyākato vipāko dhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P5_32"> <div class="p">
<span class="pN">32</span>Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.) </div>
</div>
<div class="q" id="p_39P5_33"> <div class="p">
<span class="pN">33</span>(Sahajātavārepi…pe…  pañhāvārepi sabbattha ekaṃ.) </div>
</div>
<div class="q" id="p_39P5_34"> <div class="divNumber">14.</div> <div class="p">
<span class="pN">34</span>Kusalaṃ vipākadhammadhammaṃ paṭicca kusalo vipākadhammadhammo uppajjati hetupaccayā. (1) </div>
</div>
<div class="q" id="p_39P5_35"> <div class="p">
<span class="pN">35</span>Akusalaṃ vipākadhammadhammaṃ paṭicca akusalo vipākadhammadhammo uppajjati hetupaccayā. (1) (Saṃkhittaṃ.) </div>
</div>
<div class="q" id="p_39P5_36"> <div class="p">
<span class="pN">36</span>Hetuyā dve, ārammaṇe dve…pe…  avigate dve. (Saṃkhittaṃ.) </div>
</div>
<div class="q" id="p_39P5_37"> <div class="p">
<span class="pN">37</span>(Sahajātavārampi…pe…  sampayuttavārampi paṭiccavārasadisaṃ.) </div>
</div>
<div class="q" id="p_39P5_38"> <div class="divNumber">15.</div> <div class="p">
<span class="pN">38</span>Kusalo vipākadhammadhammo kusalassa vipākadhammadhammassa hetupaccayena paccayo. (1) </div>
</div>
<div class="q" id="p_39P5_39"> <div class="p">
<span class="pN">39</span>Akusalo vipākadhammadhammo akusalassa vipākadhammadhammassa hetupaccayena paccayo. (1) </div>
</div>
<div class="q" id="p_39P5_40"> <div class="p">
<span class="pN">40</span>Kusalo vipākadhammadhammo kusalassa vipākadhammadhammassa ārammaṇapaccayena paccayo. Kusalo vipākadhammadhammo akusalassa vipākadhammadhammassa ārammaṇapaccayena paccayo. (2) </div>
</div>
<div class="q" id="p_39P5_41"> <div class="p">
<span class="pN">41</span>Akusalo vipākadhammadhammo akusalassa vipākadhammadhammassa ārammaṇapaccayena paccayo. Akusalo vipākadhammadhammo kusalassa vipākadhammadhammassa ārammaṇapaccayena paccayo. (2) (Saṃkhittaṃ.) </div>
</div>
<div class="q" id="p_39P5_42"> <div class="divNumber">16.</div> <div class="p">
<span class="pN">42</span>Hetuyā dve, ārammaṇe cattāri, adhipatiyā tīṇi, anantare dve…pe…  sahajāte dve, aññamaññe nissaye dve, upanissaye cattāri, āsevane kamme dve…pe…  avigate dve. (Saṃkhittaṃ.) </div>
</div>
<div class="q" id="p_39P5_43"> <div class="p">
<span class="pN">43</span>(Yathā kusalattike pañhāvāraṃ evaṃ vitthāretabbaṃ.) </div>
</div>
<div class="q" id="p_39P5_44"> <div class="divNumber">17.</div> <div class="p">
<span class="pN">44</span>Abyākataṃ nevavipākanavipākadhammadhammaṃ paṭicca abyākato nevavipākanavipākadhammadhammo uppajjati hetupaccayā. (Saṃkhittaṃ.) </div>
</div>
<div class="q" id="p_39P5_45"> <div class="p">
<span class="pN">45</span>Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.) </div>
</div>
<div class="q" id="p_39P5_46"> <div class="p">
<span class="pN">46</span>(Sahajātavārepi…pe…  pañhāvārepi sabbattha ekaṃ.) </div>
</div>
</html>
