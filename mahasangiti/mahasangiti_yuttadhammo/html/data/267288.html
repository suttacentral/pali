<html>
<div class="i">16.4 Kakkārupupphapūjakattheraapadāna</div>
<div class="h">Bandhujīvakavagga</div>
<div class="h">Kakkārupupphapūjakattheraapadāna</div>
<div class="q" id="p_20Ap1_2379"> <div class="divNumber">21.</div> <div class="p"> <table class="singleColumn"> <tr> <td> <div class="pN">2379</div> <div class="G">“Devaputto ahaṃ santo,</div> </td> </tr> <tr> <td> <div class="G">pūjayiṃ sikhināyakaṃ;</div> </td> </tr> <tr> <td> <div class="G">Kakkārupupphaṃ paggayha,</div> </td> </tr> <tr> <td> <div class="G">buddhassa abhiropayiṃ.</div> </td> </tr> </table> </div>
</div>
<div class="q" id="p_20Ap1_2380"> <div class="divNumber">22.</div> <div class="p"> <table class="singleColumn"> <tr> <td> <div class="pN">2380</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2381"> <div class="divNumber">23.</div> <div class="p"> <table class="singleColumn"> <tr> <td> <div class="pN">2381</div> <div class="G">Ito ca navame kappe,</div> </td> </tr> <tr> <td> <div class="G">rājā sattuttamo ahuṃ;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2382"> <div class="divNumber">24.</div> <div class="p"> <table class="singleColumn"> <tr> <td> <div class="pN">2382</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2383"> <div class="p">
<span class="pN">2383</span>Itthaṃ sudaṃ āyasmā kakkārupupphapūjako thero imā gāthāyo abhāsitthāti. </div>
</div>
<div class="CENTER" id="p_20Ap1_2384">
<span class="pN">2384</span>Kakkārupupphapūjakattherassāpadānaṃ catutthaṃ.</div>
</html>
