<html>
<div class="i">56.3 Gayākassapattheraapadāna</div>
<div class="h">Yasavagga</div>
<div class="h">Gayākassapattheraapadāna</div>
<div class="q" id="p_20Ap1_7709"> <div class="divNumber">35.</div> <div class="p"> <table class="singleColumn"> <tr> <td> <div class="pN">7709</div> <div class="G">“Ajinacammavatthohaṃ,</div> </td> </tr> <tr> <td> <div class="G">khāribhāradharo tadā;</div> </td> </tr> <tr> <td> <div class="G">Khārikaṃ hārayitvāna,</div> </td> </tr> <tr> <td> <div class="G">kolaṃ ahāsi assamaṃ.</div> </td> </tr> </table> </div>
</div>
<div class="q" id="p_20Ap1_7710"> <div class="divNumber">36.</div> <div class="p"> <table class="singleColumn"> <tr> <td> <div class="pN">7710</div> <div class="G">Bhagavā tamhi samaye,</div> </td> </tr> <tr> <td> <div class="G">eko adutiyo jino;</div> </td> </tr> <tr> <td> <div class="G">Mamassamaṃ upāgacchi,</div> </td> </tr> <tr> <td> <div class="G">jotento sabbakālikaṃ.</div> </td> </tr> </table> </div>
</div>
<div class="q" id="p_20Ap1_7711"> <div class="divNumber">37.</div> <div class="p"> <table class="singleColumn"> <tr> <td> <div class="pN">7711</div> <div class="G">Sakaṃ cittaṃ pasādetvā,</div> </td> </tr> <tr> <td> <div class="G">abhivādetvāna subbataṃ;</div> </td> </tr> <tr> <td> <div class="G">Ubho hatthehi paggayha,</div> </td> </tr> <tr> <td> <div class="G">kolaṃ buddhassadāsahaṃ.</div> </td> </tr> </table> </div>
</div>
<div class="q" id="p_20Ap1_7712"> <div class="divNumber">38.</div> <div class="p"> <table class="singleColumn"> <tr> <td> <div class="pN">7712</div> <div class="G">Ekatiṃse ito kappe,</div> </td> </tr> <tr> <td> <div class="G">yaṃ phalaṃ adadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">koladānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_7713"> <div class="divNumber">39.</div> <div class="p"> <table class="singleColumn"> <tr> <td> <div class="pN">7713</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_7714"> <div class="divNumber">40.</div> <div class="p"> <table class="singleColumn"> <tr> <td> <div class="pN">7714</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_7715"> <div class="divNumber">41.</div> <div class="p"> <table class="singleColumn"> <tr> <td> <div class="pN">7715</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_7716"> <div class="p">
<span class="pN">7716</span>Itthaṃ sudaṃ āyasmā gayākassapo thero imā gāthāyo abhāsitthāti. </div>
</div>
<div class="CENTER" id="p_20Ap1_7717">
<span class="pN">7717</span>Gayākassapattherassāpadānaṃ tatiyaṃ.</div>
</html>
