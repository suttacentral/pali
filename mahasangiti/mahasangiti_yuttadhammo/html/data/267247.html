<html>
<div class="i">12.3 Saraṇagamaniyattheraapadāna</div>
<div class="h">Mahāparivāravagga</div>
<div class="h">Saraṇagamaniyattheraapadāna</div>
<div class="q" id="p_20Ap1_1964"> <div class="divNumber">20.</div> <div class="p"> <table class="singleColumn"> <tr> <td> <div class="pN">1964</div> <div class="G">“Ubhinnaṃ devarājūnaṃ,</div> </td> </tr> <tr> <td> <div class="G">saṅgāmo samupaṭṭhito;</div> </td> </tr> <tr> <td> <div class="G">Ahosi samupabyūḷho,</div> </td> </tr> <tr> <td> <div class="G">mahāghoso avattatha.</div> </td> </tr> </table> </div>
</div>
<div class="q" id="p_20Ap1_1965"> <div class="divNumber">21.</div> <div class="p"> <table class="singleColumn"> <tr> <td> <div class="pN">1965</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Antalikkhe ṭhito satthā,</div> </td> </tr> <tr> <td> <div class="G">saṃvejesi mahājanaṃ.</div> </td> </tr> </table> </div>
</div>
<div class="q" id="p_20Ap1_1966"> <div class="divNumber">22.</div> <div class="p"> <table class="singleColumn"> <tr> <td> <div class="pN">1966</div> <div class="G">Sabbe devā attamanā,</div> </td> </tr> <tr> <td> <div class="G">nikkhittakavacāvudhā;</div> </td> </tr> <tr> <td> <div class="G">Sambuddhaṃ abhivādetvā,</div> </td> </tr> <tr> <td> <div class="G">ekaggāsiṃsu tāvade.</div> </td> </tr> </table> </div>
</div>
<div class="q" id="p_20Ap1_1967"> <div class="divNumber">23.</div> <div class="p"> <table class="singleColumn"> <tr> <td> <div class="pN">1967</div> <div class="G">Mayhaṃ saṅkappamaññāya,</div> </td> </tr> <tr> <td> <div class="G">vācāsabhimudīrayi;</div> </td> </tr> <tr> <td> <div class="G">Anukampako lokavidū,</div> </td> </tr> <tr> <td> <div class="G">nibbāpesi mahājanaṃ.</div> </td> </tr> </table> </div>
</div>
<div class="q" id="p_20Ap1_1968"> <div class="divNumber">24.</div> <div class="p"> <table class="singleColumn"> <tr> <td> <div class="pN">1968</div> <div class="G">Paduṭṭhacitto manujo,</div> </td> </tr> <tr> <td> <div class="G">ekapāṇaṃ viheṭhayaṃ;</div> </td> </tr> <tr> <td> <div class="G">Tena cittappadosena,</div> </td> </tr> <tr> <td> <div class="G">apāyaṃ upapajjati.</div> </td> </tr> </table> </div>
</div>
<div class="q" id="p_20Ap1_1969"> <div class="divNumber">25.</div> <div class="p"> <table class="singleColumn"> <tr> <td> <div class="pN">1969</div> <div class="G">Saṅgāmasīse nāgova,</div> </td> </tr> <tr> <td> <div class="G">bahū pāṇe viheṭhayaṃ;</div> </td> </tr> <tr> <td> <div class="G">Nibbāpetha sakaṃ cittaṃ,</div> </td> </tr> <tr> <td> <div class="G">mā haññittho punappunaṃ.</div> </td> </tr> </table> </div>
</div>
<div class="q" id="p_20Ap1_1970"> <div class="divNumber">26.</div> <div class="p"> <table class="singleColumn"> <tr> <td> <div class="pN">1970</div> <div class="G">Dvinnampi yakkharājūnaṃ,</div> </td> </tr> <tr> <td> <div class="G">senā sā vimhitā ahu;</div> </td> </tr> <tr> <td> <div class="G">Saraṇañca upāgacchuṃ,</div> </td> </tr> <tr> <td> <div class="G">lokajeṭṭhaṃ sutādinaṃ.</div> </td> </tr> </table> </div>
</div>
<div class="q" id="p_20Ap1_1971"> <div class="divNumber">27.</div> <div class="p"> <table class="singleColumn"> <tr> <td> <div class="pN">1971</div> <div class="G">Saññāpetvāna janataṃ,</div> </td> </tr> <tr> <td> <div class="G">padamuddhari cakkhumā;</div> </td> </tr> <tr> <td> <div class="G">Pekkhamānova devehi,</div> </td> </tr> <tr> <td> <div class="G">pakkāmi uttarāmukho.</div> </td> </tr> </table> </div>
</div>
<div class="q" id="p_20Ap1_1972"> <div class="divNumber">28.</div> <div class="p"> <table class="singleColumn"> <tr> <td> <div class="pN">1972</div> <div class="G">Paṭhamaṃ saraṇaṃ gacchiṃ,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Kappānaṃ satasahassaṃ,</div> </td> </tr> <tr> <td> <div class="G">duggatiṃ nupapajjahaṃ.</div> </td> </tr> </table> </div>
</div>
<div class="q" id="p_20Ap1_1973"> <div class="divNumber">29.</div> <div class="p"> <table class="singleColumn"> <tr> <td> <div class="pN">1973</div> <div class="G">Mahādundubhināmā ca,</div> </td> </tr> <tr> <td> <div class="G">soḷasāsuṃ rathesabhā;</div> </td> </tr> <tr> <td> <div class="G">Tiṃsakappasahassamhi,</div> </td> </tr> <tr> <td> <div class="G">rājāno cakkavattino.</div> </td> </tr> </table> </div>
</div>
<div class="q" id="p_20Ap1_1974"> <div class="divNumber">30.</div> <div class="p"> <table class="singleColumn"> <tr> <td> <div class="pN">1974</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1975"> <div class="p">
<span class="pN">1975</span>Itthaṃ sudaṃ āyasmā saraṇagamaniyo thero imā gāthāyo abhāsitthāti. </div>
</div>
<div class="CENTER" id="p_20Ap1_1976">
<span class="pN">1976</span>Saraṇagamaniyattherassāpadānaṃ tatiyaṃ.</div>
</html>
