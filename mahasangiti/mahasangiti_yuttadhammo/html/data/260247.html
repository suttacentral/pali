<html>
<div class="i">2.1.1.4 Uppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppādavāra</div>
<div class="q" id="p_34Y8_277"> <div class="divNumber">66.</div> <div class="p">
<span class="pN">277</span>»  Yassa cittaṃ uppajjati tassa cittaṃ uppajjitthāti? Āmantā. </div>
</div>
<div class="q" id="p_34Y8_278"> <div class="p">
<span class="pN">278</span>«  Yassa vā pana cittaṃ uppajjittha tassa cittaṃ uppajjatīti? </div>
</div>
<div class="q" id="p_34Y8_279"> <div class="p">
<span class="pN">279</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjittha ceva uppajjati ca. </div>
</div>
<div class="q" id="p_34Y8_280"> <div class="p">
<span class="pN">280</span>»  Yassa cittaṃ na uppajjati tassa cittaṃ na uppajjitthāti? Uppajjittha. </div>
</div>
<div class="q" id="p_34Y8_281"> <div class="p">
<span class="pN">281</span>«  Yassa vā pana cittaṃ na uppajjittha tassa cittaṃ na uppajjatīti? Natthi. </div>
</div>
<div class="q" id="p_34Y8_282"> <div class="divNumber">67.</div> <div class="p">
<span class="pN">282</span>»  Yassa cittaṃ uppajjati tassa cittaṃ uppajjissatīti? </div>
</div>
<div class="q" id="p_34Y8_283"> <div class="p">
<span class="pN">283</span>Pacchimacittassa uppādakkhaṇe tesaṃ cittaṃ uppajjati, no ca tesaṃ cittaṃ uppajjissati. Itaresaṃ cittassa uppādakkhaṇe tesaṃ cittaṃ uppajjati ceva uppajjissati ca. </div>
</div>
<div class="q" id="p_34Y8_284"> <div class="p">
<span class="pN">284</span>«  Yassa vā pana cittaṃ uppajjissati tassa cittaṃ uppajjatīti? </div>
</div>
<div class="q" id="p_34Y8_285"> <div class="p">
<span class="pN">285</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjissati ceva uppajjati ca. </div>
</div>
<div class="q" id="p_34Y8_286"> <div class="p">
<span class="pN">286</span>»  Yassa cittaṃ na uppajjati tassa cittaṃ na uppajjissatīti? </div>
</div>
<div class="q" id="p_34Y8_287"> <div class="p">
<span class="pN">287</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na uppajjissati. Pacchimacittassa bhaṅgakkhaṇe tesaṃ cittaṃ na ceva uppajjati na ca uppajjissati. </div>
</div>
<div class="q" id="p_34Y8_288"> <div class="p">
<span class="pN">288</span>«  Yassa vā pana cittaṃ na uppajjissati tassa cittaṃ na uppajjatīti? </div>
</div>
<div class="q" id="p_34Y8_289"> <div class="p">
<span class="pN">289</span>Pacchimacittassa uppādakkhaṇe tesaṃ cittaṃ na uppajjissati, no ca tesaṃ cittaṃ na uppajjati. Pacchimacittassa bhaṅgakkhaṇe tesaṃ cittaṃ na ceva uppajjissati na ca uppajjati. </div>
</div>
<div class="q" id="p_34Y8_290"> <div class="divNumber">68.</div> <div class="p">
<span class="pN">290</span>»  Yassa cittaṃ uppajjittha tassa cittaṃ uppajjissatīti? </div>
</div>
<div class="q" id="p_34Y8_291"> <div class="p">
<span class="pN">291</span>Pacchimacittasamaṅgīnaṃ tesaṃ cittaṃ uppajjittha, no ca tesaṃ cittaṃ uppajjissati. Itaresaṃ tesaṃ cittaṃ uppajjittha ceva uppajjissati ca. </div>
</div>
<div class="q" id="p_34Y8_292"> <div class="p">
<span class="pN">292</span>«  Yassa vā pana cittaṃ uppajjissati tassa cittaṃ uppajjitthāti? Āmantā. </div>
</div>
<div class="q" id="p_34Y8_293"> <div class="p">
<span class="pN">293</span>»  Yassa cittaṃ na uppajjittha tassa cittaṃ na uppajjissatīti? Natthi. </div>
</div>
<div class="q" id="p_34Y8_294"> <div class="p">
<span class="pN">294</span>«  Yassa vā pana cittaṃ na uppajjissati tassa cittaṃ na uppajjitthāti? Uppajjittha. </div>
</div>
</html>
