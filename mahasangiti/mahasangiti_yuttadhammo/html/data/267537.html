<html>
<div class="i">41.3 Mettaguttheraapadāna</div>
<div class="h">Metteyyavagga</div>
<div class="h">Mettaguttheraapadāna</div>
<div class="q" id="p_20Ap1_4895"> <div class="divNumber">45.</div> <div class="p"> <table class="singleColumn"> <tr> <td> <div class="pN">4895</div> <div class="G">“Himavantassāvidūre,</div> </td> </tr> <tr> <td> <div class="G">asoko nāma pabbato;</div> </td> </tr> <tr> <td> <div class="G">Tatthāsi assamo mayhaṃ,</div> </td> </tr> <tr> <td> <div class="G">vissakammena māpito.</div> </td> </tr> </table> </div>
</div>
<div class="q" id="p_20Ap1_4896"> <div class="divNumber">46.</div> <div class="p"> <table class="singleColumn"> <tr> <td> <div class="pN">4896</div> <div class="G">Sumedho nāma sambuddho,</div> </td> </tr> <tr> <td> <div class="G">aggo kāruṇiko muni;</div> </td> </tr> <tr> <td> <div class="G">Nivāsayitvā pubbaṇhe,</div> </td> </tr> <tr> <td> <div class="G">piṇḍāya me upāgami.</div> </td> </tr> </table> </div>
</div>
<div class="q" id="p_20Ap1_4897"> <div class="divNumber">47.</div> <div class="p"> <table class="singleColumn"> <tr> <td> <div class="pN">4897</div> <div class="G">Upāgataṃ mahāvīraṃ,</div> </td> </tr> <tr> <td> <div class="G">sumedhaṃ lokanāyakaṃ;</div> </td> </tr> <tr> <td> <div class="G">Paggayha sugatapattaṃ,</div> </td> </tr> <tr> <td> <div class="G">sappitelaṃ apūrayiṃ.</div> </td> </tr> </table> </div>
</div>
<div class="q" id="p_20Ap1_4898"> <div class="divNumber">48.</div> <div class="p"> <table class="singleColumn"> <tr> <td> <div class="pN">4898</div> <div class="G">Datvānahaṃ buddhaseṭṭhe,</div> </td> </tr> <tr> <td> <div class="G">sumedhe lokanāyake;</div> </td> </tr> <tr> <td> <div class="G">Añjaliṃ paggahetvāna,</div> </td> </tr> <tr> <td> <div class="G">bhiyyo hāsaṃ janesahaṃ.</div> </td> </tr> </table> </div>
</div>
<div class="q" id="p_20Ap1_4899"> <div class="divNumber">49.</div> <div class="p"> <table class="singleColumn"> <tr> <td> <div class="pN">4899</div> <div class="G">Iminā sappidānena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Devabhūto manusso vā,</div> </td> </tr> <tr> <td> <div class="G">labhāmi vipulaṃ sukhaṃ.</div> </td> </tr> </table> </div>
</div>
<div class="q" id="p_20Ap1_4900"> <div class="divNumber">50.</div> <div class="p"> <table class="singleColumn"> <tr> <td> <div class="pN">4900</div> <div class="G">Vinipātaṃ vivajjetvā,</div> </td> </tr> <tr> <td> <div class="G">saṃsarāmi bhavābhave;</div> </td> </tr> <tr> <td> <div class="G">Tattha cittaṃ paṇidhitvā,</div> </td> </tr> <tr> <td> <div class="G">labhāmi acalaṃ padaṃ.</div> </td> </tr> </table> </div>
</div>
<div class="q" id="p_20Ap1_4901"> <div class="divNumber">51.</div> <div class="p"> <table class="singleColumn"> <tr> <td> <div class="pN">4901</div> <div class="G">‘Lābhā tuyhaṃ suladdhaṃ te,</div> </td> </tr> <tr> <td> <div class="G">yaṃ maṃ addakkhi brāhmaṇa;</div> </td> </tr> <tr> <td> <div class="G">Mama dassanamāgamma,</div> </td> </tr> <tr> <td> <div class="G">arahattaṃ bhavissati.</div> </td> </tr> </table> </div>
</div>
<div class="q" id="p_20Ap1_4902"> <div class="divNumber">52.</div> <div class="p"> <table class="singleColumn"> <tr> <td> <div class="pN">4902</div> <div class="G">Vissattho hohi mā bhāyi,</div> </td> </tr> <tr> <td> <div class="G">adhigantvā mahāyasaṃ;</div> </td> </tr> <tr> <td> <div class="G">Mamañhi sappiṃ datvāna,</div> </td> </tr> <tr> <td> <div class="G">parimokkhasi jātiyā’.</div> </td> </tr> </table> </div>
</div>
<div class="q" id="p_20Ap1_4903"> <div class="divNumber">53.</div> <div class="p"> <table class="singleColumn"> <tr> <td> <div class="pN">4903</div> <div class="G">Iminā sappidānena,</div> </td> </tr> <tr> <td> <div class="G">cetanāpaṇidhīhi ca;</div> </td> </tr> <tr> <td> <div class="G">Devabhūto manusso vā,</div> </td> </tr> <tr> <td> <div class="G">labhase vipulaṃ sukhaṃ.</div> </td> </tr> </table> </div>
</div>
<div class="q" id="p_20Ap1_4904"> <div class="divNumber">54.</div> <div class="p"> <table class="singleColumn"> <tr> <td> <div class="pN">4904</div> <div class="G">Iminā sappidānena,</div> </td> </tr> <tr> <td> <div class="G">mettacittavatāya ca;</div> </td> </tr> <tr> <td> <div class="G">Aṭṭhārase kappasate,</div> </td> </tr> <tr> <td> <div class="G">devaloke ramissasi.</div> </td> </tr> </table> </div>
</div>
<div class="q" id="p_20Ap1_4905"> <div class="divNumber">55.</div> <div class="p"> <table class="singleColumn"> <tr> <td> <div class="pN">4905</div> <div class="G">Aṭṭhatiṃsatikkhattuñca,</div> </td> </tr> <tr> <td> <div class="G">devarājā bhavissasi;</div> </td> </tr> <tr> <td> <div class="G">Padesarajjaṃ vipulaṃ,</div> </td> </tr> <tr> <td> <div class="G">gaṇanāto asaṅkhiyaṃ.</div> </td> </tr> </table> </div>
</div>
<div class="q" id="p_20Ap1_4906"> <div class="divNumber">56.</div> <div class="p"> <table class="singleColumn"> <tr> <td> <div class="pN">4906</div> <div class="G">Ekapaññāsakkhattuñca,</div> </td> </tr> <tr> <td> <div class="G">cakkavattī bhavissasi;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">jambumaṇḍassa issaro.</div> </td> </tr> </table> </div>
</div>
<div class="q" id="p_20Ap1_4907"> <div class="divNumber">57.</div> <div class="p"> <table class="singleColumn"> <tr> <td> <div class="pN">4907</div> <div class="G">Mahāsamuddovakkhobho,</div> </td> </tr> <tr> <td> <div class="G">duddharo pathavī yathā;</div> </td> </tr> <tr> <td> <div class="G">Evamevaṃ ca te bhogā,</div> </td> </tr> <tr> <td> <div class="G">appameyyā bhavissare.</div> </td> </tr> </table> </div>
</div>
<div class="q" id="p_20Ap1_4908"> <div class="divNumber">58.</div> <div class="p"> <table class="singleColumn"> <tr> <td> <div class="pN">4908</div> <div class="G">Saṭṭhikoṭī hiraññassa,</div> </td> </tr> <tr> <td> <div class="G">cajitvā pabbajiṃ ahaṃ;</div> </td> </tr> <tr> <td> <div class="G">Kiṃ kusalaṃ gavesanto,</div> </td> </tr> <tr> <td> <div class="G">bāvariṃ upasaṅkamiṃ.</div> </td> </tr> </table> </div>
</div>
<div class="q" id="p_20Ap1_4909"> <div class="divNumber">59.</div> <div class="p"> <table class="singleColumn"> <tr> <td> <div class="pN">4909</div> <div class="G">Tattha mante adhīyāmi,</div> </td> </tr> <tr> <td> <div class="G">chaḷaṅgaṃ nāma lakkhaṇaṃ;</div> </td> </tr> <tr> <td> <div class="G">Tamandhakāraṃ vidhamaṃ,</div> </td> </tr> <tr> <td> <div class="G">uppajji tvaṃ mahāmuni.</div> </td> </tr> </table> </div>
</div>
<div class="q" id="p_20Ap1_4910"> <div class="divNumber">60.</div> <div class="p"> <table class="singleColumn"> <tr> <td> <div class="pN">4910</div> <div class="G">Tava dassanakāmohaṃ,</div> </td> </tr> <tr> <td> <div class="G">āgatomhi mahāmuni;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">pattomhi acalaṃ padaṃ.</div> </td> </tr> </table> </div>
</div>
<div class="q" id="p_20Ap1_4911"> <div class="divNumber">61.</div> <div class="p"> <table class="singleColumn"> <tr> <td> <div class="pN">4911</div> <div class="G">Tiṃsakappasahassamhi,</div> </td> </tr> <tr> <td> <div class="G">sappiṃ buddhassadāsahaṃ;</div> </td> </tr> <tr> <td> <div class="G">Etthantare nābhijāne,</div> </td> </tr> <tr> <td> <div class="G">sappiṃ viññāpitaṃ mayā.</div> </td> </tr> </table> </div>
</div>
<div class="q" id="p_20Ap1_4912"> <div class="divNumber">62.</div> <div class="p"> <table class="singleColumn"> <tr> <td> <div class="pN">4912</div> <div class="G">Mama saṅkappamaññāya,</div> </td> </tr> <tr> <td> <div class="G">uppajjati yadicchakaṃ;</div> </td> </tr> <tr> <td> <div class="G">Cittamaññāya nibbattaṃ,</div> </td> </tr> <tr> <td> <div class="G">sabbe santappayāmahaṃ.</div> </td> </tr> </table> </div>
</div>
<div class="q" id="p_20Ap1_4913"> <div class="divNumber">63.</div> <div class="p"> <table class="singleColumn"> <tr> <td> <div class="pN">4913</div> <div class="G">Aho buddhā aho dhammā,</div> </td> </tr> <tr> <td> <div class="G">aho no satthu sampadā;</div> </td> </tr> <tr> <td> <div class="G">Thokañhi sappiṃ datvāna,</div> </td> </tr> <tr> <td> <div class="G">appameyyaṃ labhāmahaṃ.</div> </td> </tr> </table> </div>
</div>
<div class="q" id="p_20Ap1_4914"> <div class="divNumber">64.</div> <div class="p"> <table class="singleColumn"> <tr> <td> <div class="pN">4914</div> <div class="G">Mahāsamudde udakaṃ,</div> </td> </tr> <tr> <td> <div class="G">yāvatā nerupassato;</div> </td> </tr> <tr> <td> <div class="G">Mama sappiṃ upādāya,</div> </td> </tr> <tr> <td> <div class="G">kalabhāgaṃ na hessati.</div> </td> </tr> </table> </div>
</div>
<div class="q" id="p_20Ap1_4915"> <div class="divNumber">65.</div> <div class="p"> <table class="singleColumn"> <tr> <td> <div class="pN">4915</div> <div class="G">Yāvatā cakkavāḷassa,</div> </td> </tr> <tr> <td> <div class="G">kariyantassa rāsito;</div> </td> </tr> <tr> <td> <div class="G">Mama nibbattavatthānaṃ,</div> </td> </tr> <tr> <td> <div class="G">okāso so na sammati.</div> </td> </tr> </table> </div>
</div>
<div class="q" id="p_20Ap1_4916"> <div class="divNumber">66.</div> <div class="p"> <table class="singleColumn"> <tr> <td> <div class="pN">4916</div> <div class="G">Pabbatarājā himavā,</div> </td> </tr> <tr> <td> <div class="G">pavaropi siluccayo;</div> </td> </tr> <tr> <td> <div class="G">Mamānulittagandhassa,</div> </td> </tr> <tr> <td> <div class="G">upanidhiṃ na hessati.</div> </td> </tr> </table> </div>
</div>
<div class="q" id="p_20Ap1_4917"> <div class="divNumber">67.</div> <div class="p"> <table class="singleColumn"> <tr> <td> <div class="pN">4917</div> <div class="G">Vatthaṃ gandhañca sappiñca,</div> </td> </tr> <tr> <td> <div class="G">aññañca diṭṭhadhammikaṃ;</div> </td> </tr> <tr> <td> <div class="G">Asaṅkhatañca nibbānaṃ,</div> </td> </tr> <tr> <td> <div class="G">sappidānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4918"> <div class="divNumber">68.</div> <div class="p"> <table class="singleColumn"> <tr> <td> <div class="pN">4918</div> <div class="G">Satipaṭṭhānasayano,</div> </td> </tr> <tr> <td> <div class="G">samādhijhānagocaro;</div> </td> </tr> <tr> <td> <div class="G">Bojjhaṅgabhojano ajja,</div> </td> </tr> <tr> <td> <div class="G">sappidānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4919"> <div class="divNumber">69.</div> <div class="p"> <table class="singleColumn"> <tr> <td> <div class="pN">4919</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_4920"> <div class="divNumber">70.</div> <div class="p"> <table class="singleColumn"> <tr> <td> <div class="pN">4920</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_4921"> <div class="divNumber">71.</div> <div class="p"> <table class="singleColumn"> <tr> <td> <div class="pN">4921</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4922"> <div class="p">
<span class="pN">4922</span>Itthaṃ sudaṃ āyasmā mettagū thero imā gāthāyo abhāsitthāti. </div>
</div>
<div class="CENTER" id="p_20Ap1_4923">
<span class="pN">4923</span>Mettaguttherassāpadānaṃ tatiyaṃ.</div>
</html>
