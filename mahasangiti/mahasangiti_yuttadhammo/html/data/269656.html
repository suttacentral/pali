<html>
<div class="i">3.4.7 Pathavisandhārakapañha</div>
<div class="h">Milindapañha</div>
<div class="h">Nibbānavagga</div>
<div class="h">Pathavisandhārakapañha</div>
<div class="q" id="p_28Mi_346"> <div class="divNumber">69.</div> <div class="p">
<span class="pN">346</span>Rājā āha—  “bhante nāgasena, tumhe bhaṇatha—  ‘ayaṃ mahā pathavī udake patiṭṭhitā, udakaṃ vāte patiṭṭhitaṃ, vāto ākāse patiṭṭhito’ti, etampi vacanaṃ na saddahāmī”ti. Thero dhammakarakena udakaṃ gahetvā rājānaṃ milindaṃ saññāpesi—  “yathā, mahārāja, imaṃ udakaṃ vātena ādhāritaṃ, evaṃ tampi udakaṃ vātena ādhāritan”ti. </div>
</div>
<div class="q" id="p_28Mi_347"> <div class="p">
<span class="pN">347</span>“Kallosi, bhante nāgasenā”ti. </div>
</div>
<div class="CENTER" id="p_28Mi_348">
<span class="pN">348</span>Pathavisandhārakapañho sattamo.</div>
</html>
