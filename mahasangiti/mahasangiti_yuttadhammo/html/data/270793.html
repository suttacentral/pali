<html>
<div class="i">2.3.3.39 Saṃvegasaṃvejananiyaṭṭhānaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Suttantikadukanikkhepa</div>
<div class="h">Saṃvegasaṃvejananiyaṭṭhānaduka</div>
<div class="q" id="p_29Dhs_2081"> <div class="divNumber">1376.</div> <div class="p">
<span class="pN">2081</span><span class="bold">Saṃvego</span>ti—  jātibhayaṃ jarābhayaṃ byādhibhayaṃ maraṇabhayaṃ. Saṃvejaniyaṃ ṭhānanti—  jāti jarā byādhi maraṇaṃ. </div>
</div>
<div class="q" id="p_29Dhs_2082"> <div class="divNumber">1377.</div> <div class="p">
<span class="pN">2082</span><span class="bold">Saṃviggassa ca yoniso padhānan</span>ti—  idha bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </div>
</div>
</html>
