<html>
<div class="i">38.1 Bodhivandakattheraapadāna</div>
<div class="h">Bodhivandanavagga</div>
<div class="h">Bodhivandakattheraapadāna</div>
<div class="q" id="p_20Ap1_4096"> <div class="divNumber">1.</div> <div class="p"> <table class="singleColumn"> <tr> <td> <div class="pN">4096</div> <div class="G">“Pāṭaliṃ haritaṃ disvā,</div> </td> </tr> <tr> <td> <div class="G">pādapaṃ dharaṇīruhaṃ;</div> </td> </tr> <tr> <td> <div class="G">Ekaṃsaṃ añjaliṃ katvā,</div> </td> </tr> <tr> <td> <div class="G">avandiṃ pāṭaliṃ ahaṃ.</div> </td> </tr> </table> </div>
</div>
<div class="q" id="p_20Ap1_4097"> <div class="divNumber">2.</div> <div class="p"> <table class="singleColumn"> <tr> <td> <div class="pN">4097</div> <div class="G">Añjaliṃ paggahetvāna,</div> </td> </tr> <tr> <td> <div class="G">garuṃ katvāna mānasaṃ;</div> </td> </tr> <tr> <td> <div class="G">Antosuddhaṃ bahisuddhaṃ,</div> </td> </tr> <tr> <td> <div class="G">suvimuttamanāsavaṃ.</div> </td> </tr> </table> </div>
</div>
<div class="q" id="p_20Ap1_4098"> <div class="divNumber">3.</div> <div class="p"> <table class="singleColumn"> <tr> <td> <div class="pN">4098</div> <div class="G">Vipassiṃ lokamahitaṃ,</div> </td> </tr> <tr> <td> <div class="G">karuṇāñāṇasāgaraṃ;</div> </td> </tr> <tr> <td> <div class="G">Sammukhā viya sambuddhaṃ,</div> </td> </tr> <tr> <td> <div class="G">avandiṃ pāṭaliṃ ahaṃ.</div> </td> </tr> </table> </div>
</div>
<div class="q" id="p_20Ap1_4099"> <div class="divNumber">4.</div> <div class="p"> <table class="singleColumn"> <tr> <td> <div class="pN">4099</div> <div class="G">Ekanavutito kappe,</div> </td> </tr> <tr> <td> <div class="G">yaṃ bodhimabhivandahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">vandanāya idaṃ phalaṃ.</div> </td> </tr> </table> </div>
</div>
<div class="q" id="p_20Ap1_4100"> <div class="divNumber">5.</div> <div class="p"> <table class="singleColumn"> <tr> <td> <div class="pN">4100</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4101"> <div class="p">
<span class="pN">4101</span>Itthaṃ sudaṃ āyasmā bodhivandako thero imā gāthāyo abhāsitthāti. </div>
</div>
<div class="CENTER" id="p_20Ap1_4102">
<span class="pN">4102</span>Bodhivandakattherassāpadānaṃ paṭhamaṃ.</div>
</html>
