<html>
<div class="i">1.1 Ekakauddesa</div>
<div class="h">Mātikā</div>
<div class="h">Ekakauddesa</div>
<div class="q" id="p_31Pu_2"> <div class="divNumber">1.</div> <div class="p">
<span class="pN">2</span>Cha paññattiyo—  khandhapaññatti, āyatanapaññatti, dhātupaññatti, saccapaññatti, indriyapaññatti, puggalapaññattīti. </div>
</div>
<div class="q" id="p_31Pu_3"> <div class="divNumber">2.</div> <div class="p">
<span class="pN">3</span>Kittāvatā khandhānaṃ khandhapaññatti? Yāvatā pañcakkhandhā—  rūpakkhandho, vedanākkhandho, saññākkhandho, saṅkhārakkhandho, viññāṇakkhandho; ettāvatā khandhānaṃ khandhapaññatti. </div>
</div>
<div class="q" id="p_31Pu_4"> <div class="divNumber">3.</div> <div class="p">
<span class="pN">4</span>Kittāvatā āyatanānaṃ āyatanapaññatti? Yāvatā dvādasāyatanāni—  cakkhāyatanaṃ, rūpāyatanaṃ, sotāyatanaṃ, saddāyatanaṃ, ghānāyatanaṃ, gandhāyatanaṃ, jivhāyatanaṃ, rasāyatanaṃ, kāyāyatanaṃ, phoṭṭhabbāyatanaṃ, manāyatanaṃ, dhammāyatanaṃ; ettāvatā āyatanānaṃ āyatanapaññatti. </div>
</div>
<div class="q" id="p_31Pu_5"> <div class="divNumber">4.</div> <div class="p">
<span class="pN">5</span>Kittāvatā dhātūnaṃ dhātupaññatti? Yāvatā aṭṭhārasa dhātuyo—  cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu; ettāvatā dhātūnaṃ dhātupaññatti. </div>
</div>
<div class="q" id="p_31Pu_6"> <div class="divNumber">5.</div> <div class="p">
<span class="pN">6</span>Kittāvatā saccānaṃ saccapaññatti? Yāvatā cattāri saccāni—  dukkhasaccaṃ, samudayasaccaṃ, nirodhasaccaṃ, maggasaccaṃ; ettāvatā saccānaṃ saccapaññatti. </div>
</div>
<div class="q" id="p_31Pu_7"> <div class="divNumber">6.</div> <div class="p">
<span class="pN">7</span>Kittāvatā indriyānaṃ indriyapaññatti? Yāvatā bāvīsatindriyāni—  cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ; ettāvatā indriyānaṃ indriyapaññatti. </div>
</div>
<div class="q" id="p_31Pu_8"> <div class="divNumber">7.</div> <div class="p">
<span class="pN">8</span><span class="bold">Kittāvatā puggalānaṃ puggalapaññatti?</span>
</div>
</div>
<div class="q" id="p_31Pu_9"> <div class="p">
<span class="pN">9</span>Samayavimutto (1) </div>
</div>
<div class="q" id="p_31Pu_10"> <div class="p">
<span class="pN">10</span>Asamayavimutto (2) </div>
</div>
<div class="q" id="p_31Pu_11"> <div class="p">
<span class="pN">11</span>Kuppadhammo (3) </div>
</div>
<div class="q" id="p_31Pu_12"> <div class="p">
<span class="pN">12</span>Akuppadhammo (4) </div>
</div>
<div class="q" id="p_31Pu_13"> <div class="p">
<span class="pN">13</span>Parihānadhammo (5) </div>
</div>
<div class="q" id="p_31Pu_14"> <div class="p">
<span class="pN">14</span>Aparihānadhammo (6) </div>
</div>
<div class="q" id="p_31Pu_15"> <div class="p">
<span class="pN">15</span>Cetanābhabbo (7) </div>
</div>
<div class="q" id="p_31Pu_16"> <div class="p">
<span class="pN">16</span>Anurakkhaṇābhabbo (8) </div>
</div>
<div class="q" id="p_31Pu_17"> <div class="p">
<span class="pN">17</span>Puthujjano (9) </div>
</div>
<div class="q" id="p_31Pu_18"> <div class="p">
<span class="pN">18</span>Gotrabhū (10) </div>
</div>
<div class="q" id="p_31Pu_19"> <div class="p">
<span class="pN">19</span>Bhayūparato (11) </div>
</div>
<div class="q" id="p_31Pu_20"> <div class="p">
<span class="pN">20</span>Abhayūparato (12) </div>
</div>
<div class="q" id="p_31Pu_21"> <div class="p">
<span class="pN">21</span>Bhabbāgamano (13) </div>
</div>
<div class="q" id="p_31Pu_22"> <div class="p">
<span class="pN">22</span>Abhabbāgamano (14) </div>
</div>
<div class="q" id="p_31Pu_23"> <div class="p">
<span class="pN">23</span>Niyato (15) </div>
</div>
<div class="q" id="p_31Pu_24"> <div class="p">
<span class="pN">24</span>Aniyato (16) </div>
</div>
<div class="q" id="p_31Pu_25"> <div class="p">
<span class="pN">25</span>Paṭipannako (17) </div>
</div>
<div class="q" id="p_31Pu_26"> <div class="p">
<span class="pN">26</span>Phaleṭhito (18) </div>
</div>
<div class="q" id="p_31Pu_27"> <div class="p">
<span class="pN">27</span>Samasīsī (19) </div>
</div>
<div class="q" id="p_31Pu_28"> <div class="p">
<span class="pN">28</span>Ṭhitakappī (20) </div>
</div>
<div class="q" id="p_31Pu_29"> <div class="p">
<span class="pN">29</span>Ariyo (21) </div>
</div>
<div class="q" id="p_31Pu_30"> <div class="p">
<span class="pN">30</span>Anariyo (22) </div>
</div>
<div class="q" id="p_31Pu_31"> <div class="p">
<span class="pN">31</span>Sekkho (23) </div>
</div>
<div class="q" id="p_31Pu_32"> <div class="p">
<span class="pN">32</span>Asekkho (24) </div>
</div>
<div class="q" id="p_31Pu_33"> <div class="p">
<span class="pN">33</span>Nevasekkhanāsekkho (25) </div>
</div>
<div class="q" id="p_31Pu_34"> <div class="p">
<span class="pN">34</span>Tevijjo (26) </div>
</div>
<div class="q" id="p_31Pu_35"> <div class="p">
<span class="pN">35</span>Chaḷabhiñño (27) </div>
</div>
<div class="q" id="p_31Pu_36"> <div class="p">
<span class="pN">36</span>Sammāsambuddho (28) </div>
</div>
<div class="q" id="p_31Pu_37"> <div class="p">
<span class="pN">37</span>Paccekasambuddho (29) </div>
</div>
<div class="q" id="p_31Pu_38"> <div class="p">
<span class="pN">38</span>Ubhatobhāgavimutto (30) </div>
</div>
<div class="q" id="p_31Pu_39"> <div class="p">
<span class="pN">39</span>Paññāvimutto (31) </div>
</div>
<div class="q" id="p_31Pu_40"> <div class="p">
<span class="pN">40</span>Kāyasakkhī (32) </div>
</div>
<div class="q" id="p_31Pu_41"> <div class="p">
<span class="pN">41</span>Diṭṭhippatto (33) </div>
</div>
<div class="q" id="p_31Pu_42"> <div class="p">
<span class="pN">42</span>Saddhāvimutto (34) </div>
</div>
<div class="q" id="p_31Pu_43"> <div class="p">
<span class="pN">43</span>Dhammānusārī (35) </div>
</div>
<div class="q" id="p_31Pu_44"> <div class="p">
<span class="pN">44</span>Saddhānusārī (36) </div>
</div>
<div class="q" id="p_31Pu_45"> <div class="p">
<span class="pN">45</span>Sattakkhattuparamo (37) </div>
</div>
<div class="q" id="p_31Pu_46"> <div class="p">
<span class="pN">46</span>Kolaṃkolo (38) </div>
</div>
<div class="q" id="p_31Pu_47"> <div class="p">
<span class="pN">47</span>Ekabījī (39) </div>
</div>
<div class="q" id="p_31Pu_48"> <div class="p">
<span class="pN">48</span>Sakadāgāmī (40) </div>
</div>
<div class="q" id="p_31Pu_49"> <div class="p">
<span class="pN">49</span>Anāgāmī (41) </div>
</div>
<div class="q" id="p_31Pu_50"> <div class="p">
<span class="pN">50</span>Antarāparinibbāyī (42) </div>
</div>
<div class="q" id="p_31Pu_51"> <div class="p">
<span class="pN">51</span>Upahaccaparinibbāyī (43) </div>
</div>
<div class="q" id="p_31Pu_52"> <div class="p">
<span class="pN">52</span>Asaṅkhāraparinibbāyī (44) </div>
</div>
<div class="q" id="p_31Pu_53"> <div class="p">
<span class="pN">53</span>Sasaṅkhāraparinibbāyī (45) </div>
</div>
<div class="q" id="p_31Pu_54"> <div class="p">
<span class="pN">54</span>Uddhaṃsotoakaniṭṭhagāmī (46) </div>
</div>
<div class="q" id="p_31Pu_55"> <div class="p">
<span class="pN">55</span>Sotāpanno (47) </div>
</div>
<div class="q" id="p_31Pu_56"> <div class="p">
<span class="pN">56</span>Sotāpattiphalasacchikiriyāya paṭipanno (48) </div>
</div>
<div class="q" id="p_31Pu_57"> <div class="p">
<span class="pN">57</span>Sakadāgāmī (49) </div>
</div>
<div class="q" id="p_31Pu_58"> <div class="p">
<span class="pN">58</span>Sakadāgāmiphalasacchikiriyāya paṭipanno (50) </div>
</div>
<div class="q" id="p_31Pu_59"> <div class="p">
<span class="pN">59</span>Anāgāmī (51) </div>
</div>
<div class="q" id="p_31Pu_60"> <div class="p">
<span class="pN">60</span>Anāgāmiphalasacchikiriyāya paṭipanno (52) </div>
</div>
<div class="q" id="p_31Pu_61"> <div class="p">
<span class="pN">61</span>Arahā (53) </div>
</div>
<div class="q" id="p_31Pu_62"> <div class="p">
<span class="pN">62</span>Arahattaphalasacchikiriyāya paṭipanno (54) </div>
</div>
<div class="CENTER" id="p_31Pu_63">
<span class="pN">63</span>Ekakaṃ.</div>
</html>
