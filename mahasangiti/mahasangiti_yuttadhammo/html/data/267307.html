<html>
<div class="i">18.3 Rattipupphiyattheraapadāna</div>
<div class="h">Kumudavagga</div>
<div class="h">Rattipupphiyattheraapadāna</div>
<div class="q" id="p_20Ap1_2526"> <div class="divNumber">13.</div> <div class="p"> <table class="singleColumn"> <tr> <td> <div class="pN">2526</div> <div class="G">“Migaluddo pure āsiṃ,</div> </td> </tr> <tr> <td> <div class="G">araññe kānane ahaṃ;</div> </td> </tr> <tr> <td> <div class="G">Vipassiṃ addasaṃ buddhaṃ,</div> </td> </tr> <tr> <td> <div class="G">devadevaṃ narāsabhaṃ.</div> </td> </tr> </table> </div>
</div>
<div class="q" id="p_20Ap1_2527"> <div class="divNumber">14.</div> <div class="p"> <table class="singleColumn"> <tr> <td> <div class="pN">2527</div> <div class="G">Rattikaṃ pupphitaṃ disvā,</div> </td> </tr> <tr> <td> <div class="G">kuṭajaṃ dharaṇīruhaṃ;</div> </td> </tr> <tr> <td> <div class="G">Samūlaṃ paggahetvāna,</div> </td> </tr> <tr> <td> <div class="G">upanesiṃ mahesino.</div> </td> </tr> </table> </div>
</div>
<div class="q" id="p_20Ap1_2528"> <div class="divNumber">15.</div> <div class="p"> <table class="singleColumn"> <tr> <td> <div class="pN">2528</div> <div class="G">Ekanavutito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pupphadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2529"> <div class="divNumber">16.</div> <div class="p"> <table class="singleColumn"> <tr> <td> <div class="pN">2529</div> <div class="G">Ito ca aṭṭhame kappe,</div> </td> </tr> <tr> <td> <div class="G">suppasannasanāmako;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">rājāhosiṃ mahabbalo.</div> </td> </tr> </table> </div>
</div>
<div class="q" id="p_20Ap1_2530"> <div class="divNumber">17.</div> <div class="p"> <table class="singleColumn"> <tr> <td> <div class="pN">2530</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2531"> <div class="p">
<span class="pN">2531</span>Itthaṃ sudaṃ āyasmā rattipupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2532">
<span class="pN">2532</span>Rattipupphiyattherassāpadānaṃ tatiyaṃ.</div>
</html>
