<html>
<div class="i">11.1.9 Dutiyagiñjakāvasathasutta</div>
<div class="h">Sotāpattisaṃyutta</div>
<div class="h">Veḷudvāravagga</div>
<div class="h">Dutiyagiñjakāvasathasutta</div>
<div class="q" id="p_14S5_1852"> <div class="divNumber">1005.</div> <div class="p">
<span class="pN">1852</span>Ekamantaṃ nisinno kho āyasmā ānando bhagavantaṃ etadavoca—  “asoko nāma, bhante, bhikkhu kālaṅkato; tassa kā gati, ko abhisamparāyo? Asokā nāma, bhante, bhikkhunī kālaṅkatā…pe…  asoko nāma, bhante, upāsako kālaṅkato…pe…  asokā nāma, bhante, upāsikā kālaṅkatā; tassā kā gati, ko abhisamparāyo”ti? </div>
</div>
<div class="q" id="p_14S5_1853"> <div class="p">
<span class="pN">1853</span>“Asoko, ānanda, bhikkhu kālaṅkato āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihāsi…pe…  (purimaveyyākaraṇena ekanidānaṃ.) </div>
</div>
<div class="q" id="p_14S5_1854"> <div class="p">
<span class="pN">1854</span>Ayaṃ kho so, ānanda, dhammādāso dhammapariyāyo; yena samannāgato ariyasāvako ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’”ti. </div>
</div>
<div class="CENTER" id="p_14S5_1855">
<span class="pN">1855</span>Navamaṃ.</div>
</html>
