<html>
<div class="i">16.10 Kumudadāyakattheraapadāna</div>
<div class="h">Bandhujīvakavagga</div>
<div class="h">Kumudadāyakattheraapadāna</div>
<div class="q" id="p_20Ap1_2421"> <div class="divNumber">51.</div> <div class="p"> <table class="singleColumn"> <tr> <td> <div class="pN">2421</div> <div class="G">“Himavantassāvidūre,</div> </td> </tr> <tr> <td> <div class="G">mahājātassaro ahu;</div> </td> </tr> <tr> <td> <div class="G">Padumuppalasañchanno,</div> </td> </tr> <tr> <td> <div class="G">puṇḍarīkasamotthaṭo.</div> </td> </tr> </table> </div>
</div>
<div class="q" id="p_20Ap1_2422"> <div class="divNumber">52.</div> <div class="p"> <table class="singleColumn"> <tr> <td> <div class="pN">2422</div> <div class="G">Kukuttho nāma nāmena,</div> </td> </tr> <tr> <td> <div class="G">tatthāsiṃ sakuṇo tadā;</div> </td> </tr> <tr> <td> <div class="G">Sīlavā buddhisampanno,</div> </td> </tr> <tr> <td> <div class="G">puññāpuññesu kovido.</div> </td> </tr> </table> </div>
</div>
<div class="q" id="p_20Ap1_2423"> <div class="divNumber">53.</div> <div class="p"> <table class="singleColumn"> <tr> <td> <div class="pN">2423</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Jātassarassāvidūre,</div> </td> </tr> <tr> <td> <div class="G">sañcarittha mahāmuni.</div> </td> </tr> </table> </div>
</div>
<div class="q" id="p_20Ap1_2424"> <div class="divNumber">54.</div> <div class="p"> <table class="singleColumn"> <tr> <td> <div class="pN">2424</div> <div class="G">Jalajaṃ kumudaṃ chetvā,</div> </td> </tr> <tr> <td> <div class="G">upanesiṃ mahesino;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">paṭiggahi mahāmuni.</div> </td> </tr> </table> </div>
</div>
<div class="q" id="p_20Ap1_2425"> <div class="divNumber">55.</div> <div class="p"> <table class="singleColumn"> <tr> <td> <div class="pN">2425</div> <div class="G">Tañca dānaṃ daditvāna,</div> </td> </tr> <tr> <td> <div class="G">sukkamūlena codito;</div> </td> </tr> <tr> <td> <div class="G">Kappānaṃ satasahassaṃ,</div> </td> </tr> <tr> <td> <div class="G">duggatiṃ nupapajjahaṃ.</div> </td> </tr> </table> </div>
</div>
<div class="q" id="p_20Ap1_2426"> <div class="divNumber">56.</div> <div class="p"> <table class="singleColumn"> <tr> <td> <div class="pN">2426</div> <div class="G">Soḷaseto kappasate,</div> </td> </tr> <tr> <td> <div class="G">āsuṃ varuṇanāmakā;</div> </td> </tr> <tr> <td> <div class="G">Aṭṭha ete janādhipā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2427"> <div class="divNumber">57.</div> <div class="p"> <table class="singleColumn"> <tr> <td> <div class="pN">2427</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2044)</div> </td> </tr> </table> </div>
</div>
<div class="q" id="p_20Ap1_2428"> <div class="p">
<span class="pN">2428</span>Itthaṃ sudaṃ āyasmā kumudadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2429">
<span class="pN">2429</span>Kumudadāyakattherassāpadānaṃ dasamaṃ.</div>
<div class="ENDH3" id="p_20Ap1_2430">
<span class="pN">2430</span>Bandhujīvakavaggo soḷasamo.</div>
<div class="SUMMARY" id="p_20Ap1_2431">
<span class="pN">2431</span><span class="firstLetter">T</span>assuddānaṃ</div>
<div class="q" id="p_20Ap1_2432"> <div class="p"> <table class="singleColumn"> <tr> <td> <div class="pN">2432</div> <div class="G">Bandhujīvo tambapupphī,</div> </td> </tr> <tr> <td> <div class="G">vīthikakkārupupphiyo;</div> </td> </tr> <tr> <td> <div class="G">Mandāravo kadambī ca,</div> </td> </tr> <tr> <td> <div class="G">sūlako nāgapupphiyo;</div> </td> </tr> <tr> <td> <div class="G">Punnāgo komudī gāthā,</div> </td> </tr> <tr> <td> <div class="G">chappaññāsa pakittitāti.</div> </td> </tr> </table> </div>
</div>
</html>
