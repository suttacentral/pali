<html>
<div class="i">5.3.1 Dīghītikosalajātaka</div>
<div class="h">Pañcakanipāta</div>
<div class="h">Aḍḍhavagga</div>
<div class="h">Dīghītikosalajātaka</div>
<div class="q" id="p_22J_1277"> <div class="divNumber">110.</div> <div class="p"> <table class="singleColumn"> <tr> <td> <div class="pN">1277</div> <div class="G">“Evaṃbhūtassa te rāja,</div> </td> </tr> <tr> <td> <div class="G">āgatassa vase mama;</div> </td> </tr> <tr> <td> <div class="G">Atthi nu koci pariyāyo,</div> </td> </tr> <tr> <td> <div class="G">yo taṃ dukkhā pamocaye”.</div> </td> </tr> </table> </div>
</div>
<div class="q" id="p_22J_1278"> <div class="divNumber">111.</div> <div class="p"> <table class="singleColumn"> <tr> <td> <div class="pN">1278</div> <div class="G">“Evaṃbhūtassa me tāta,</div> </td> </tr> <tr> <td> <div class="G">āgatassa vase tava;</div> </td> </tr> <tr> <td> <div class="G">Natthi no koci pariyāyo,</div> </td> </tr> <tr> <td> <div class="G">yo maṃ dukkhā pamocaye”.</div> </td> </tr> </table> </div>
</div>
<div class="q" id="p_22J_1279"> <div class="divNumber">112.</div> <div class="p"> <table class="singleColumn"> <tr> <td> <div class="pN">1279</div> <div class="G">“Nāññaṃ sucaritaṃ rāja,</div> </td> </tr> <tr> <td> <div class="G">nāññaṃ rāja subhāsitaṃ;</div> </td> </tr> <tr> <td> <div class="G">Tāyate maraṇakāle,</div> </td> </tr> <tr> <td> <div class="G">evamevitaraṃ dhanaṃ.</div> </td> </tr> </table> </div>
</div>
<div class="q" id="p_22J_1280"> <div class="divNumber">113.</div> <div class="p"> <table class="singleColumn"> <tr> <td> <div class="pN">1280</div> <div class="G">Akkocchi maṃ avadhi maṃ,</div> </td> </tr> <tr> <td> <div class="G">ajini maṃ ahāsi me;</div> </td> </tr> <tr> <td> <div class="G">Ye ca taṃ upanayhanti,</div> </td> </tr> <tr> <td> <div class="G">veraṃ tesaṃ na sammati.</div> </td> </tr> </table> </div>
</div>
<div class="q" id="p_22J_1281"> <div class="divNumber">114.</div> <div class="p"> <table class="singleColumn"> <tr> <td> <div class="pN">1281</div> <div class="G">Akkocchi maṃ avadhi maṃ,</div> </td> </tr> <tr> <td> <div class="G">ajini maṃ ahāsi me;</div> </td> </tr> <tr> <td> <div class="G">Ye ca taṃ nupanayhanti,</div> </td> </tr> <tr> <td> <div class="G">veraṃ tesūpasammati.</div> </td> </tr> </table> </div>
</div>
<div class="q" id="p_22J_1282"> <div class="divNumber">115.</div> <div class="p"> <table class="singleColumn"> <tr> <td> <div class="pN">1282</div> <div class="G">Na hi verena verāni,</div> </td> </tr> <tr> <td> <div class="G">sammantīdha kudācanaṃ;</div> </td> </tr> <tr> <td> <div class="G">Averena ca sammanti,</div> </td> </tr> <tr> <td> <div class="G">esa dhammo sanantano”ti.</div> </td> </tr> </table> </div>
</div>
<div class="CENTER" id="p_22J_1283">
<span class="pN">1283</span>Dīghītikosalajātakaṃ paṭhamaṃ.</div>
</html>
