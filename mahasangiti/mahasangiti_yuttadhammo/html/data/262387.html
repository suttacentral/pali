<html>
<div class="i"> Vippayutta</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_981"> <div class="divNumber">298.</div> <div class="p">
<span class="pN">981</span>Kusalo dhammo abyākatassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  kusalā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  kusalā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_982"> <div class="p">
<span class="pN">982</span>Akusalo dhammo abyākatassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  akusalā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  akusalā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_983"> <div class="p">
<span class="pN">983</span>Abyākato dhammo abyākatassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātā</span>—  vipākābyākatā kiriyābyākatā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe vipākābyākatā khandhā kaṭattārūpānaṃ vippayuttapaccayena paccayo. Khandhā vatthussa vippayuttapaccayena paccayo. Vatthu khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa vippayuttapaccayena paccayo. Sotāyatanaṃ sotaviññāṇassa vippayuttapaccayena paccayo. Ghānāyatanaṃ ghānaviññāṇassa vippayuttapaccayena paccayo. Jivhāyatanaṃ jivhāviññāṇassa vippayuttapaccayena paccayo. Kāyāyatanaṃ kāyaviññāṇassa vippayuttapaccayena paccayo. Vatthu vipākābyākatānaṃ kiriyābyākatānaṃ khandhānaṃ vippayuttapaccayena paccayo. <span class="bold">Pacchājātā</span>—  vipākābyākatā kiriyābyākatā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_984"> <div class="p">
<span class="pN">984</span>Abyākato dhammo kusalassa dhammassa vippayuttapaccayena paccayo. <span class="bold">Purejātaṃ</span>—  vatthu kusalānaṃ khandhānaṃ vippayuttapaccayena paccayo. (2) </div>
</div>
<div class="q" id="p_36P1_985"> <div class="p">
<span class="pN">985</span>Abyākato dhammo akusalassa dhammassa vippayuttapaccayena paccayo. <span class="bold">Purejātaṃ</span>—  vatthu akusalānaṃ khandhānaṃ vippayuttapaccayena paccayo. (3) </div>
</div>
</html>
