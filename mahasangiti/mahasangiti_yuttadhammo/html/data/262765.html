<html>
<div class="i"> Upanissaya</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Upanissaya</div>
<div class="q" id="p_36P1_2653"> <div class="divNumber">61.</div> <div class="p">
<span class="pN">2653</span>Upādinnupādāniyo dhammo upādinnupādāniyassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  kāyikaṃ sukhaṃ kāyikassa sukhassa, kāyikassa dukkhassa upanissayapaccayena paccayo. Kāyikaṃ dukkhaṃ kāyikassa sukhassa, kāyikassa dukkhassa…pe…  utu kāyikassa sukhassa, kāyikassa dukkhassa…pe…  bhojanaṃ kāyikassa sukhassa, kāyikassa dukkhassa…pe…  kāyikaṃ sukhaṃ…  kāyikaṃ dukkhaṃ…  utu…  bhojanaṃ kāyikassa sukhassa, kāyikassa dukkhassa upanissayapaccayena paccayo. (1) </div>
</div>
<div class="q" id="p_36P1_2654"> <div class="p">
<span class="pN">2654</span>Upādinnupādāniyo dhammo anupādinnupādāniyassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  kāyikaṃ sukhaṃ upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ uppādeti, abhiññaṃ uppādeti, samāpattiṃ uppādeti, pāṇaṃ hanati…pe…  saṃghaṃ bhindati. Kāyikaṃ dukkhaṃ…  utuṃ…  bhojanaṃ upanissāya dānaṃ deti…pe…  saṃghaṃ bhindati. Kāyikaṃ sukhaṃ…  kāyikaṃ dukkhaṃ…  utu…  bhojanaṃ anupādinnupādāniyāya saddhāya…  sīlassa…  sutassa…  cāgassa…  paññāya…  rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. (2) </div>
</div>
<div class="q" id="p_36P1_2655"> <div class="p">
<span class="pN">2655</span>Upādinnupādāniyo dhammo anupādinnaanupādāniyassa dhammassa upanissayapaccayena paccayo. <span class="bold">Pakatūpanissayo</span>—  kāyikaṃ sukhaṃ upanissāya maggaṃ uppādeti, phalasamāpattiṃ samāpajjati. Kāyikaṃ dukkhaṃ…  utuṃ…  bhojanaṃ upanissāya maggaṃ uppādeti, phalasamāpattiṃ samāpajjati. Kāyikaṃ sukhaṃ…  kāyikaṃ dukkhaṃ…  utu…  bhojanaṃ maggassa…  phalasamāpattiyā upanissayapaccayena paccayo. (3) </div>
</div>
<div class="q" id="p_36P1_2656"> <div class="divNumber">62.</div> <div class="p">
<span class="pN">2656</span>Anupādinnupādāniyo dhammo anupādinnupādāniyassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  anupādinnupādāniyaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ uppādeti, abhiññaṃ uppādeti, samāpattiṃ uppādeti, mānaṃ jappeti, diṭṭhiṃ gaṇhāti. Anupādinnupādāniyaṃ sīlaṃ…  sutaṃ…  cāgaṃ…  paññaṃ…  rāgaṃ…  dosaṃ…  mohaṃ…  mānaṃ…  diṭṭhiṃ…  patthanaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ uppādeti, mānaṃ jappeti, diṭṭhiṃ gaṇhāti, pāṇaṃ hanati…pe…  saṃghaṃ bhindati. Anupādinnupādāniyā saddhā…  sīlaṃ…  sutaṃ…  cāgo…  paññā…  rāgo…  doso…  moho…  māno…  diṭṭhi…  patthanā…  utu…  bhojanaṃ…  senāsanaṃ…  anupādinnupādāniyāya saddhāya…  sīlassa…  sutassa…  cāgassa…  paññāya…  rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. Paṭhamassa jhānassa parikammaṃ paṭhamassa jhānassa…pe…  nevasaññānāsaññāyatanassa parikammaṃ nevasaññānāsaññāyatanassa…pe…  paṭhamaṃ jhānaṃ dutiyassa…pe…  ākiñcaññāyatanaṃ nevasaññānāsaññāyatanassa…pe…  pāṇātipāto pāṇātipātassa…pe…  niyatamicchādiṭṭhi niyatamicchādiṭṭhiyā…pe… . (1) </div>
</div>
<div class="q" id="p_36P1_2657"> <div class="p">
<span class="pN">2657</span>Anupādinnupādāniyo dhammo upādinnupādāniyassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  anupādinnupādāniyaṃ saddhaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti. Anupādinnupādāniyaṃ sīlaṃ…pe…  senāsanaṃ upanissāya attānaṃ ātāpeti paritāpeti, pariyiṭṭhimūlakaṃ dukkhaṃ paccanubhoti. Anupādinnupādāniyā saddhā…pe…  senāsanaṃ kāyikassa sukhassa, kāyikassa dukkhassa upanissayapaccayena paccayo. Kusalākusalaṃ kammaṃ vipākassa upanissayapaccayena paccayo. (2) </div>
</div>
<div class="q" id="p_36P1_2658"> <div class="p">
<span class="pN">2658</span>Anupādinnupādāniyo dhammo anupādinnaanupādāniyassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  paṭhamassa maggassa parikammaṃ paṭhamassa maggassa upanissayapaccayena paccayo. Dutiyassa maggassa…pe…  tatiyassa maggassa…pe…  catutthassa maggassa parikammaṃ catutthassa maggassa upanissayapaccayena paccayo. (3) </div>
</div>
<div class="q" id="p_36P1_2659"> <div class="divNumber">63.</div> <div class="p">
<span class="pN">2659</span>Anupādinnaanupādāniyo dhammo anupādinnaanupādāniyassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . <span class="bold">Pakatūpanissayo</span>—  paṭhamo maggo dutiyassa maggassa upanissayapaccayena paccayo. Dutiyo maggo tatiyassa maggassa…pe…  tatiyo maggo catutthassa maggassa…pe…  maggo phalasamāpattiyā upanissayapaccayena paccayo. (1) </div>
</div>
<div class="q" id="p_36P1_2660"> <div class="p">
<span class="pN">2660</span>Anupādinnaanupādāniyo dhammo upādinnupādāniyassa dhammassa upanissayapaccayena paccayo—  anantarūpanissayo, pakatūpanissayo…pe… . <span class="bold">Pakatūpanissayo</span>—  phalasamāpatti kāyikassa sukhassa upanissayapaccayena paccayo. (2) </div>
</div>
<div class="q" id="p_36P1_2661"> <div class="p">
<span class="pN">2661</span>Anupādinnaanupādāniyo dhammo anupādinnupādāniyassa dhammassa upanissayapaccayena paccayo—  ārammaṇūpanissayo, pakatūpanissayo…pe… . <span class="bold">Pakatūpanissayo</span>—  ariyā maggaṃ upanissāya anuppannaṃ samāpattiṃ uppādenti, uppannaṃ samāpattiṃ samāpajjanti, saṅkhāre aniccato dukkhato anattato vipassanti. Maggo ariyānaṃ atthappaṭisambhidāya dhammappaṭisambhidāya niruttippaṭisambhidāya paṭibhānappaṭisambhidāya ṭhānāṭṭhānakosallassa upanissayapaccayena paccayo. (3) </div>
</div>
</html>
