<html>
<div class="i">33.1 Umāpupphiyattheraapadāna</div>
<div class="h">Umāpupphiyavagga</div>
<div class="h">Umāpupphiyattheraapadāna</div>
<div class="q" id="p_20Ap1_3586"> <div class="divNumber">1.</div> <div class="p"> <table class="singleColumn"> <tr> <td> <div class="pN">3586</div> <div class="G">“Samāhitaṃ samāpannaṃ,</div> </td> </tr> <tr> <td> <div class="G">siddhatthamaparājitaṃ;</div> </td> </tr> <tr> <td> <div class="G">Samādhinā upaviṭṭhaṃ,</div> </td> </tr> <tr> <td> <div class="G">addasāhaṃ naruttamaṃ.</div> </td> </tr> </table> </div>
</div>
<div class="q" id="p_20Ap1_3587"> <div class="divNumber">2.</div> <div class="p"> <table class="singleColumn"> <tr> <td> <div class="pN">3587</div> <div class="G">Umāpupphaṃ gahetvāna,</div> </td> </tr> <tr> <td> <div class="G">buddhassa abhiropayiṃ;</div> </td> </tr> <tr> <td> <div class="G">Sabbapupphā ekasīsā,</div> </td> </tr> <tr> <td> <div class="G">uddhaṃvaṇṭā adhomukhā.</div> </td> </tr> </table> </div>
</div>
<div class="q" id="p_20Ap1_3588"> <div class="divNumber">3.</div> <div class="p"> <table class="singleColumn"> <tr> <td> <div class="pN">3588</div> <div class="G">Sucittā viya tiṭṭhante,</div> </td> </tr> <tr> <td> <div class="G">ākāse pupphasantharā;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tusitaṃ upapajjahaṃ.</div> </td> </tr> </table> </div>
</div>
<div class="q" id="p_20Ap1_3589"> <div class="divNumber">4.</div> <div class="p"> <table class="singleColumn"> <tr> <td> <div class="pN">3589</div> <div class="G">Catunnavutito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3590"> <div class="divNumber">5.</div> <div class="p"> <table class="singleColumn"> <tr> <td> <div class="pN">3590</div> <div class="G">Pañcapaññāsito kappe,</div> </td> </tr> <tr> <td> <div class="G">eko āsiṃ mahīpati;</div> </td> </tr> <tr> <td> <div class="G">Samantachadano nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3591"> <div class="divNumber">6.</div> <div class="p"> <table class="singleColumn"> <tr> <td> <div class="pN">3591</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3592"> <div class="p">
<span class="pN">3592</span>Itthaṃ sudaṃ āyasmā umāpupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3593">
<span class="pN">3593</span>Umāpupphiyattherassāpadānaṃ paṭhamaṃ.</div>
</html>
