<html>
<div class="i">40.1.8.1 Chattānisaṃsa</div>
<div class="h">Pilindavacchavagga</div>
<div class="h">Pilindavacchattheraapadāna</div>
<div class="h">Dānānisaṃsakathā</div>
<div class="h">Chattānisaṃsa</div>
<div class="q" id="p_20Ap1_4386"> <div class="divNumber">89.</div> <div class="p"> <table class="singleColumn"> <tr> <td> <div class="pN">4386</div> <div class="G">Chatte ca sugate datvā,</div> </td> </tr> <tr> <td> <div class="G">saṃghe gaṇavaruttame;</div> </td> </tr> <tr> <td> <div class="G">Aṭṭhānisaṃse anubhomi,</div> </td> </tr> <tr> <td> <div class="G">kammānucchavike mama.</div> </td> </tr> </table> </div>
</div>
<div class="q" id="p_20Ap1_4387"> <div class="divNumber">90.</div> <div class="p"> <table class="singleColumn"> <tr> <td> <div class="pN">4387</div> <div class="G">Sītaṃ uṇhaṃ na jānāmi,</div> </td> </tr> <tr> <td> <div class="G">rajojallaṃ na limpati;</div> </td> </tr> <tr> <td> <div class="G">Anupaddavo anīti ca,</div> </td> </tr> <tr> <td> <div class="G">homi apacito sadā.</div> </td> </tr> </table> </div>
</div>
<div class="q" id="p_20Ap1_4388"> <div class="divNumber">91.</div> <div class="p"> <table class="singleColumn"> <tr> <td> <div class="pN">4388</div> <div class="G">Sukhumacchaviko homi,</div> </td> </tr> <tr> <td> <div class="G">visadaṃ hoti mānasaṃ;</div> </td> </tr> <tr> <td> <div class="G">Chattasatasahassāni,</div> </td> </tr> <tr> <td> <div class="G">bhave saṃsarato mama.</div> </td> </tr> </table> </div>
</div>
<div class="q" id="p_20Ap1_4389"> <div class="divNumber">92.</div> <div class="p"> <table class="singleColumn"> <tr> <td> <div class="pN">4389</div> <div class="G">Sabbālaṅkārayuttāni,</div> </td> </tr> <tr> <td> <div class="G">tassa kammassa vāhasā;</div> </td> </tr> <tr> <td> <div class="G">Imaṃ jātiṃ ṭhapetvāna,</div> </td> </tr> <tr> <td> <div class="G">matthake dhārayanti me.</div> </td> </tr> </table> </div>
</div>
<div class="q" id="p_20Ap1_4390"> <div class="divNumber">93.</div> <div class="p"> <table class="singleColumn"> <tr> <td> <div class="pN">4390</div> <div class="G">Kasmā imāya jātiyā,</div> </td> </tr> <tr> <td> <div class="G">natthi me chattadhāraṇā;</div> </td> </tr> <tr> <td> <div class="G">Mama sabbaṃ kataṃ kammaṃ,</div> </td> </tr> <tr> <td> <div class="G">vimuttichattapattiyā.</div> </td> </tr> </table> </div>
</div>
</html>
