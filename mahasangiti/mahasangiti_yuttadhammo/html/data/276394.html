<html>
<div class="i">1.1.2.1 Vinītavatthuuddānagāthā</div>
<div class="h">Mahāvibhaṅga</div>
<div class="h">Pārājikakaṇḍa</div>
<div class="h">Dutiyapārājikasikkhāpada</div>
<div class="h">Vinītavatthuuddānagāthā</div>
<div class="q" id="p_1V_282"> <div class="p"> <table class="singleColumn"> <tr> <td> <div class="pN">282</div> <div class="G">Rajakehi pañca akkhātā,</div> </td> </tr> <tr> <td> <div class="G">caturo attharaṇehi ca;</div> </td> </tr> <tr> <td> <div class="G">Andhakārena ve pañca,</div> </td> </tr> <tr> <td> <div class="G">pañca hāraṇakena ca.</div> </td> </tr> </table> </div>
</div>
<div class="q" id="p_1V_283"> <div class="p"> <table class="singleColumn"> <tr> <td> <div class="pN">283</div> <div class="G">Niruttiyā pañca akkhātā,</div> </td> </tr> <tr> <td> <div class="G">vātehi apare duve;</div> </td> </tr> <tr> <td> <div class="G">Asambhinne kusāpāto,</div> </td> </tr> <tr> <td> <div class="G">jantaggena sahā dasa.</div> </td> </tr> </table> </div>
</div>
<div class="q" id="p_1V_284"> <div class="p"> <table class="singleColumn"> <tr> <td> <div class="pN">284</div> <div class="G">Vighāsehi pañca akkhātā,</div> </td> </tr> <tr> <td> <div class="G">pañca ceva amūlakā;</div> </td> </tr> <tr> <td> <div class="G">Dubbhikkhe kuramaṃsañca,</div> </td> </tr> <tr> <td> <div class="G">pūvasakkhalimodakā.</div> </td> </tr> </table> </div>
</div>
<div class="q" id="p_1V_285"> <div class="p"> <table class="singleColumn"> <tr> <td> <div class="pN">285</div> <div class="G">Chaparikkhārathavikā,</div> </td> </tr> <tr> <td> <div class="G">bhisivaṃsā na nikkhame;</div> </td> </tr> <tr> <td> <div class="G">Khādanīyañca vissāsaṃ,</div> </td> </tr> <tr> <td> <div class="G">sasaññāyapare duve.</div> </td> </tr> </table> </div>
</div>
<div class="q" id="p_1V_286"> <div class="p"> <table class="singleColumn"> <tr> <td> <div class="pN">286</div> <div class="G">Satta nāvaharāmāti,</div> </td> </tr> <tr> <td> <div class="G">satta ceva avāharuṃ;</div> </td> </tr> <tr> <td> <div class="G">Saṃghassa avaharuṃ satta,</div> </td> </tr> <tr> <td> <div class="G">pupphehi apare duve.</div> </td> </tr> </table> </div>
</div>
<div class="q" id="p_1V_287"> <div class="p"> <table class="singleColumn"> <tr> <td> <div class="pN">287</div> <div class="G">Tayo ca vuttavādino,</div> </td> </tr> <tr> <td> <div class="G">maṇi tīṇi atikkame;</div> </td> </tr> <tr> <td> <div class="G">Sūkarā ca migā macchā,</div> </td> </tr> <tr> <td> <div class="G">yānañcāpi pavattayi.</div> </td> </tr> </table> </div>
</div>
<div class="q" id="p_1V_288"> <div class="p"> <table class="singleColumn"> <tr> <td> <div class="pN">288</div> <div class="G">Duve pesī duve dārū,</div> </td> </tr> <tr> <td> <div class="G">paṃsukūlaṃ duve dakā;</div> </td> </tr> <tr> <td> <div class="G">Anupubbavidhānena,</div> </td> </tr> <tr> <td> <div class="G">tadañño na paripūrayi.</div> </td> </tr> </table> </div>
</div>
<div class="q" id="p_1V_289"> <div class="p"> <table class="singleColumn"> <tr> <td> <div class="pN">289</div> <div class="G">Sāvatthiyā caturo muṭṭhī,</div> </td> </tr> <tr> <td> <div class="G">dve vighāsā duve tiṇā;</div> </td> </tr> <tr> <td> <div class="G">Saṃghassa bhājayuṃ satta,</div> </td> </tr> <tr> <td> <div class="G">satta ceva assāmikā.</div> </td> </tr> </table> </div>
</div>
<div class="q" id="p_1V_290"> <div class="p"> <table class="singleColumn"> <tr> <td> <div class="pN">290</div> <div class="G">Dārudakā mattikā dve tiṇāni,</div> </td> </tr> <tr> <td> <div class="G">Saṃghassa satta avahāsi seyyaṃ;</div> </td> </tr> <tr> <td> <div class="G">Sassāmikaṃ na cāpi nīhareyya,</div> </td> </tr> <tr> <td> <div class="G">Hareyya sassāmikaṃ tāvakālikaṃ.</div> </td> </tr> </table> </div>
</div>
<div class="q" id="p_1V_291"> <div class="p"> <table class="singleColumn"> <tr> <td> <div class="pN">291</div> <div class="G">Campā rājagahe ceva,</div> </td> </tr> <tr> <td> <div class="G">vesāliyā ca ajjuko;</div> </td> </tr> <tr> <td> <div class="G">Bārāṇasī ca kosambī,</div> </td> </tr> <tr> <td> <div class="G">sāgalā daḷhikena cāti.</div> </td> </tr> </table> </div>
</div>
</html>
