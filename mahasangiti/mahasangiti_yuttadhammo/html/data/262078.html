<html>
<div class="i"> Kamma</div>
<div class="h">Kusalattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_149"> <div class="divNumber">11.</div> <div class="p">
<span class="pN">149</span>Kusalaṃ dhammaṃ paṭicca kusalo dhammo uppajjati kammapaccayā—  kusalaṃ ekaṃ khandhaṃ paṭicca…  tīṇi. </div>
</div>
<div class="q" id="p_36P1_150"> <div class="p">
<span class="pN">150</span>Akusalaṃ dhammaṃ paṭicca…  tīṇi. </div>
</div>
<div class="q" id="p_36P1_151"> <div class="p">
<span class="pN">151</span>Abyākataṃ dhammaṃ paṭicca abyākato dhammo uppajjati kammapaccayā—  vipākābyākataṃ kiriyābyākataṃ ekaṃ khandhaṃ paṭicca…pe…  paṭisandhikkhaṇe…pe…  ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ; asaññasattānaṃ ekaṃ mahābhūtaṃ paṭicca tayo mahābhūtā…pe…  mahābhūte paṭicca kaṭattārūpaṃ upādārūpaṃ. (1) </div>
</div>
<div class="q" id="p_36P1_152"> <div class="p">
<span class="pN">152</span>Kusalañca abyākatañca dhammaṃ paṭicca abyākato dhammo uppajjati kammapaccayā—  kusale khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="q" id="p_36P1_153"> <div class="p">
<span class="pN">153</span>Akusalañca abyākatañca dhammaṃ paṭicca abyākato dhammo uppajjati kammapaccayā—  akusale khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
</html>
