<html>
<div class="i"> Atthi</div>
<div class="h">Mahantaraduka</div>
<div class="h">Cittasahabhūduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2977"> <div class="divNumber">268.</div> <div class="p">
<span class="pN">2977</span>Cittasahabhū dhammo cittasahabhussa dhammassa atthipaccayena paccayo—  cittasahabhū eko khandho…pe… . (Paṭiccasadisaṃ.) (1) </div>
</div>
<div class="q" id="p_38P2_2978"> <div class="p">
<span class="pN">2978</span>Cittasahabhū dhammo nocittasahabhussa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2) </div>
</div>
<div class="q" id="p_38P2_2979"> <div class="p">
<span class="pN">2979</span>Cittasahabhū dhammo cittasahabhussa ca nocittasahabhussa ca dhammassa atthipaccayena paccayo—  cittasahabhū eko khandho…pe… . (Paṭiccasadisaṃ.) (3) </div>
</div>
<div class="q" id="p_38P2_2980"> <div class="p">
<span class="pN">2980</span>Nocittasahabhū dhammo nocittasahabhussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_2981"> <div class="p">
<span class="pN">2981</span>Nocittasahabhū dhammo cittasahabhussa dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (2) </div>
</div>
<div class="q" id="p_38P2_2982"> <div class="p">
<span class="pN">2982</span>Nocittasahabhū dhammo cittasahabhussa ca nocittasahabhussa ca dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (3) </div>
</div>
<div class="q" id="p_38P2_2983"> <div class="divNumber">269.</div> <div class="p">
<span class="pN">2983</span>Cittasahabhū ca nocittasahabhū ca dhammā cittasahabhussa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca cakkhuviññāṇañca dvinnaṃ khandhānaṃ…pe…  dve khandhā ca…pe… . (Sabbaṃ paṭisandhiyaṃ kātabbaṃ, sahajātaṃ purejātampi.) (1) </div>
</div>
<div class="q" id="p_38P2_2984"> <div class="p">
<span class="pN">2984</span>Cittasahabhū ca nocittasahabhū ca dhammā nocittasahabhussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  cakkhuviññāṇasahagatā khandhā cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā…pe…  cittasahabhū khandhā ca cittañca nocittasahabhūnaṃ cittasamuṭṭhānānaṃ rūpānaṃ atthipaccayena paccayo. <span class="bold">Sahajātā</span>—  cittasahabhū khandhā ca vatthu ca cittassa atthipaccayena paccayo. <span class="bold">Sahajātā</span>—  cittasahabhū khandhā ca mahābhūtā ca nocittasahabhūnaṃ cittasamuṭṭhānānaṃ rūpānaṃ atthipaccayena paccayo (paṭisandhikkhaṇe tīṇipi kātabbā). <span class="bold">Pacchājātā</span>—  cittasahabhū khandhā ca cittañca purejātassa imassa nocittasahabhussa kāyassa atthipaccayena paccayo. <span class="bold">Pacchājātā</span>—  cittasahabhū khandhā ca kabaḷīkāro āhāro ca imassa nocittasahabhussa kāyassa atthipaccayena paccayo. <span class="bold">Pacchājātā</span>—  cittasahabhū khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_2985"> <div class="p">
<span class="pN">2985</span>Cittasahabhū ca nocittasahabhū ca dhammā cittasahabhussa ca nocittasahabhussa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanaṃ ca…pe… . (Paccayavārasadisaṃ.) (3) </div>
</div>
</html>
