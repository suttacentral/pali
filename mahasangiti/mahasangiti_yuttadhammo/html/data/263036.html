<html>
<div class="i"> Kamma</div>
<div class="h">Ācayagāmittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_37P1_1607"> <div class="divNumber">60.</div> <div class="p">
<span class="pN">1607</span>Ācayagāmī dhammo ācayagāmissa dhammassa kammapaccayena paccayo—  ācayagāmī cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1608"> <div class="p">
<span class="pN">1608</span>Ācayagāmī dhammo nevācayagāmināpacayagāmissa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  ācayagāmī cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  ācayagāmī cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2) </div>
</div>
<div class="q" id="p_37P1_1609"> <div class="p">
<span class="pN">1609</span>Ācayagāmī dhammo ācayagāmissa ca nevācayagāmināpacayagāmissa ca dhammassa kammapaccayena paccayo—  ācayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_37P1_1610"> <div class="divNumber">61.</div> <div class="p">
<span class="pN">1610</span>Apacayagāmī dhammo apacayagāmissa dhammassa kammapaccayena paccayo—  apacayagāmī cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1611"> <div class="p">
<span class="pN">1611</span>Apacayagāmī dhammo nevācayagāmināpacayagāmissa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  apacayagāmī cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  apacayagāmī cetanā vipākānaṃ khandhānaṃ kammapaccayena paccayo. (2) </div>
</div>
<div class="q" id="p_37P1_1612"> <div class="p">
<span class="pN">1612</span>Apacayagāmī dhammo apacayagāmissa ca nevācayagāmināpacayagāmissa ca dhammassa kammapaccayena paccayo—  apacayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_37P1_1613"> <div class="p">
<span class="pN">1613</span>Nevācayagāmināpacayagāmī dhammo nevācayagāmināpacayagāmissa dhammassa kammapaccayena paccayo—  nevācayagāmināpacayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe nevācayagāmināpacayagāmī cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1) </div>
</div>
</html>
