<html>
<div class="i">5.1.7 Dhammakathā</div>
<div class="h">Khuddakaaḍḍhapaṇṇāsaka</div>
<div class="h">Ekavīsatimavagga</div>
<div class="h">Dhammakathā</div>
<div class="q" id="p_32Kv_2724"> <div class="divNumber">887.</div> <div class="p">
<span class="pN">2724</span>๐ Sabbe dhammā niyatāti? Āmantā. Micchattaniyatāti? Na hevaṃ vattabbe…pe…  sammattaniyatāti? Na hevaṃ vattabbe…pe…  natthi aniyato rāsīti? Na hevaṃ vattabbe…pe…  nanu atthi aniyato rāsīti? Āmantā. Hañci atthi aniyato rāsi, no ca vata re vattabbe—  “sabbe dhammā niyatā”ti. </div>
</div>
<div class="q" id="p_32Kv_2725"> <div class="p">
<span class="pN">2725</span>๐ Sabbe dhammā niyatāti? Āmantā. Nanu tayo rāsī vuttā bhagavatā—  “micchattaniyato rāsi, sammattaniyato rāsi, aniyato rāsī”ti? Āmantā. Hañci tayo rāsī vuttā bhagavatā—  “micchattaniyato rāsi, sammattaniyato rāsi, aniyato rāsi”, no ca vata re vattabbe—  “sabbe dhammā niyatā”ti. </div>
</div>
<div class="q" id="p_32Kv_2726"> <div class="p">
<span class="pN">2726</span>๐ Rūpaṃ rūpaṭṭhena niyatanti? Āmantā. Micchattaniyatanti? Na hevaṃ vattabbe…pe…  sammattaniyatanti? Na hevaṃ vattabbe…pe…  vedanā…pe…  saññā…pe…  saṅkhārā…pe…  viññāṇaṃ viññāṇaṭṭhena niyatanti? Āmantā. Micchattaniyatanti? Na hevaṃ vattabbe…pe…  sammattaniyatanti? Na hevaṃ vattabbe…pe… . </div>
</div>
<div class="q" id="p_32Kv_2727"> <div class="divNumber">888.</div> <div class="p">
<span class="pN">2727</span>× Na vattabbaṃ—  rūpaṃ rūpaṭṭhena niyataṃ…pe…  vedanā…pe…  saññā…pe…  saṅkhārā…pe…  viññāṇaṃ viññāṇaṭṭhena niyatanti? Āmantā. Rūpaṃ vedanā hoti…pe…  saññā hoti…  saṅkhārā honti…  viññāṇaṃ hoti…  vedanā…pe…  saññā…pe…  saṅkhārā…pe…  viññāṇaṃ rūpaṃ hoti…pe…  vedanā hoti…  saññā hoti…  saṅkhārā hontīti? Na hevaṃ vattabbe. Tena hi rūpaṃ rūpaṭṭhena niyataṃ, vedanā…pe…  saññā…pe…  saṅkhārā…pe…  viññāṇaṃ viññāṇaṭṭhena niyatanti. </div>
</div>
<div class="CENTER" id="p_32Kv_2728">
<span class="pN">2728</span>Dhammakathā niṭṭhitā.</div>
</html>
