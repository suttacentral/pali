<html>
<div class="i"> Adhipatyādi</div>
<div class="h">Cūḷantaraduka</div>
<div class="h">Sappaṭighaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipatyādi</div>
<div class="q" id="p_38P2_669"> <div class="divNumber">57.</div> <div class="p">
<span class="pN">669</span>Sappaṭighaṃ dhammaṃ paṭicca appaṭigho dhammo uppajjati adhipatipaccayā (paṭisandhi vajjetabbā, kaṭattārūpā ca)…  anantarapaccayā…  samanantarapaccayā…  sahajātapaccayā (sabbe mahābhūtā kātabbā)…  aññamaññapaccayā—  sappaṭighaṃ ekaṃ mahābhūtaṃ paṭicca dve mahābhūtā, dve mahābhūte…pe… . (1) </div>
</div>
<div class="q" id="p_38P2_670"> <div class="p">
<span class="pN">670</span>Sappaṭighaṃ dhammaṃ paṭicca appaṭigho dhammo uppajjati aññamaññapaccayā—  sappaṭighe mahābhūte paṭicca āpodhātu…pe… . (2) </div>
</div>
<div class="q" id="p_38P2_671"> <div class="p">
<span class="pN">671</span>Sappaṭighaṃ dhammaṃ paṭicca sappaṭigho ca appaṭigho ca dhammā uppajjanti aññamaññapaccayā—  sappaṭighaṃ ekaṃ mahābhūtaṃ paṭicca dve mahābhūtā āpodhātu ca, dve mahābhūte…pe… . (3) </div>
</div>
<div class="q" id="p_38P2_672"> <div class="divNumber">58.</div> <div class="p">
<span class="pN">672</span>Appaṭighaṃ dhammaṃ paṭicca appaṭigho dhammo uppajjati aññamaññapaccayā—  appaṭighaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā. (1) </div>
</div>
<div class="q" id="p_38P2_673"> <div class="p">
<span class="pN">673</span>Appaṭighaṃ dhammaṃ paṭicca sappaṭigho dhammo uppajjati aññamaññapaccayā—  āpodhātuṃ paṭicca sappaṭighā mahābhūtā. (Ime ajjhattikabāhirā mahābhūtā kātabbā.) (2) </div>
</div>
<div class="q" id="p_38P2_674"> <div class="p">
<span class="pN">674</span>Sappaṭighañca appaṭighañca dhammaṃ paṭicca sappaṭigho dhammo uppajjati aññamaññapaccayā—  sappaṭighaṃ ekaṃ mahābhūtañca āpodhātuñca paṭicca dve mahābhūtā…pe…  nissayapaccayā…pe…  avigatapaccayā. </div>
</div>
</html>
