<html>
<div class="i">11.2.5 Duggativinipātabhayasutta</div>
<div class="h">Sotāpattisaṃyutta</div>
<div class="h">Rājakārāmavagga</div>
<div class="h">Duggativinipātabhayasutta</div>
<div class="q" id="p_14S5_1881"> <div class="divNumber">1011.</div> <div class="p">
<span class="pN">1881</span>“Catūhi, bhikkhave, dhammehi samannāgato ariyasāvako sabbaduggativinipātabhayaṃ samatikkanto hoti. Katamehi catūhi? Idha, bhikkhave, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṃ buddho bhagavāti. Dhamme…pe…  saṃghe…pe…  ariyakantehi sīlehi samannāgato hoti akhaṇḍehi…pe…  samādhisaṃvattanikehi. Imehi kho, bhikkhave, catūhi dhammehi samannāgato ariyasāvako sabbaduggativinipātabhayaṃ samatikkanto hotī”ti. </div>
</div>
<div class="CENTER" id="p_14S5_1882">
<span class="pN">1882</span>Pañcamaṃ.</div>
</html>
