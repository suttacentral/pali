<html>
<div class="i"> Kammādi</div>
<div class="h">Piṭṭhiduka</div>
<div class="h">Rūpāvacaraduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kammādi</div>
<div class="q" id="p_38P2_4633"> <div class="divNumber">255.</div> <div class="p">
<span class="pN">4633</span>Rūpāvacaro dhammo rūpāvacarassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  rūpāvacarā cetanā sampayuttakānaṃ khandhānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  rūpāvacarā cetanā vipākānaṃ rūpāvacarānaṃ khandhānaṃ kammapaccayena paccayo. Rūpāvacaro dhammo narūpāvacarassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  rūpāvacarā cetanā cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  rūpāvacarā cetanā kaṭattārūpānaṃ kammapaccayena paccayo. Rūpāvacaro dhammo rūpāvacarassa ca narūpāvacarassa ca dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  rūpāvacarā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  rūpāvacarā cetanā vipākānaṃ rūpāvacarānaṃ khandhānaṃ kaṭattā ca rūpānaṃ kammapaccayena paccayo. (3) </div>
</div>
<div class="q" id="p_38P2_4634"> <div class="p">
<span class="pN">4634</span>Narūpāvacaro dhammo narūpāvacarassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  narūpāvacarā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  narūpāvacarā cetanā vipākānaṃ narūpāvacarānaṃ khandhānaṃ kaṭattā ca rūpānaṃ kammapaccayena paccayo… . (1) </div>
</div>
<div class="q" id="p_38P2_4635"> <div class="p">
<span class="pN">4635</span>Vipākapaccayena paccayo…  cattāri…  āhārapaccayena paccayo…  cattāri…  indriyapaccayena paccayo…  cattāri…  jhānapaccayena paccayo…  cattāri…  maggapaccayena paccayo…  cattāri…  sampayuttapaccayena paccayo…  dve. </div>
</div>
</html>
