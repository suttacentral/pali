<html>
<div class="i">4.1.4 Daddarajātaka</div>
<div class="h">Catukkanipāta</div>
<div class="h">Kāliṅgavagga</div>
<div class="h">Daddarajātaka</div>
<div class="q" id="p_22J_898"> <div class="divNumber">13.</div> <div class="p"> <table class="singleColumn"> <tr> <td> <div class="pN">898</div> <div class="G">“Imāni maṃ daddara tāpayanti,</div> </td> </tr> <tr> <td> <div class="G">Vācāduruttāni manussaloke;</div> </td> </tr> <tr> <td> <div class="G">Maṇḍūkabhakkhā udakantasevī,</div> </td> </tr> <tr> <td> <div class="G">Āsīvisaṃ maṃ avisā sapanti”.</div> </td> </tr> </table> </div>
</div>
<div class="q" id="p_22J_899"> <div class="divNumber">14.</div> <div class="p"> <table class="singleColumn"> <tr> <td> <div class="pN">899</div> <div class="G">“Sakā raṭṭhā pabbājito,</div> </td> </tr> <tr> <td> <div class="G">aññaṃ janapadaṃ gato;</div> </td> </tr> <tr> <td> <div class="G">Mahantaṃ koṭṭhaṃ kayirātha,</div> </td> </tr> <tr> <td> <div class="G">duruttānaṃ nidhetave.</div> </td> </tr> </table> </div>
</div>
<div class="q" id="p_22J_900"> <div class="divNumber">15.</div> <div class="p"> <table class="singleColumn"> <tr> <td> <div class="pN">900</div> <div class="G">Yattha posaṃ na jānanti,</div> </td> </tr> <tr> <td> <div class="G">jātiyā vinayena vā;</div> </td> </tr> <tr> <td> <div class="G">Na tattha mānaṃ kayirātha,</div> </td> </tr> <tr> <td> <div class="G">vasamaññātake jane.</div> </td> </tr> </table> </div>
</div>
<div class="q" id="p_22J_901"> <div class="divNumber">16.</div> <div class="p"> <table class="singleColumn"> <tr> <td> <div class="pN">901</div> <div class="G">Videsavāsaṃ vasato,</div> </td> </tr> <tr> <td> <div class="G">jātavedasamenapi;</div> </td> </tr> <tr> <td> <div class="G">Khamitabbaṃ sapaññena,</div> </td> </tr> <tr> <td> <div class="G">api dāsassa tajjitan”ti.</div> </td> </tr> </table> </div>
</div>
<div class="CENTER" id="p_22J_902">
<span class="pN">902</span>Daddarajātakaṃ catutthaṃ.</div>
</html>
