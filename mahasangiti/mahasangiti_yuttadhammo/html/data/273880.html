<html>
<div class="i">11.2.10 Saṃghavandanāsutta</div>
<div class="h">Sakkasaṃyutta</div>
<div class="h">Dutiyavagga</div>
<div class="h">Saṃghavandanāsutta</div>
<div class="q" id="p_12S1_1671"> <div class="divNumber">266.</div> <div class="p">
<span class="pN">1671</span>Sāvatthiyaṃ jetavane. Tatra kho…pe…  etadavoca—  “bhūtapubbaṃ, bhikkhave, sakko devānamindo mātaliṃ saṅgāhakaṃ āmantesi—  ‘yojehi, samma mātali, sahassayuttaṃ ājaññarathaṃ, uyyānabhūmiṃ gacchāma subhūmiṃ dassanāyā’ti. ‘Evaṃ, bhaddantavā’ti kho, bhikkhave, mātali saṅgāhako sakkassa devānamindassa paṭissutvā, sahassayuttaṃ ājaññarathaṃ yojetvā sakkassa devānamindassa paṭivedesi—  ‘yutto kho te, mārisa, sahassayutto ājaññaratho, yassadāni kālaṃ maññasī’ti. Atha kho, bhikkhave, sakko devānamindo vejayantapāsādā orohanto añjaliṃ katvā sudaṃ bhikkhusaṃghaṃ namassati. Atha kho, bhikkhave, mātali saṅgāhako sakkaṃ devānamindaṃ gāthāya ajjhabhāsi—  </div>
</div>
<div class="q" id="p_12S1_1672"> <div class="p"> <table class="singleColumn"> <tr> <td> <div class="pN">1672</div> <div class="G">‘Tañhi ete namasseyyuṃ,</div> </td> </tr> <tr> <td> <div class="G">pūtidehasayā narā;</div> </td> </tr> <tr> <td> <div class="G">Nimuggā kuṇapamhete,</div> </td> </tr> <tr> <td> <div class="G">khuppipāsasamappitā.</div> </td> </tr> </table> </div>
</div>
<div class="q" id="p_12S1_1673"> <div class="p"> <table class="singleColumn"> <tr> <td> <div class="pN">1673</div> <div class="G">Kiṃ nu tesaṃ pihayasi,</div> </td> </tr> <tr> <td> <div class="G">anāgārāna vāsava;</div> </td> </tr> <tr> <td> <div class="G">Ācāraṃ isinaṃ brūhi,</div> </td> </tr> <tr> <td> <div class="G">taṃ suṇoma vaco tavā’ti.</div> </td> </tr> </table> </div>
</div>
<div class="q" id="p_12S1_1674"> <div class="p"> <table class="singleColumn"> <tr> <td> <div class="pN">1674</div> <div class="G">‘Etaṃ tesaṃ pihayāmi,</div> </td> </tr> <tr> <td> <div class="G">anāgārāna mātali;</div> </td> </tr> <tr> <td> <div class="G">Yamhā gāmā pakkamanti,</div> </td> </tr> <tr> <td> <div class="G">anapekkhā vajanti te.</div> </td> </tr> </table> </div>
</div>
<div class="q" id="p_12S1_1675"> <div class="p"> <table class="singleColumn"> <tr> <td> <div class="pN">1675</div> <div class="G">Na tesaṃ koṭṭhe openti,</div> </td> </tr> <tr> <td> <div class="G">na kumbhi na kaḷopiyaṃ;</div> </td> </tr> <tr> <td> <div class="G">Paraniṭṭhitamesānā,</div> </td> </tr> <tr> <td> <div class="G">tena yāpenti subbatā.</div> </td> </tr> </table> </div>
</div>
<div class="q" id="p_12S1_1676"> <div class="p"> <table class="singleColumn"> <tr> <td> <div class="pN">1676</div> <div class="G">Sumantamantino dhīrā,</div> </td> </tr> <tr> <td> <div class="G">tuṇhībhūtā samañcarā;</div> </td> </tr> <tr> <td> <div class="G">Devā viruddhā asurehi,</div> </td> </tr> <tr> <td> <div class="G">puthu maccā ca mātali.</div> </td> </tr> </table> </div>
</div>
<div class="q" id="p_12S1_1677"> <div class="p"> <table class="singleColumn"> <tr> <td> <div class="pN">1677</div> <div class="G">Aviruddhā viruddhesu,</div> </td> </tr> <tr> <td> <div class="G">attadaṇḍesu nibbutā;</div> </td> </tr> <tr> <td> <div class="G">Sādānesu anādānā,</div> </td> </tr> <tr> <td> <div class="G">te namassāmi mātalī’ti.</div> </td> </tr> </table> </div>
</div>
<div class="q" id="p_12S1_1678"> <div class="p"> <table class="singleColumn"> <tr> <td> <div class="pN">1678</div> <div class="G">‘Seṭṭhā hi kira lokasmiṃ,</div> </td> </tr> <tr> <td> <div class="G">ye tvaṃ sakka namassasi;</div> </td> </tr> <tr> <td> <div class="G">Ahampi te namassāmi,</div> </td> </tr> <tr> <td> <div class="G">ye namassasi vāsavā’”ti.</div> </td> </tr> </table> </div>
</div>
<div class="q" id="p_12S1_1679"> <div class="p"> <table class="singleColumn"> <tr> <td> <div class="pN">1679</div> <div class="G">Idaṃ vatvāna maghavā,</div> </td> </tr> <tr> <td> <div class="G">devarājā sujampati;</div> </td> </tr> <tr> <td> <div class="G">Bhikkhusaṃghaṃ namassitvā,</div> </td> </tr> <tr> <td> <div class="G">pamukho rathamāruhīti.</div> </td> </tr> </table> </div>
</div>
<div class="CENTER" id="p_12S1_1680">
<span class="pN">1680</span>Dutiyo vaggo.</div>
<div class="SUMMARY" id="p_12S1_1681">
<span class="pN">1681</span><span class="firstLetter">T</span>assuddānaṃ</div>
<div class="q" id="p_12S1_1682"> <div class="p"> <table class="singleColumn"> <tr> <td> <div class="pN">1682</div> <div class="G">Devā pana tayo vuttā,</div> </td> </tr> <tr> <td> <div class="G">daliddañca rāmaṇeyyakaṃ;</div> </td> </tr> <tr> <td> <div class="G">Yajamānañca vandanā,</div> </td> </tr> <tr> <td> <div class="G">tayo sakkanamassanāti.</div> </td> </tr> </table> </div>
</div>
</html>
