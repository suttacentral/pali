<html>
<div class="i">8.3 Buddhasaññakattheraapadāna</div>
<div class="h">Nāgasamālavagga</div>
<div class="h">Buddhasaññakattheraapadāna</div>
<div class="q" id="p_20Ap1_1601"> <div class="divNumber">9.</div> <div class="p"> <table class="singleColumn"> <tr> <td> <div class="pN">1601</div> <div class="G">“Dumagge paṃsukūlikaṃ,</div> </td> </tr> <tr> <td> <div class="G">laggaṃ disvāna satthuno;</div> </td> </tr> <tr> <td> <div class="G">Tato tamañjaliṃ katvā,</div> </td> </tr> <tr> <td> <div class="G">paṃsukūlaṃ avandahaṃ.</div> </td> </tr> </table> </div>
</div>
<div class="q" id="p_20Ap1_1602"> <div class="divNumber">10.</div> <div class="p"> <table class="singleColumn"> <tr> <td> <div class="pN">1602</div> <div class="G">Dvenavute ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhasaññāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1603"> <div class="divNumber">11.</div> <div class="p"> <table class="singleColumn"> <tr> <td> <div class="pN">1603</div> <div class="G">Ito catutthake kappe,</div> </td> </tr> <tr> <td> <div class="G">dumasārosi khattiyo;</div> </td> </tr> <tr> <td> <div class="G">Cāturanto vijitāvī,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1604"> <div class="divNumber">12.</div> <div class="p"> <table class="singleColumn"> <tr> <td> <div class="pN">1604</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1605"> <div class="p">
<span class="pN">1605</span>Itthaṃ sudaṃ āyasmā buddhasaññako thero imā gāthāyo abhāsitthāti. </div>
</div>
<div class="CENTER" id="p_20Ap1_1606">
<span class="pN">1606</span>Buddhasaññakattherassāpadānaṃ tatiyaṃ.</div>
</html>
