<html>
<div class="i">4.3.4 Cammasāṭakajātaka</div>
<div class="h">Catukkanipāta</div>
<div class="h">Kuṭidūsakavagga</div>
<div class="h">Cammasāṭakajātaka</div>
<div class="q" id="p_22J_1002"> <div class="divNumber">93.</div> <div class="p"> <table class="singleColumn"> <tr> <td> <div class="pN">1002</div> <div class="G">“Kalyāṇarūpo vatayaṃ catuppado,</div> </td> </tr> <tr> <td> <div class="G">Subhaddako ceva supesalo ca;</div> </td> </tr> <tr> <td> <div class="G">Yo brāhmaṇaṃ jātimantūpapannaṃ,</div> </td> </tr> <tr> <td> <div class="G">Apacāyati meṇḍavaro yasassī”.</div> </td> </tr> </table> </div>
</div>
<div class="q" id="p_22J_1003"> <div class="divNumber">94.</div> <div class="p"> <table class="singleColumn"> <tr> <td> <div class="pN">1003</div> <div class="G">“Mā brāhmaṇa ittaradassanena,</div> </td> </tr> <tr> <td> <div class="G">Vissāsamāpajji catuppadassa;</div> </td> </tr> <tr> <td> <div class="G">Daḷhappahāraṃ abhikaṅkhamāno,</div> </td> </tr> <tr> <td> <div class="G">Avasakkatī dassati suppahāraṃ”.</div> </td> </tr> </table> </div>
</div>
<div class="q" id="p_22J_1004"> <div class="divNumber">95.</div> <div class="p"> <table class="singleColumn"> <tr> <td> <div class="pN">1004</div> <div class="G">Ūruṭṭhi bhaggaṃ pavaṭṭito khāribhāro,</div> </td> </tr> <tr> <td> <div class="G">Sabbañca bhaṇḍaṃ brāhmaṇassa bhinnaṃ;</div> </td> </tr> <tr> <td> <div class="G">Ubhopi bāhā paggayha kandati,</div> </td> </tr> <tr> <td> <div class="G">“Abhidhāvatha haññate brahmacārī.</div> </td> </tr> </table> </div>
</div>
<div class="q" id="p_22J_1005"> <div class="divNumber">96.</div> <div class="p"> <table class="singleColumn"> <tr> <td> <div class="pN">1005</div> <div class="G">Evaṃ so nihato seti,</div> </td> </tr> <tr> <td> <div class="G">yo apūjaṃ pasaṃsati;</div> </td> </tr> <tr> <td> <div class="G">Yathāhamajja pahato,</div> </td> </tr> <tr> <td> <div class="G">hato meṇḍena dummatī”ti.</div> </td> </tr> </table> </div>
</div>
<div class="CENTER" id="p_22J_1006">
<span class="pN">1006</span>Cammasāṭakajātakaṃ catutthaṃ.</div>
</html>
