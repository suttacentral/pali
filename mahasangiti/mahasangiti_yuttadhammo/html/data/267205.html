<html>
<div class="i">8.1 Nāgasamālattheraapadāna</div>
<div class="h">Nāgasamālavagga</div>
<div class="h">Nāgasamālattheraapadāna</div>
<div class="q" id="p_20Ap1_1589"> <div class="divNumber">1.</div> <div class="p"> <table class="singleColumn"> <tr> <td> <div class="pN">1589</div> <div class="G">“Āpāṭaliṃ ahaṃ pupphaṃ,</div> </td> </tr> <tr> <td> <div class="G">ujjhitaṃ sumahāpathe;</div> </td> </tr> <tr> <td> <div class="G">Thūpamhi abhiropesiṃ,</div> </td> </tr> <tr> <td> <div class="G">sikhino lokabandhuno.</div> </td> </tr> </table> </div>
</div>
<div class="q" id="p_20Ap1_1590"> <div class="divNumber">2.</div> <div class="p"> <table class="singleColumn"> <tr> <td> <div class="pN">1590</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">thūpapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1591"> <div class="divNumber">3.</div> <div class="p"> <table class="singleColumn"> <tr> <td> <div class="pN">1591</div> <div class="G">Ito pannarase kappe,</div> </td> </tr> <tr> <td> <div class="G">bhūmiyo nāma khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1592"> <div class="divNumber">4.</div> <div class="p"> <table class="singleColumn"> <tr> <td> <div class="pN">1592</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1593"> <div class="p">
<span class="pN">1593</span>Itthaṃ sudaṃ āyasmā nāgasamālo thero imā gāthāyo abhāsitthāti. </div>
</div>
<div class="CENTER" id="p_20Ap1_1594">
<span class="pN">1594</span>Nāgasamālattherassāpadānaṃ paṭhamaṃ.</div>
</html>
