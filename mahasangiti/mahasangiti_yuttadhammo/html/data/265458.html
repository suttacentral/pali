<html>
<div class="i"> Atthi</div>
<div class="h">Upādānagocchaka</div>
<div class="h">Upādānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_3611"> <div class="divNumber">34.</div> <div class="p">
<span class="pN">3611</span>Upādāno dhammo upādānassa dhammassa atthipaccayena paccayo—  diṭṭhupādānaṃ kāmupādānassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_3612"> <div class="p">
<span class="pN">3612</span>Upādāno dhammo noupādānassa dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  upādānā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. <span class="bold">Pacchājātā</span>—  upādānā purejātassa imassa kāyassa atthipaccayena paccayo. (2) </div>
</div>
<div class="q" id="p_38P2_3613"> <div class="p">
<span class="pN">3613</span>Upādāno dhammo upādānassa ca noupādānassa ca dhammassa atthipaccayena paccayo. (Saṃkhittaṃ, paṭiccasadisaṃ.) (3) </div>
</div>
<div class="q" id="p_38P2_3614"> <div class="divNumber">35.</div> <div class="p">
<span class="pN">3614</span>Noupādāno dhammo noupādānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ, vitthāretabbaṃ.) (1) </div>
</div>
<div class="q" id="p_38P2_3615"> <div class="p">
<span class="pN">3615</span>Noupādāno dhammo upādānassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  (Sahajātasadisaṃ.) <span class="bold">Purejātaṃ</span>—  (Purejātasadisaṃ.) (2) </div>
</div>
<div class="q" id="p_38P2_3616"> <div class="p">
<span class="pN">3616</span>Noupādāno dhammo upādānassa ca noupādānassa ca dhammassa atthipaccayena paccayo—  sahajātaṃ, purejātaṃ. (Saṃkhittaṃ, sahajātasadisaṃ sahajātaṃ vibhajitabbaṃ, purejātasadisaṃ purejātaṃ.) (3) </div>
</div>
<div class="q" id="p_38P2_3617"> <div class="divNumber">36.</div> <div class="p">
<span class="pN">3617</span>Upādāno ca noupādāno ca dhammā upādānassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  diṭṭhupādānañca sampayuttakā ca khandhā kāmupādānassa atthipaccayena paccayo (cakkaṃ). <span class="bold">Sahajātaṃ</span>—  diṭṭhupādānañca vatthu ca kāmupādānassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_3618"> <div class="p">
<span class="pN">3618</span>Upādāno ca noupādāno ca dhammā noupādānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  noupādāno eko khandho ca upādānā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā ca…pe… . <span class="bold">Sahajātā</span>—  upādānā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Sahajātā</span>—  upādānā ca vatthu ca noupādānānaṃ khandhānaṃ atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  upādānā ca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_3619"> <div class="p">
<span class="pN">3619</span>Upādāno ca noupādāno ca dhammā upādānassa ca noupādānassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  noupādāno eko khandho ca diṭṭhupādānañca tiṇṇannaṃ khandhānaṃ kāmupādānassa ca cittasamuṭṭhānānaṃ rūpānaṃ atthipaccayena paccayo…pe…  dve khandhā ca…pe…  (cakkaṃ). <span class="bold">Sahajātaṃ</span>—  diṭṭhupādānañca vatthu ca kāmupādānassa sampayuttakānañca khandhānaṃ atthipaccayena paccayo. (Cakkaṃ.) (3) </div>
</div>
</html>
