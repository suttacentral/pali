<html>
<div class="i">37.8 Ekacampakapupphiyattheraapadāna</div>
<div class="h">Mandāravapupphiyavagga</div>
<div class="h">Ekacampakapupphiyattheraapadāna</div>
<div class="q" id="p_20Ap1_4073"> <div class="divNumber">27.</div> <div class="p"> <table class="singleColumn"> <tr> <td> <div class="pN">4073</div> <div class="G">“Upasanto ca sambuddho,</div> </td> </tr> <tr> <td> <div class="G">vasatī pabbatantare;</div> </td> </tr> <tr> <td> <div class="G">Ekacampakamādāya,</div> </td> </tr> <tr> <td> <div class="G">upagacchiṃ naruttamaṃ.</div> </td> </tr> </table> </div>
</div>
<div class="q" id="p_20Ap1_4074"> <div class="divNumber">28.</div> <div class="p"> <table class="singleColumn"> <tr> <td> <div class="pN">4074</div> <div class="G">Pasannacitto sumano,</div> </td> </tr> <tr> <td> <div class="G">paccekamunimuttamaṃ;</div> </td> </tr> <tr> <td> <div class="G">Ubhohatthehi paggayha,</div> </td> </tr> <tr> <td> <div class="G">pūjayiṃ aparājitaṃ.</div> </td> </tr> </table> </div>
</div>
<div class="q" id="p_20Ap1_4075"> <div class="divNumber">29.</div> <div class="p"> <table class="singleColumn"> <tr> <td> <div class="pN">4075</div> <div class="G">Pañcasaṭṭhimhito kappe,</div> </td> </tr> <tr> <td> <div class="G">yaṃ pupphamabhipūjayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_4076"> <div class="divNumber">30.</div> <div class="p"> <table class="singleColumn"> <tr> <td> <div class="pN">4076</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_4077"> <div class="p">
<span class="pN">4077</span>Itthaṃ sudaṃ āyasmā ekacampakapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_4078">
<span class="pN">4078</span>Ekacampakapupphiyattherassāpadānaṃ aṭṭhamaṃ.</div>
</html>
