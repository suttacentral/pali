<html>
<div class="i">2.1.6 Paṭiccasamuppādādi</div>
<div class="h">Niddesa</div>
<div class="h">Paṭhamanaya saṅgahāsaṅgahapadaniddesa</div>
<div class="h">Paṭiccasamuppādādi</div>
<div class="q" id="p_31Dht_107"> <div class="divNumber">61.</div> <div class="p">
<span class="pN">107</span>Avijjā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_108"> <div class="divNumber">62.</div> <div class="p">
<span class="pN">108</span>Avijjāpaccayā saṅkhārā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā. </div>
</div>
<div class="q" id="p_31Dht_109"> <div class="divNumber">63.</div> <div class="p">
<span class="pN">109</span>Saṅkhārapaccayā viññāṇaṃ ekena khandhena ekenāyatanena sattahi dhātūhi saṅgahitaṃ. Katihi asaṅgahitaṃ? Catūhi khandhehi ekādasahāyatanehi ekādasahi dhātūhi asaṅgahitaṃ. </div>
</div>
<div class="q" id="p_31Dht_110"> <div class="divNumber">64.</div> <div class="p">
<span class="pN">110</span>Viññāṇapaccayā nāmarūpaṃ catūhi khandhehi ekādasahāyatanehi ekādasahi dhātūhi saṅgahitaṃ. Katihi asaṅgahitaṃ? Ekena khandhena ekenāyatanena sattahi dhātūhi asaṅgahitaṃ. </div>
</div>
<div class="q" id="p_31Dht_111"> <div class="divNumber">65.</div> <div class="p">
<span class="pN">111</span>Nāmarūpapaccayā saḷāyatanaṃ dvīhi khandhehi chahāyatanehi dvādasahi dhātūhi saṅgahitaṃ. Katihi asaṅgahitaṃ? Tīhi khandhehi chahāyatanehi chahi dhātūhi asaṅgahitaṃ. </div>
</div>
<div class="q" id="p_31Dht_112"> <div class="divNumber">66.</div> <div class="p">
<span class="pN">112</span>Saḷāyatanapaccayā phasso…  phassapaccayā vedanā…  vedanāpaccayā taṇhā…  taṇhāpaccayā upādānaṃ…  kammabhavo ekena khandhena ekenāyatanena ekāya dhātuyā saṅgahito. Katihi asaṅgahito? Catūhi khandhehi ekādasahāyatanehi sattarasahi dhātūhi asaṅgahito. </div>
</div>
<div class="q" id="p_31Dht_113"> <div class="divNumber">67.</div> <div class="p">
<span class="pN">113</span>Upapattibhavo…  kāmabhavo…  saññābhavo…  pañcavokārabhavo pañcahi khandhehi ekādasahāyatanehi sattarasahi dhātūhi saṅgahito. Katihi asaṅgahito? Na kehici khandhehi ekenāyatanena ekāya dhātuyā asaṅgahito. </div>
</div>
<div class="q" id="p_31Dht_114"> <div class="divNumber">68.</div> <div class="p">
<span class="pN">114</span>Rūpabhavo pañcahi khandhehi pañcahāyatanehi aṭṭhahi dhātūhi saṅgahito. Katihi asaṅgahito? Na kehici khandhehi sattahāyatanehi dasahi dhātūhi asaṅgahito. </div>
</div>
<div class="q" id="p_31Dht_115"> <div class="divNumber">69.</div> <div class="p">
<span class="pN">115</span>Arūpabhavo…  nevasaññānāsaññābhavo…  catuvokārabhavo catūhi khandhehi dvīhāyatanehi dvīhi dhātūhi saṅgahito. Katihi asaṅgahito? Ekena khandhena dasahāyatanehi soḷasahi dhātūhi asaṅgahito. </div>
</div>
<div class="q" id="p_31Dht_116"> <div class="divNumber">70.</div> <div class="p">
<span class="pN">116</span>Asaññābhavo…  ekavokārabhavo ekena khandhena dvīhāyatanehi dvīhi dhātūhi saṅgahito. Katihi asaṅgahito? Catūhi khandhehi dasahāyatanehi soḷasahi dhātūhi asaṅgahito. </div>
</div>
<div class="q" id="p_31Dht_117"> <div class="divNumber">71.</div> <div class="p">
<span class="pN">117</span>Jāti dvīhi khandhehi…  jarā dvīhi khandhehi…  maraṇaṃ dvīhi khandhehi ekenāyatanena ekāya dhātuyā saṅgahitaṃ. Katihi asaṅgahitaṃ? Tīhi khandhehi ekādasahāyatanehi sattarasahi dhātūhi asaṅgahitaṃ. </div>
</div>
<div class="q" id="p_31Dht_118"> <div class="divNumber">72.</div> <div class="p">
<span class="pN">118</span>Soko…  paridevo…  dukkhaṃ…  domanassaṃ…  upāyāso…  satipaṭṭhānaṃ…  sammappadhānaṃ ekena khandhena ekenāyatanena ekāya dhātuyā saṅgahitaṃ. Katihi asaṅgahitaṃ? Catūhi khandhehi ekādasahāyatanehi sattarasahi dhātūhi asaṅgahitaṃ. </div>
</div>
<div class="q" id="p_31Dht_119"> <div class="divNumber">73.</div> <div class="p">
<span class="pN">119</span>Iddhipādo dvīhi khandhehi dvīhāyatanehi dvīhi dhātūhi saṅgahito. Katihi asaṅgahito? Tīhi khandhehi dasahāyatanehi soḷasahi dhātūhi asaṅgahito. </div>
</div>
<div class="q" id="p_31Dht_120"> <div class="divNumber">74.</div> <div class="p">
<span class="pN">120</span>Jhānaṃ dvīhi khandhehi ekenāyatanena ekāya dhātuyā saṅgahitaṃ. Katihi asaṅgahitaṃ? Tīhi khandhehi ekādasahāyatanehi sattarasahi dhātūhi asaṅgahitaṃ. </div>
</div>
<div class="q" id="p_31Dht_121"> <div class="divNumber">75.</div> <div class="p">
<span class="pN">121</span>Appamaññā…  pañcindriyāni…  pañca balāni…  satta bojjhaṅgā…  ariyo aṭṭhaṅgiko maggo…  phasso…  vedanā…  saññā…  cetanā…  adhimokkho…  manasikāro ekena khandhena ekenāyatanena ekāya dhātuyā saṅgahito. Katihi asaṅgahito? Catūhi khandhehi ekādasahāyatanehi sattarasahi dhātūhi asaṅgahito. </div>
</div>
<div class="q" id="p_31Dht_122"> <div class="divNumber">76.</div> <div class="p">
<span class="pN">122</span>Cittaṃ ekena khandhena ekenāyatanena sattahi dhātūhi saṅgahitaṃ. Katihi asaṅgahitaṃ? Catūhi khandhehi ekādasahāyatanehi ekādasahi dhātūhi asaṅgahitaṃ. </div>
</div>
</html>
