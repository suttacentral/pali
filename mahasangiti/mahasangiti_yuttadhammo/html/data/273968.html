<html>
<div class="i">2.1.9 Pabbatasutta</div>
<div class="h">Abhisamayasaṃyutta</div>
<div class="h">Abhisamayavagga</div>
<div class="h">Pabbatasutta</div>
<div class="q" id="p_12S2_629"> <div class="divNumber">82.</div> <div class="p">
<span class="pN">629</span>Sāvatthiyaṃ viharati. “Seyyathāpi, bhikkhave, puriso himavato pabbatarājassa satta sāsapamattiyo pāsāṇasakkharā upanikkhipeyya. Taṃ kiṃ maññatha, bhikkhave, katamaṃ nu kho bahutaraṃ, yā vā satta sāsapamattiyo pāsāṇasakkharā upanikkhittā yo vā himavā pabbatarājā”ti? </div>
</div>
<div class="q" id="p_12S2_630"> <div class="p">
<span class="pN">630</span>“Etadeva, bhante, bahutaraṃ yadidaṃ himavā pabbatarājā; appamattikā satta sāsapamattiyo pāsāṇasakkharā upanikkhittā. Neva satimaṃ kalaṃ upenti na sahassimaṃ kalaṃ upenti na satasahassimaṃ kalaṃ upenti himavantaṃ pabbatarājānaṃ upanidhāya satta sāsapamattiyo pāsāṇasakkharā upanikkhittā”ti. “Evameva kho…pe…  dhammacakkhupaṭilābho”ti. </div>
</div>
<div class="CENTER" id="p_12S2_631">
<span class="pN">631</span>Navamaṃ.</div>
</html>
