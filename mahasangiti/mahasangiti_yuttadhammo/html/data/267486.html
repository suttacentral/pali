<html>
<div class="i">36.2 Yavakalāpiyattheraapadāna</div>
<div class="h">Saddasaññakavagga</div>
<div class="h">Yavakalāpiyattheraapadāna</div>
<div class="q" id="p_20Ap1_3977"> <div class="divNumber">6.</div> <div class="p"> <table class="singleColumn"> <tr> <td> <div class="pN">3977</div> <div class="G">“Nagare aruṇavatiyā,</div> </td> </tr> <tr> <td> <div class="G">āsiṃ yavasiko tadā;</div> </td> </tr> <tr> <td> <div class="G">Panthe disvāna sambuddhaṃ,</div> </td> </tr> <tr> <td> <div class="G">yavakalāpaṃ santhariṃ.</div> </td> </tr> </table> </div>
</div>
<div class="q" id="p_20Ap1_3978"> <div class="divNumber">7.</div> <div class="p"> <table class="singleColumn"> <tr> <td> <div class="pN">3978</div> <div class="G">Anukampako kāruṇiko,</div> </td> </tr> <tr> <td> <div class="G">sikhī lokagganāyako;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">nisīdi yavasanthare.</div> </td> </tr> </table> </div>
</div>
<div class="q" id="p_20Ap1_3979"> <div class="divNumber">8.</div> <div class="p"> <table class="singleColumn"> <tr> <td> <div class="pN">3979</div> <div class="G">Disvā nisinnaṃ vimalaṃ,</div> </td> </tr> <tr> <td> <div class="G">mahājhāyiṃ vināyakaṃ;</div> </td> </tr> <tr> <td> <div class="G">Pāmojjaṃ janayitvāna,</div> </td> </tr> <tr> <td> <div class="G">tattha kālaṅkato ahaṃ.</div> </td> </tr> </table> </div>
</div>
<div class="q" id="p_20Ap1_3980"> <div class="divNumber">9.</div> <div class="p"> <table class="singleColumn"> <tr> <td> <div class="pN">3980</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ kammamakariṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">yavatthare idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3981"> <div class="divNumber">10.</div> <div class="p"> <table class="singleColumn"> <tr> <td> <div class="pN">3981</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3982"> <div class="p">
<span class="pN">3982</span>Itthaṃ sudaṃ āyasmā yavakalāpiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3983">
<span class="pN">3983</span>Yavakalāpiyattherassāpadānaṃ dutiyaṃ.</div>
</html>
