<html>
<div class="i"> Hetu-ārammaṇa</div>
<div class="h">Vipākattika</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu-ārammaṇa</div>
<div class="q" id="p_40P13_33"> <div class="divNumber">17.</div> <div class="p">
<span class="pN">33</span>Vipākaṃ dhammaṃ paṭicca navipāko dhammo uppajjati hetupaccayā. Vipākaṃ dhammaṃ paṭicca navipākadhammadhammo uppajjati hetupaccayā. Vipākaṃ dhammaṃ paṭicca nanevavipākanavipākadhammadhammo uppajjati hetupaccayā. Vipākaṃ dhammaṃ paṭicca navipākadhammadhammo ca nanevavipākanavipākadhammadhammo ca dhammā uppajjanti hetupaccayā. Vipākaṃ dhammaṃ paṭicca navipāko ca navipākadhammadhammo ca dhammā uppajjanti hetupaccayā. (Pañca pañhā.) </div>
</div>
<div class="q" id="p_40P13_34"> <div class="divNumber">18.</div> <div class="p">
<span class="pN">34</span>Vipākadhammadhammaṃ paṭicca navipākadhammadhammo uppajjati hetupaccayā. Vipākadhammadhammaṃ paṭicca navipāko dhammo uppajjati hetupaccayā. Vipākadhammadhammaṃ paṭicca nanevavipākanavipākadhammadhammo uppajjati hetupaccayā. Vipākadhammadhammaṃ paṭicca navipāko ca nanevavipākanavipākadhammadhammo ca dhammā uppajjanti hetupaccayā. Vipākadhammadhammaṃ paṭicca navipāko ca navipākadhammadhammo ca dhammā uppajjanti hetupaccayā. (Pañca pañhā.) </div>
</div>
<div class="q" id="p_40P13_35"> <div class="divNumber">19.</div> <div class="p">
<span class="pN">35</span>Nevavipākanavipākadhammadhammaṃ paṭicca nanevavipākanavipākadhammadhammo uppajjati hetupaccayā. Nevavipākanavipākadhammadhammaṃ paṭicca navipāko dhammo uppajjati hetupaccayā. Nevavipākanavipākadhammadhammaṃ paṭicca navipākadhammadhammo uppajjati hetupaccayā. Nevavipākanavipākadhammadhammaṃ paṭicca navipākadhammadhammo ca nanevavipākanavipākadhammadhammo ca dhammā uppajjanti hetupaccayā. Nevavipākanavipākadhammadhammaṃ paṭicca navipāko ca navipākadhammadhammo ca dhammā uppajjanti hetupaccayā. (Pañca pañhā.) </div>
</div>
<div class="q" id="p_40P13_36"> <div class="divNumber">20.</div> <div class="p">
<span class="pN">36</span>Vipākañca nevavipākanavipākadhammadhammañca dhammaṃ paṭicca navipāko dhammo uppajjati hetupaccayā. Vipākañca nevavipākanavipākadhammadhammañca dhammaṃ paṭicca navipākadhammadhammo uppajjati hetupaccayā. Vipākañca nevavipākanavipākadhammadhammañca dhammaṃ paṭicca nanevavipākanavipākadhammadhammo uppajjati hetupaccayā. Vipākañca nevavipākanavipākadhammadhammañca dhammaṃ paṭicca navipākadhammadhammo ca nanevavipākanavipākadhammadhammo ca dhammā uppajjanti hetupaccayā. Vipākañca nevavipākanavipākadhammadhammañca dhammaṃ paṭicca navipāko ca navipākadhammadhammo ca dhammā uppajjanti hetupaccayā. </div>
</div>
<div class="q" id="p_40P13_37"> <div class="p">
<span class="pN">37</span>Vipākadhammadhammañca nevavipākanavipākadhammadhammañca dhammaṃ paṭicca navipāko dhammo uppajjati hetupaccayā. Vipākadhammadhammañca nevavipākanavipākadhammadhammañca dhammaṃ paṭicca navipākadhammadhammo uppajjati hetupaccayā. Vipākadhammadhammañca nevavipākanavipākadhammadhammañca dhammaṃ paṭicca navipāko ca navipākadhammadhammo ca dhammā uppajjanti hetupaccayā. (3) </div>
</div>
<div class="q" id="p_40P13_38"> <div class="divNumber">21.</div> <div class="p">
<span class="pN">38</span>Vipākaṃ dhammaṃ paṭicca navipākadhammadhammo uppajjati ārammaṇapaccayā…  tīṇi. </div>
</div>
<div class="q" id="p_40P13_39"> <div class="p">
<span class="pN">39</span>Vipākadhammadhammaṃ paṭicca navipāko dhammo uppajjati ārammaṇapaccayā…  tīṇi. </div>
</div>
<div class="q" id="p_40P13_40"> <div class="p">
<span class="pN">40</span>Nevavipākanavipākadhammadhammaṃ paṭicca nanevavipākanavipākadhammadhammo uppajjati ārammaṇapaccayā… . (Pañca pañhā.) </div>
</div>
<div class="q" id="p_40P13_41"> <div class="p">
<span class="pN">41</span>Vipākañca nevavipākanavipākadhammadhammañca dhammaṃ paṭicca navipākadhammadhammo uppajjati ārammaṇapaccayā…  tīṇi. (Saṃkhittaṃ.) </div>
</div>
<div class="q" id="p_40P13_42"> <div class="divNumber">22.</div> <div class="p">
<span class="pN">42</span>Hetuyā tevīsa, ārammaṇe cuddasa, adhipatiyā ekūnavīsa…pe…  purejāte āsevane nava…pe…  vipāke pañca…pe…  avigate tevīsa. (Saṃkhittaṃ.) </div>
</div>
<div class="q" id="p_40P13_43"> <div class="p">
<span class="pN">43</span>Nahetuyā aṭṭhārasa, naārammaṇe pannarasa. Naadhipatiyā tevīsa…pe…  nakamme cha, navipāke ekādasa, naāhāre naindriye tīṇi, najhāne cha, namagge pannarasa…pe…  navippayutte nava…pe…  novigate pannarasa. </div>
</div>
<div class="q" id="p_40P13_44"> <div class="p">
<span class="pN">44</span>(Sahajātavārampi paccayavārampi nissayavārampi saṃsaṭṭhavārampi sampayuttavārampi vitthāretabbaṃ.) </div>
</div>
</html>
