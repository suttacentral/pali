<html>
<div class="i"> Atthi</div>
<div class="h">Mahantaraduka</div>
<div class="h">Upādāduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_3350"> <div class="divNumber">407.</div> <div class="p">
<span class="pN">3350</span>Upādā dhammo upādā dhammassa atthipaccayena paccayo—  āhāraṃ, indriyaṃ. <span class="bold">Kabaḷīkāro āhāro</span>—  imassa upādā kāyassa atthipaccayena paccayo. <span class="bold">Rūpajīvitindriyaṃ</span>—  upādā kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_3351"> <div class="p">
<span class="pN">3351</span>Upādā dhammo noupādā dhammassa atthipaccayena paccayo—  sahajātaṃ, purejātaṃ, āhāraṃ, indriyaṃ. <span class="bold">Sahajātaṃ</span>—  paṭisandhikkhaṇe vatthu noupādā khandhānaṃ atthipaccayena paccayo. <span class="bold">Purejātaṃ</span>—  cakkhuṃ aniccato…pe… . (Saṃkhittaṃ. Purejātasadisaṃ ninnānākaraṇaṃ.) <span class="bold">Kabaḷīkāro āhāro</span>—  imassa noupādā kāyassa atthipaccayena paccayo. <span class="bold">Rūpajīvitindriyaṃ</span>—  noupādā kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_3352"> <div class="p">
<span class="pN">3352</span>Upādā dhammo upādā dhammassa ca noupādā dhammassa ca atthipaccayena paccayo—  āhāraṃ, indriyaṃ. <span class="bold">Kabaḷīkāro āhāro</span>—  imassa upādā kāyassa ca noupādā kāyassa ca atthipaccayena paccayo. <span class="bold">Rūpajīvitindriyaṃ</span>—  upādā ca noupādā ca kaṭattārūpānaṃ atthipaccayena paccayo. (3) </div>
</div>
<div class="q" id="p_38P2_3353"> <div class="divNumber">408.</div> <div class="p">
<span class="pN">3353</span>Noupādā dhammo noupādā dhammassa atthipaccayena paccayo—  sahajātaṃ, purejātaṃ, pacchājātaṃ. <span class="bold">Sahajāto</span>—  noupādā eko khandho tiṇṇannaṃ khandhānaṃ noupādā ca cittasamuṭṭhānānaṃ rūpānaṃ atthipaccayena paccayo…pe…  dve khandhā…pe…  paṭisandhikkhaṇe…pe…  ekaṃ mahābhūtaṃ tiṇṇannaṃ mahābhūtānaṃ atthipaccayena paccayo…pe…  dve mahābhūtā dvinnaṃ mahābhūtānaṃ atthipaccayena paccayo (yāva asaññasattā). <span class="bold">Purejātaṃ</span>—  phoṭṭhabbe aniccato…pe…  domanassaṃ uppajjati. Phoṭṭhabbāyatanaṃ kāyaviññāṇassa atthipaccayena paccayo. <span class="bold">Pacchājātā</span>—  noupādā khandhā purejātassa imassa noupādā kāyassa atthipaccayena paccayo. (1) </div>
</div>
<div class="q" id="p_38P2_3354"> <div class="p">
<span class="pN">3354</span>Noupādā dhammo upādā dhammassa atthipaccayena paccayo—  sahajātaṃ, pacchājātaṃ. <span class="bold">Sahajātā</span>—  noupādā khandhā upādā cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . <span class="bold">Pacchājātā</span>—  noupādā khandhā purejātassa imassa upādā kāyassa atthipaccayena paccayo. (2) </div>
</div>
<div class="q" id="p_38P2_3355"> <div class="p">
<span class="pN">3355</span>Noupādā dhammo upādā ca noupādā ca dhammassa atthipaccayena paccayo—  sahajātaṃ, pacchājātaṃ. <span class="bold">Sahajāto</span>—  noupādā eko khandho tiṇṇannaṃ khandhānaṃ upādā ca noupādā ca cittasamuṭṭhānānaṃ rūpānaṃ atthipaccayena paccayo; dve khandhā…pe…  paṭisandhikkhaṇe…pe… . <span class="bold">Pacchājātā</span>—  noupādā khandhā purejātassa imassa upādā kāyassa ca noupādā kāyassa ca atthipaccayena paccayo. (3) </div>
</div>
<div class="q" id="p_38P2_3356"> <div class="divNumber">409.</div> <div class="p">
<span class="pN">3356</span>Upādā ca noupādā ca dhammā upādā dhammassa atthipaccayena paccayo—  pacchājātaṃ, āhāraṃ, indriyaṃ. <span class="bold">Pacchājātā</span>—  noupādā khandhā ca kabaḷīkāro āhāro ca imassa upādā kāyassa atthipaccayena paccayo. <span class="bold">Pacchājātā</span>—  noupādā khandhā ca rūpajīvitindriyañca upādā kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_3357"> <div class="p">
<span class="pN">3357</span>Upādā ca noupādā ca dhammā noupādā dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  cakkhuviññāṇasahagato eko khandho ca cakkhāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe…  noupādā eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe…  paṭisandhikkhaṇe noupādā eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . <span class="bold">Purejātaṃ</span>—  phoṭṭhabbāyatanañca kāyāyatanañca kāyaviññāṇassa atthipaccayena paccayo. Phoṭṭhabbāyatanañca vatthu ca noupādā khandhānaṃ atthipaccayena paccayo. <span class="bold">Pacchājātā</span>—  noupādā khandhā ca kabaḷīkāro āhāro ca imassa noupādā kāyassa atthipaccayena paccayo. <span class="bold">Pacchājātā</span>—  noupādā khandhā ca rūpajīvitindriyañca noupādā kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_3358"> <div class="p">
<span class="pN">3358</span>Upādā ca noupādā ca dhammā upādā dhammassa ca noupādā dhammassa ca atthipaccayena paccayo—  pacchājātaṃ, āhāraṃ, indriyaṃ. <span class="bold">Pacchājātā</span>—  noupādā khandhā ca kabaḷīkāro āhāro ca imassa upādā kāyassa ca noupādā kāyassa ca atthipaccayena paccayo. <span class="bold">Pacchājātā</span>—  noupādā khandhā ca rūpajīvitindriyañca upādā ca noupādā ca kaṭattārūpānaṃ atthipaccayena paccayo. (3) </div>
</div>
</html>
