<html>
<div class="i">17.8 Dussadāyakattheraapadāna</div>
<div class="h">Supāricariyavagga</div>
<div class="h">Dussadāyakattheraapadāna</div>
<div class="q" id="p_20Ap1_2484"> <div class="divNumber">38.</div> <div class="p"> <table class="singleColumn"> <tr> <td> <div class="pN">2484</div> <div class="G">“Tivarāyaṃ pure ramme,</div> </td> </tr> <tr> <td> <div class="G">rājaputtosahaṃ tadā;</div> </td> </tr> <tr> <td> <div class="G">Paṇṇākāraṃ labhitvāna,</div> </td> </tr> <tr> <td> <div class="G">upasantassadāsahaṃ.</div> </td> </tr> </table> </div>
</div>
<div class="q" id="p_20Ap1_2485"> <div class="divNumber">39.</div> <div class="p"> <table class="singleColumn"> <tr> <td> <div class="pN">2485</div> <div class="G">Adhivāsesi bhagavā,</div> </td> </tr> <tr> <td> <div class="G">vatthaṃ hatthena āmasi;</div> </td> </tr> <tr> <td> <div class="G">Siddhattho adhivāsetvā,</div> </td> </tr> <tr> <td> <div class="G">vehāsaṃ nabhamuggami.</div> </td> </tr> </table> </div>
</div>
<div class="q" id="p_20Ap1_2486"> <div class="divNumber">40.</div> <div class="p"> <table class="singleColumn"> <tr> <td> <div class="pN">2486</div> <div class="G">Buddhassa gacchamānassa,</div> </td> </tr> <tr> <td> <div class="G">dussā dhāvanti pacchato;</div> </td> </tr> <tr> <td> <div class="G">Tattha cittaṃ pasādesiṃ,</div> </td> </tr> <tr> <td> <div class="G">buddho no aggapuggalo.</div> </td> </tr> </table> </div>
</div>
<div class="q" id="p_20Ap1_2487"> <div class="divNumber">41.</div> <div class="p"> <table class="singleColumn"> <tr> <td> <div class="pN">2487</div> <div class="G">Catunnavutito kappe,</div> </td> </tr> <tr> <td> <div class="G">yaṃ dussamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">dussadānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2488"> <div class="divNumber">42.</div> <div class="p"> <table class="singleColumn"> <tr> <td> <div class="pN">2488</div> <div class="G">Sattasaṭṭhimhito kappe,</div> </td> </tr> <tr> <td> <div class="G">cakkavattī tadā ahuṃ;</div> </td> </tr> <tr> <td> <div class="G">Parisuddhoti nāmena,</div> </td> </tr> <tr> <td> <div class="G">manujindo mahabbalo.</div> </td> </tr> </table> </div>
</div>
<div class="q" id="p_20Ap1_2489"> <div class="divNumber">43.</div> <div class="p"> <table class="singleColumn"> <tr> <td> <div class="pN">2489</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2490"> <div class="p">
<span class="pN">2490</span>Itthaṃ sudaṃ āyasmā dussadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2491">
<span class="pN">2491</span>Dussadāyakattherassāpadānaṃ aṭṭhamaṃ.</div>
</html>
