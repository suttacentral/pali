<html>
<div class="i">1.5.5 Paṭhamasaññāsutta</div>
<div class="h">Paṭhamapaṇṇāsaka</div>
<div class="h">Mahāyaññavagga</div>
<div class="h">Paṭhamasaññāsutta</div>
<div class="q" id="p_16A7_257"> <div class="divNumber">48.</div> <div class="p">
<span class="pN">257</span>“Sattimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. </div>
</div>
<div class="q" id="p_16A7_258"> <div class="p">
<span class="pN">258</span>Katamā satta? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā. Imā kho, bhikkhave, satta saññā bhāvitā bahulīkatā mahapphalā honti mahānisaṃsā amatogadhā amatapariyosānā”ti. </div>
</div>
<div class="CENTER" id="p_16A7_259">
<span class="pN">259</span>Pañcamaṃ.</div>
</html>
