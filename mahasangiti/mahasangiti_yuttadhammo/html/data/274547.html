<html>
<div class="i">1.8.14 Dutiyayonisomanasikārasampadāsutta</div>
<div class="h">Maggasaṃyutta</div>
<div class="h">Dutiyaekadhammapeyyālavagga</div>
<div class="h">Dutiyayonisomanasikārasampadāsutta</div>
<div class="q" id="p_14S5_195"> <div class="divNumber">90.</div> <div class="p">
<span class="pN">195</span>“Yathayidaṃ, bhikkhave, yonisomanasikārasampadā. Yonisomanasikārasampannassetaṃ, bhikkhave, bhikkhuno pāṭikaṅkhaṃ—  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe…  sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. </div>
</div>
<div class="CENTER" id="p_14S5_196">
<span class="pN">196</span>Sattamaṃ.</div>
<div class="CENTER" id="p_14S5_197">
<span class="pN">197</span>Dutiyaekadhammapeyyālaṃ.</div>
<div class="SUMMARY" id="p_14S5_198">
<span class="pN">198</span><span class="firstLetter">T</span>assuddānaṃ</div>
<div class="q" id="p_14S5_199"> <div class="p"> <table class="singleColumn"> <tr> <td> <div class="pN">199</div> <div class="G">Kalyāṇamittaṃ sīlañca,</div> </td> </tr> <tr> <td> <div class="G">chando ca attasampadā;</div> </td> </tr> <tr> <td> <div class="G">Diṭṭhi ca appamādo ca,</div> </td> </tr> <tr> <td> <div class="G">yoniso bhavati sattamaṃ.</div> </td> </tr> </table> </div>
</div>
</html>
