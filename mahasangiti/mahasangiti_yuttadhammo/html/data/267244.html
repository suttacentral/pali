<html>
<div class="i">11.10 Reṇupūjakattheraapadāna</div>
<div class="h">Bhikkhadāyivagga</div>
<div class="h">Reṇupūjakattheraapadāna</div>
<div class="q" id="p_20Ap1_1931"> <div class="divNumber">62.</div> <div class="p"> <table class="singleColumn"> <tr> <td> <div class="pN">1931</div> <div class="G">“Suvaṇṇavaṇṇaṃ sambuddhaṃ,</div> </td> </tr> <tr> <td> <div class="G">Sataraṃsiṃva bhāṇumaṃ;</div> </td> </tr> <tr> <td> <div class="G">Obhāsentaṃ disā sabbā,</div> </td> </tr> <tr> <td> <div class="G">Uḷurājaṃva pūritaṃ.</div> </td> </tr> </table> </div>
</div>
<div class="q" id="p_20Ap1_1932"> <div class="divNumber">63.</div> <div class="p"> <table class="singleColumn"> <tr> <td> <div class="pN">1932</div> <div class="G">Purakkhataṃ sāvakehi,</div> </td> </tr> <tr> <td> <div class="G">sāgareheva medaniṃ;</div> </td> </tr> <tr> <td> <div class="G">Nāgaṃ paggayha reṇūhi,</div> </td> </tr> <tr> <td> <div class="G">vipassissābhiropayiṃ.</div> </td> </tr> </table> </div>
</div>
<div class="q" id="p_20Ap1_1933"> <div class="divNumber">64.</div> <div class="p"> <table class="singleColumn"> <tr> <td> <div class="pN">1933</div> <div class="G">Ekanavutito kappe,</div> </td> </tr> <tr> <td> <div class="G">yaṃ reṇumabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1934"> <div class="divNumber">65.</div> <div class="p"> <table class="singleColumn"> <tr> <td> <div class="pN">1934</div> <div class="G">Paṇṇatālīsito kappe,</div> </td> </tr> <tr> <td> <div class="G">reṇu nāmāsi khattiyo;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_1935"> <div class="divNumber">66.</div> <div class="p"> <table class="singleColumn"> <tr> <td> <div class="pN">1935</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (1668)</div> </td> </tr> </table> </div>
</div>
<div class="q" id="p_20Ap1_1936"> <div class="p">
<span class="pN">1936</span>Itthaṃ sudaṃ āyasmā reṇupūjako thero imā gāthāyo abhāsitthāti. </div>
</div>
<div class="CENTER" id="p_20Ap1_1937">
<span class="pN">1937</span>Reṇupūjakattherassāpadānaṃ dasamaṃ.</div>
<div class="ENDH3" id="p_20Ap1_1938">
<span class="pN">1938</span>Bhikkhadāyivaggo ekādasamo.</div>
<div class="SUMMARY" id="p_20Ap1_1939">
<span class="pN">1939</span><span class="firstLetter">T</span>assuddānaṃ</div>
<div class="q" id="p_20Ap1_1940"> <div class="p"> <table class="singleColumn"> <tr> <td> <div class="pN">1940</div> <div class="G">Bhikkhadāyī ñāṇasaññī,</div> </td> </tr> <tr> <td> <div class="G">hatthiyo padapūjako;</div> </td> </tr> <tr> <td> <div class="G">Muṭṭhipupphī udakado,</div> </td> </tr> <tr> <td> <div class="G">naḷamāli upaṭṭhako;</div> </td> </tr> <tr> <td> <div class="G">Biḷālidāyī reṇu ca,</div> </td> </tr> <tr> <td> <div class="G">gāthāyo cha ca saṭṭhi ca.</div> </td> </tr> </table> </div>
</div>
</html>
