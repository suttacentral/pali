<html>
<div class="i">2.4.1.15 Micchattaniyatattika</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Tikaatthuddhāra</div>
<div class="h">Micchattaniyatattika</div>
<div class="q" id="p_29Dhs_2132"> <div class="divNumber">1426.</div> <div class="p">
<span class="pN">2132</span>Katame dhammā micchattaniyatā? Cattāro diṭṭhigatasampayuttacittuppādā, dve domanassasahagatacittuppādā—  ime dhammā siyā micchattaniyatā, siyā aniyatā. </div>
</div>
<div class="q" id="p_29Dhs_2133"> <div class="divNumber">1427.</div> <div class="p">
<span class="pN">2133</span>Katame dhammā sammattaniyatā? Cattāro maggā apariyāpannā—  ime dhammā sammattaniyatā. </div>
</div>
<div class="q" id="p_29Dhs_2134"> <div class="divNumber">1428.</div> <div class="p">
<span class="pN">2134</span>Katame dhammā aniyatā? Cattāro diṭṭhigatavippayuttalobhasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā aniyatā. </div>
</div>
</html>
