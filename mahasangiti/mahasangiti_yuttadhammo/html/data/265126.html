<html>
<div class="i"> Adhipati</div>
<div class="h">Parāmāsagocchaka</div>
<div class="h">Parāmāsaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2164"> <div class="divNumber">21.</div> <div class="p">
<span class="pN">2164</span>Parāmāso dhammo parāmāsassa dhammassa adhipatipaccayena paccayo—  parāmāsaṃ garuṃ katvā parāmāso uppajjati…  tīṇi. (Ārammaṇādhipatiyeva kātabbā.) </div>
</div>
<div class="q" id="p_38P2_2165"> <div class="divNumber">22.</div> <div class="p">
<span class="pN">2165</span>Noparāmāso dhammo noparāmāsassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ…pe…  sīlaṃ…pe…  uposathakammaṃ…pe…  taṃ garuṃ katvā paccavekkhati, assādeti abhinandati, taṃ garuṃ katvā rāgo uppajjati, pubbe…pe…  jhānā…pe…  ariyā maggā vuṭṭhahitvā maggaṃ garuṃ katvā…pe…  phalaṃ garuṃ katvā…pe…  nibbānaṃ garuṃ katvā…pe…  nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ noparāmāse khandhe garuṃ katvā assādeti abhinandati, taṃ garuṃ katvā rāgo uppajjati. <span class="bold">Sahajātādhipati</span>—  noparāmāsādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_2166"> <div class="p">
<span class="pN">2166</span>Noparāmāso dhammo parāmāsassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  cakkhuṃ…pe…  vatthuṃ noparāmāse khandhe garuṃ katvā assādeti abhinandati, taṃ garuṃ katvā diṭṭhi uppajjati. <span class="bold">Sahajātādhipati</span>—  noparāmāsādhipati parāmāsassa adhipatipaccayena paccayo. (2) </div>
</div>
<div class="q" id="p_38P2_2167"> <div class="p">
<span class="pN">2167</span>Noparāmāso dhammo parāmāsassa ca noparāmāsassa ca dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  cakkhuṃ…pe…  vatthuṃ noparāmāse khandhe garuṃ katvā assādeti abhinandati, taṃ garuṃ katvā parāmāso ca sampayuttakā ca khandhā uppajjanti. <span class="bold">Sahajātādhipati</span>—  noparāmāsādhipati sampayuttakānaṃ khandhānaṃ parāmāsassa ca cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_2168"> <div class="p">
<span class="pN">2168</span>Parāmāso ca noparāmāso ca dhammā parāmāsassa dhammassa adhipatipaccayena paccayo. <span class="bold">Ārammaṇādhipati</span>—  parāmāsañca sampayuttake ca khandhe garuṃ katvā parāmāso…  tīṇi. </div>
</div>
</html>
