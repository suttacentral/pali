<html>
<div class="i">17.10 Pañcaṅguliyattheraapadāna</div>
<div class="h">Supāricariyavagga</div>
<div class="h">Pañcaṅguliyattheraapadāna</div>
<div class="q" id="p_20Ap1_2500"> <div class="divNumber">50.</div> <div class="p"> <table class="singleColumn"> <tr> <td> <div class="pN">2500</div> <div class="G">“Tisso nāmāsi bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Pavisati gandhakuṭiṃ,</div> </td> </tr> <tr> <td> <div class="G">vihārakusalo muni.</div> </td> </tr> </table> </div>
</div>
<div class="q" id="p_20Ap1_2501"> <div class="divNumber">51.</div> <div class="p"> <table class="singleColumn"> <tr> <td> <div class="pN">2501</div> <div class="G">Sugandhamālamādāya,</div> </td> </tr> <tr> <td> <div class="G">agamāsiṃ jinantikaṃ;</div> </td> </tr> <tr> <td> <div class="G">Apasaddo ca sambuddhe,</div> </td> </tr> <tr> <td> <div class="G">pañcaṅgulimadāsahaṃ.</div> </td> </tr> </table> </div>
</div>
<div class="q" id="p_20Ap1_2502"> <div class="divNumber">52.</div> <div class="p"> <table class="singleColumn"> <tr> <td> <div class="pN">2502</div> <div class="G">Dvenavute ito kappe,</div> </td> </tr> <tr> <td> <div class="G">yaṃ gandhamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pañcaṅgulissidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2503"> <div class="divNumber">53.</div> <div class="p"> <table class="singleColumn"> <tr> <td> <div class="pN">2503</div> <div class="G">Dvesattatimhito kappe,</div> </td> </tr> <tr> <td> <div class="G">rājā āsiṃ sayampabho;</div> </td> </tr> <tr> <td> <div class="G">Sattaratanasampanno,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_2504"> <div class="divNumber">54.</div> <div class="p"> <table class="singleColumn"> <tr> <td> <div class="pN">2504</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (2098)</div> </td> </tr> </table> </div>
</div>
<div class="q" id="p_20Ap1_2505"> <div class="p">
<span class="pN">2505</span>Itthaṃ sudaṃ āyasmā pañcaṅguliyo thero imā gāthāyo abhāsitthāti. </div>
</div>
<div class="CENTER" id="p_20Ap1_2506">
<span class="pN">2506</span>Pañcaṅguliyattherassāpadānaṃ dasamaṃ.</div>
<div class="ENDH3" id="p_20Ap1_2507">
<span class="pN">2507</span>Supāricariyavaggo sattarasamo.</div>
<div class="SUMMARY" id="p_20Ap1_2508">
<span class="pN">2508</span><span class="firstLetter">T</span>assuddānaṃ</div>
<div class="q" id="p_20Ap1_2509"> <div class="p"> <table class="singleColumn"> <tr> <td> <div class="pN">2509</div> <div class="G">Supāricari kaṇaverī,</div> </td> </tr> <tr> <td> <div class="G">khajjako desapūjako;</div> </td> </tr> <tr> <td> <div class="G">Kaṇikāro sappidado,</div> </td> </tr> <tr> <td> <div class="G">yūthiko dussadāyako;</div> </td> </tr> <tr> <td> <div class="G">Māḷo ca pañcaṅguliko,</div> </td> </tr> <tr> <td> <div class="G">catupaññāsa gāthakāti.</div> </td> </tr> </table> </div>
</div>
</html>
