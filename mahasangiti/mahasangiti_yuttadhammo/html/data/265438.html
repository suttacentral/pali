<html>
<div class="i"> Atthyādi</div>
<div class="h">Mahantaraduka</div>
<div class="h">Upādinnaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthyādi</div>
<div class="q" id="p_38P2_3502"> <div class="divNumber">464.</div> <div class="p">
<span class="pN">3502</span>Upādinno dhammo upādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ. Yathā nikkhittapadāni vibhajitabbāni paripuṇṇāni.) (1) </div>
</div>
<div class="q" id="p_38P2_3503"> <div class="p">
<span class="pN">3503</span>Upādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (2) </div>
</div>
<div class="q" id="p_38P2_3504"> <div class="p">
<span class="pN">3504</span>Upādinno dhammo upādinnassa ca anupādinnassa ca dhammassa atthipaccayena paccayo—  sahajātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vitthāretabbāni.) (3) </div>
</div>
<div class="q" id="p_38P2_3505"> <div class="p">
<span class="pN">3505</span>Anupādinno dhammo anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ, yathā nikkhittapadāni vibhajitabbāni.) (1) </div>
</div>
<div class="q" id="p_38P2_3506"> <div class="p">
<span class="pN">3506</span>Anupādinno dhammo upādinnassa dhammassa atthipaccayena paccayo—  purejātaṃ, pacchājātaṃ, āhāraṃ. <span class="bold">Purejātaṃ</span>—  anupādinne rūpe…  sadde…  gandhe…  rase…  phoṭṭhabbe aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, anupādinnaṃ rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . <span class="bold">Pacchājātā</span>—  anupādinnā khandhā purejātassa imassa upādinnassa kāyassa atthipaccayena paccayo; anupādinno <span class="bold">kabaḷīkāro āhāro</span>—  imassa upādinnassa kāyassa atthipaccayena paccayo. (2) </div>
</div>
<div class="q" id="p_38P2_3507"> <div class="p">
<span class="pN">3507</span>Anupādinno dhammo upādinnassa ca anupādinnassa ca dhammassa atthipaccayena paccayo—  pacchājātaṃ, āhāraṃ. <span class="bold">Pacchājātā</span>—  anupādinnā khandhā purejātassa imassa upādinnassa ca anupādinnassa ca kāyassa atthipaccayena paccayo; anupādinno <span class="bold">kabaḷīkāro āhāro</span> imassa upādinnassa ca anupādinnassa ca kāyassa atthipaccayena paccayo. (3) </div>
</div>
<div class="q" id="p_38P2_3508"> <div class="divNumber">465.</div> <div class="p">
<span class="pN">3508</span>Upādinno ca anupādinno ca dhammā upādinnassa dhammassa atthipaccayena paccayo—  purejātaṃ, pacchājātaṃ, āhāraṃ, indriyaṃ. <span class="bold">Purejātaṃ</span>—  anupādinnaṃ rūpāyatanañca cakkhāyatanañca cakkhuviññāṇassa…pe…  anupādinnaṃ phoṭṭhabbāyatanañca kāyāyatanañca kāyaviññāṇassa atthipaccayena paccayo; anupādinnaṃ rūpāyatanañca vatthu ca…pe…  phoṭṭhabbāyatanañca vatthu ca upādinnānaṃ khandhānaṃ atthipaccayena paccayo. <span class="bold">Pacchājātā</span>—  upādinnā khandhā ca anupādinno kabaḷīkāro āhāro ca imassa upādinnassa kāyassa atthipaccayena paccayo. <span class="bold">Pacchājātā</span>—  anupādinnā khandhā ca rūpajīvitindriyañca kaṭattārūpānaṃ atthipaccayena paccayo. (1) </div>
</div>
<div class="q" id="p_38P2_3509"> <div class="p">
<span class="pN">3509</span>Upādinno ca anupādinno ca dhammā anupādinnassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. <span class="bold">Sahajātā</span>—  upādinnā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Sahajāto</span>—  anupādinno eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . <span class="bold">Purejātaṃ</span>—  anupādinnaṃ rūpāyatanañca vatthu ca anupādinnānaṃ khandhānaṃ atthipaccayena paccayo…pe…  phoṭṭhabbāyatanañca vatthu ca anupādinnānaṃ khandhānaṃ atthipaccayena paccayo. <span class="bold">Pacchājātā</span>—  upādinnā khandhā ca anupādinno kabaḷīkāro āhāro ca imassa anupādinnassa kāyassa atthipaccayena paccayo. (2) </div>
</div>
<div class="q" id="p_38P2_3510"> <div class="p">
<span class="pN">3510</span>Upādinno ca anupādinno ca dhammā upādinnassa ca anupādinnassa ca dhammassa atthipaccayena paccayo. <span class="bold">Āhāraṃ</span>—  upādinno ca anupādinno ca kabaḷīkāro āhāro imassa upādinnassa ca anupādinnassa ca kāyassa atthipaccayena paccayo. (3) </div>
</div>
<div class="q" id="p_38P2_3511"> <div class="p">
<span class="pN">3511</span>Natthipaccayena paccayo…  vigatapaccayena paccayo…  avigatapaccayena paccayo. </div>
</div>
</html>
