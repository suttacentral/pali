<html>
<div class="i">2.2.8 Uddhambhāgiyasutta</div>
<div class="h">Dutiyapaṇṇāsaka</div>
<div class="h">Satipaṭṭhānavagga</div>
<div class="h">Uddhambhāgiyasutta</div>
<div class="q" id="p_17A9_457"> <div class="divNumber">70.</div> <div class="p">
<span class="pN">457</span>“Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā—  imāni kho, bhikkhave, pañcuddhambhāgiyāni saṃyojanāni. </div>
</div>
<div class="q" id="p_17A9_458"> <div class="p">
<span class="pN">458</span>Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ pahānāya…pe…  ime cattāro satipaṭṭhānā bhāvetabbā”ti. </div>
</div>
<div class="CENTER" id="p_17A9_459">
<span class="pN">459</span>Aṭṭhamaṃ.</div>
</html>
