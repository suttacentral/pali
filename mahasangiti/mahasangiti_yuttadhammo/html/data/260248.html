<html>
<div class="i">2.1.1.5 Nirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Nirodhavāra</div>
<div class="q" id="p_34Y8_295"> <div class="divNumber">69.</div> <div class="p">
<span class="pN">295</span>»  Yassa cittaṃ nirujjhati tassa cittaṃ nirujjhitthāti? Āmantā. </div>
</div>
<div class="q" id="p_34Y8_296"> <div class="p">
<span class="pN">296</span>«  Yassa vā pana cittaṃ nirujjhittha tassa cittaṃ nirujjhatīti? </div>
</div>
<div class="q" id="p_34Y8_297"> <div class="p">
<span class="pN">297</span>Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhittha ceva nirujjhati ca. </div>
</div>
<div class="q" id="p_34Y8_298"> <div class="p">
<span class="pN">298</span>»  Yassa cittaṃ na nirujjhati tassa cittaṃ na nirujjhitthāti? Nirujjhittha. </div>
</div>
<div class="q" id="p_34Y8_299"> <div class="p">
<span class="pN">299</span>«  Yassa vā pana cittaṃ na nirujjhittha tassa cittaṃ na nirujjhatīti? Natthi. </div>
</div>
<div class="q" id="p_34Y8_300"> <div class="divNumber">70.</div> <div class="p">
<span class="pN">300</span>»  Yassa cittaṃ nirujjhati tassa cittaṃ nirujjhissatīti? </div>
</div>
<div class="q" id="p_34Y8_301"> <div class="p">
<span class="pN">301</span>Pacchimacittassa bhaṅgakkhaṇe tesaṃ cittaṃ nirujjhati, no ca tesaṃ cittaṃ nirujjhissati. Itaresaṃ cittassa bhaṅgakkhaṇe tesaṃ cittaṃ nirujjhati ceva nirujjhissati ca. </div>
</div>
<div class="q" id="p_34Y8_302"> <div class="p">
<span class="pN">302</span>«  Yassa vā pana cittaṃ nirujjhissati tassa cittaṃ nirujjhatīti? </div>
</div>
<div class="q" id="p_34Y8_303"> <div class="p">
<span class="pN">303</span>Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhissati ceva nirujjhati ca. </div>
</div>
<div class="q" id="p_34Y8_304"> <div class="p">
<span class="pN">304</span>»  Yassa cittaṃ na nirujjhati tassa cittaṃ na nirujjhissatīti? Nirujjhissati. </div>
</div>
<div class="q" id="p_34Y8_305"> <div class="p">
<span class="pN">305</span>«  Yassa vā pana cittaṃ na nirujjhissati tassa cittaṃ na nirujjhatīti? Nirujjhati. </div>
</div>
<div class="q" id="p_34Y8_306"> <div class="divNumber">71.</div> <div class="p">
<span class="pN">306</span>»  Yassa cittaṃ nirujjhittha tassa cittaṃ nirujjhissatīti? </div>
</div>
<div class="q" id="p_34Y8_307"> <div class="p">
<span class="pN">307</span>Pacchimacittassa bhaṅgakkhaṇe tesaṃ cittaṃ nirujjhittha, no ca tesaṃ cittaṃ nirujjhissati. Itaresaṃ tesaṃ cittaṃ nirujjhittha ceva nirujjhissati ca. </div>
</div>
<div class="q" id="p_34Y8_308"> <div class="p">
<span class="pN">308</span>«  Yassa vā pana cittaṃ nirujjhissati tassa cittaṃ nirujjhitthāti? Āmantā. </div>
</div>
<div class="q" id="p_34Y8_309"> <div class="p">
<span class="pN">309</span>»  Yassa cittaṃ na nirujjhittha tassa cittaṃ na nirujjhissatīti? Natthi. </div>
</div>
<div class="q" id="p_34Y8_310"> <div class="p">
<span class="pN">310</span>«  Yassa vā pana cittaṃ na nirujjhissati tassa cittaṃ na nirujjhitthāti? Nirujjhittha. </div>
</div>
</html>
