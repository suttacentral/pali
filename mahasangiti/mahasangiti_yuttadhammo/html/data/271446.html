<html>
<div class="i">2.4.2.1.5 Hetuhetusampayuttaduka</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Dukaatthuddhāra</div>
<div class="h">Hetugocchaka</div>
<div class="h">Hetuhetusampayuttaduka</div>
<div class="q" id="p_29Dhs_2159"> <div class="divNumber">1449.</div> <div class="p">
<span class="pN">2159</span>Katame dhammā hetū ceva hetusampayuttā ca? Yattha dve tayo hetū ekato uppajjanti—  ime dhammā hetū ceva hetusampayuttā ca. </div>
</div>
<div class="q" id="p_29Dhs_2160"> <div class="divNumber">1450.</div> <div class="p">
<span class="pN">2160</span>Katame dhammā hetusampayuttā ceva na ca hetū? Catūsu bhūmīsu kusalaṃ, akusalaṃ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṃ, etthuppanne hetū ṭhapetvā—  ime dhammā hetusampayuttā ceva na ca hetū. Hetuvippayuttā dhammā na vattabbā—  hetū ceva hetusampayuttā cātipi, hetusampayuttā ceva na ca hetūtipi. </div>
</div>
</html>
