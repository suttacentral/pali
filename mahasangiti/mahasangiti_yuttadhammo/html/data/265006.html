<html>
<div class="i"> Hetu</div>
<div class="h">Ganthagocchaka</div>
<div class="h">Ganthaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_1635"> <div class="divNumber">11.</div> <div class="p">
<span class="pN">1635</span>Ganthaṃ dhammaṃ paccayā gantho dhammo uppajjati hetupaccayā…  tīṇi. (Paṭiccavārasadiso.) </div>
</div>
<div class="q" id="p_38P2_1636"> <div class="p">
<span class="pN">1636</span>Noganthaṃ dhammaṃ paccayā nogantho dhammo uppajjati hetupaccayā—  noganthaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā. Ekaṃ mahābhūtaṃ…pe…  vatthuṃ paccayā noganthā khandhā. (1) </div>
</div>
<div class="q" id="p_38P2_1637"> <div class="p">
<span class="pN">1637</span>Noganthaṃ dhammaṃ paccayā gantho dhammo uppajjati hetupaccayā—  noganthe khandhe paccayā ganthā, vatthuṃ paccayā ganthā. (2) </div>
</div>
<div class="q" id="p_38P2_1638"> <div class="p">
<span class="pN">1638</span>Noganthaṃ dhammaṃ paccayā gantho ca nogantho ca dhammā uppajjanti hetupaccayā—  noganthaṃ ekaṃ khandhaṃ paccayā tayo khandhā ganthā ca cittasamuṭṭhānañca rūpaṃ…pe…  dve khandhe…pe…  vatthuṃ paccayā ganthā sampayuttakā ca khandhā. (3) </div>
</div>
<div class="q" id="p_38P2_1639"> <div class="divNumber">12.</div> <div class="p">
<span class="pN">1639</span>Ganthañca noganthañca dhammaṃ paccayā gantho dhammo uppajjati hetupaccayā—  sīlabbataparāmāsaṃ kāyaganthañca sampayuttake ca khandhe paccayā abhijjhākāyagantho (cakkaṃ). Sīlabbataparāmāsaṃ kāyaganthañca vatthuñca paccayā abhijjhākāyagantho. (Cakkaṃ.) (1) </div>
</div>
<div class="q" id="p_38P2_1640"> <div class="p">
<span class="pN">1640</span>Ganthañca noganthañca dhammaṃ paccayā nogantho dhammo uppajjati hetupaccayā—  noganthaṃ ekaṃ khandhañca ganthe ca paccayā tayo khandhā cittasamuṭṭhānañca rūpaṃ…pe…  dve khandhe…pe…  ganthe ca vatthuñca paccayā noganthā khandhā. (2) </div>
</div>
<div class="q" id="p_38P2_1641"> <div class="p">
<span class="pN">1641</span>Ganthañca noganthañca dhammaṃ paccayā gantho ca nogantho ca dhammā uppajjanti hetupaccayā—  noganthaṃ ekaṃ khandhañca sīlabbataparāmāsaṃ kāyaganthañca paccayā tayo khandhā abhijjhākāyagantho ca cittasamuṭṭhānañca rūpaṃ…pe…  dve khandhe…pe… . (Cakkaṃ.) Sīlabbataparāmāsaṃ kāyaganthañca vatthuñca paccayā abhijjhākāyagantho ca sampayuttakā ca khandhā. (Cakkaṃ.) (3) </div>
</div>
</html>
