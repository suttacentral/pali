<html>
<div class="i"> Hetu</div>
<div class="h">Mahantaraduka</div>
<div class="h">Cetasikaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2578"> <div class="divNumber">106.</div> <div class="p">
<span class="pN">2578</span>Cetasikaṃ dhammaṃ paccayā cetasiko dhammo uppajjati hetupaccayā…  tīṇi. (Paṭiccasadisā.) </div>
</div>
<div class="q" id="p_38P2_2579"> <div class="p">
<span class="pN">2579</span>Acetasikaṃ dhammaṃ paccayā acetasiko dhammo uppajjati hetupaccayā—  cittaṃ paccayā cittasamuṭṭhānaṃ rūpaṃ, vatthuṃ paccayā cittaṃ; paṭisandhikkhaṇe cittaṃ paccayā kaṭattārūpaṃ, cittaṃ paccayā vatthu, vatthuṃ paccayā cittaṃ, ekaṃ mahābhūtaṃ…pe… . (1) </div>
</div>
<div class="q" id="p_38P2_2580"> <div class="p">
<span class="pN">2580</span>Acetasikaṃ dhammaṃ paccayā cetasiko dhammo uppajjati hetupaccayā—  cittaṃ paccayā sampayuttakā khandhā, vatthuṃ paccayā cetasikā khandhā. (Paṭisandhikkhaṇe dvepi kātabbā.) (2) </div>
</div>
<div class="q" id="p_38P2_2581"> <div class="p">
<span class="pN">2581</span>Acetasikaṃ dhammaṃ paccayā cetasiko ca acetasiko ca dhammā uppajjanti hetupaccayā—  cittaṃ paccayā sampayuttakā khandhā cittasamuṭṭhānañca rūpaṃ, vatthuṃ paccayā cittañca sampayuttakā ca khandhā. (Paṭisandhikkhaṇe dvepi kātabbā.) (3) </div>
</div>
<div class="q" id="p_38P2_2582"> <div class="divNumber">107.</div> <div class="p">
<span class="pN">2582</span>Cetasikañca acetasikañca dhammaṃ paccayā cetasiko dhammo uppajjati hetupaccayā—  cetasikaṃ ekaṃ khandhañca cittañca paccayā dve khandhā, dve khandhe ca…pe…  cetasikaṃ ekaṃ khandhañca vatthuñca paccayā dve khandhā, dve khandhe ca…pe… . (Paṭisandhikkhaṇe dvepi kātabbā.) (1) </div>
</div>
<div class="q" id="p_38P2_2583"> <div class="p">
<span class="pN">2583</span>Cetasikañca acetasikañca dhammaṃ paccayā acetasiko dhammo uppajjati hetupaccayā—  cetasike khandhe ca cittañca paccayā cittasamuṭṭhānaṃ rūpaṃ, cetasike khandhe ca mahābhūte ca paccayā cittasamuṭṭhānaṃ rūpaṃ, cetasike khandhe ca vatthuñca paccayā cittaṃ. (Paṭisandhikkhaṇe tīṇipi kātabbā.) (2) </div>
</div>
<div class="q" id="p_38P2_2584"> <div class="p">
<span class="pN">2584</span>Cetasikañca acetasikañca dhammaṃ paccayā cetasiko ca acetasiko ca dhammā uppajjanti hetupaccayā—  cetasikaṃ ekaṃ khandhañca cittañca paccayā dve khandhā cittasamuṭṭhānañca rūpaṃ, dve khandhe ca…pe…  cetasikaṃ ekaṃ khandhañca vatthuñca paccayā dve khandhā cittañca, dve khandhe ca…pe… . (Paṭisandhikkhaṇe dvepi kātabbā.) (3) </div>
</div>
</html>
