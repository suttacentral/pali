<html>
<div class="i">5.1.4 Sumanattheragāthā</div>
<div class="h">Pañcakanipāta</div>
<div class="h">Paṭhamavagga</div>
<div class="h">Sumanattheragāthā</div>
<div class="q" id="p_19Th1_585"> <div class="divNumber">330.</div> <div class="p"> <table class="singleColumn"> <tr> <td> <div class="pN">585</div> <div class="G">“Yaṃ patthayāno dhammesu,</div> </td> </tr> <tr> <td> <div class="G">upajjhāyo anuggahi;</div> </td> </tr> <tr> <td> <div class="G">Amataṃ abhikaṅkhantaṃ,</div> </td> </tr> <tr> <td> <div class="G">kataṃ kattabbakaṃ mayā.</div> </td> </tr> </table> </div>
</div>
<div class="q" id="p_19Th1_586"> <div class="divNumber">331.</div> <div class="p"> <table class="singleColumn"> <tr> <td> <div class="pN">586</div> <div class="G">Anuppatto sacchikato,</div> </td> </tr> <tr> <td> <div class="G">sayaṃ dhammo anītiho;</div> </td> </tr> <tr> <td> <div class="G">Visuddhañāṇo nikkaṅkho,</div> </td> </tr> <tr> <td> <div class="G">byākaromi tavantike.</div> </td> </tr> </table> </div>
</div>
<div class="q" id="p_19Th1_587"> <div class="divNumber">332.</div> <div class="p"> <table class="singleColumn"> <tr> <td> <div class="pN">587</div> <div class="G">Pubbenivāsaṃ jānāmi,</div> </td> </tr> <tr> <td> <div class="G">dibbacakkhu visodhitaṃ;</div> </td> </tr> <tr> <td> <div class="G">Sadattho me anuppatto,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_19Th1_588"> <div class="divNumber">333.</div> <div class="p"> <table class="singleColumn"> <tr> <td> <div class="pN">588</div> <div class="G">Appamattassa me sikkhā,</div> </td> </tr> <tr> <td> <div class="G">sussutā tava sāsane;</div> </td> </tr> <tr> <td> <div class="G">Sabbe me āsavā khīṇā,</div> </td> </tr> <tr> <td> <div class="G">natthi dāni punabbhavo.</div> </td> </tr> </table> </div>
</div>
<div class="q" id="p_19Th1_589"> <div class="divNumber">334.</div> <div class="p"> <table class="singleColumn"> <tr> <td> <div class="pN">589</div> <div class="G">Anusāsi maṃ ariyavatā,</div> </td> </tr> <tr> <td> <div class="G">Anukampi anuggahi;</div> </td> </tr> <tr> <td> <div class="G">Amogho tuyhamovādo,</div> </td> </tr> <tr> <td> <div class="G">Antevāsimhi sikkhito”ti.</div> </td> </tr> </table> </div>
</div>
<div class="CENTER" id="p_19Th1_590">
<span class="pN">590</span>…  Sumano thero… .</div>
</html>
