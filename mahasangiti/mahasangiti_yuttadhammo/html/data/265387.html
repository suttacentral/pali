<html>
<div class="i"> Najhānādi</div>
<div class="h">Mahantaraduka</div>
<div class="h">Upādāduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Najhānādi</div>
<div class="q" id="p_38P2_3303"> <div class="divNumber">391.</div> <div class="p">
<span class="pN">3303</span>Upādā dhammaṃ paccayā noupādā dhammo uppajjati najhānapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. (1) </div>
</div>
<div class="q" id="p_38P2_3304"> <div class="p">
<span class="pN">3304</span>Noupādā dhammaṃ paccayā noupādā dhammo uppajjati najhānapaccayā—  pañcaviññāṇasahagataṃ ekaṃ khandhaṃ paccayā tayo khandhā…pe…  dve khandhe…pe…  bāhiraṃ āhārasamuṭṭhānaṃ utusamuṭṭhānaṃ asaññasattānaṃ…pe…  dve mahābhūte paccayā dve mahābhūtā. (1) </div>
</div>
<div class="q" id="p_38P2_3305"> <div class="p">
<span class="pN">3305</span>Noupādā dhammaṃ paccayā upādā dhammo uppajjati najhānapaccayā—  bāhire āhārasamuṭṭhāne utusamuṭṭhāne asaññasattānaṃ mahābhūte paccayā upādā kaṭattārūpaṃ. (2) </div>
</div>
<div class="q" id="p_38P2_3306"> <div class="p">
<span class="pN">3306</span>Noupādā dhammaṃ paccayā upādā ca noupādā ca dhammā uppajjanti najhānapaccayā—  bāhiraṃ āhārasamuṭṭhānaṃ utusamuṭṭhānaṃ asaññasattānaṃ ekaṃ mahābhūtaṃ paccayā tayo mahābhūtā upādā ca kaṭattārūpaṃ…pe…  dve…pe… . (3) </div>
</div>
<div class="q" id="p_38P2_3307"> <div class="p">
<span class="pN">3307</span>Upādā ca noupādā ca dhammaṃ paccayā noupādā dhammo uppajjati najhānapaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_3308"> <div class="p">
<span class="pN">3308</span>Namaggapaccayā pañca, nasampayuttapaccayā tīṇi, navippayuttapaccayā tīṇi, nonatthipaccayā tīṇi, novigatapaccayā tīṇi. </div>
</div>
</html>
