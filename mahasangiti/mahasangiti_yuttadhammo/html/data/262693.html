<html>
<div class="i"> Aññamañña</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Aññamañña</div>
<div class="q" id="p_36P1_2314"> <div class="divNumber">100.</div> <div class="p">
<span class="pN">2314</span>Vipāko dhammo vipākassa dhammassa aññamaññapaccayena paccayo—  vipāko eko khandho…pe…  paṭisandhikkhaṇe…pe… . (1) </div>
</div>
<div class="q" id="p_36P1_2315"> <div class="p">
<span class="pN">2315</span>Vipāko dhammo nevavipākanavipākadhammadhammassa aññamaññapaccayena paccayo—  paṭisandhikkhaṇe vipākā khandhā vatthussa aññamaññapaccayena paccayo. (2) </div>
</div>
<div class="q" id="p_36P1_2316"> <div class="p">
<span class="pN">2316</span>Vipāko dhammo vipākassa ca nevavipākanavipākadhammadhammassa ca aññamaññapaccayena paccayo—  paṭisandhikkhaṇe vipāko eko khandho tiṇṇannaṃ khandhānaṃ vatthussa ca aññamaññapaccayena paccayo…pe… . (3) </div>
</div>
<div class="q" id="p_36P1_2317"> <div class="p">
<span class="pN">2317</span>Vipākadhammadhammo vipākadhammadhammassa aññamaññapaccayena paccayo—  vipākadhammadhammo eko khandho tiṇṇannaṃ khandhānaṃ…pe…  dve khandhā dvinnaṃ khandhānaṃ…pe… . (1) </div>
</div>
<div class="q" id="p_36P1_2318"> <div class="p">
<span class="pN">2318</span>Nevavipākanavipākadhammadhammo nevavipākanavipākadhammadhammassa aññamaññapaccayena paccayo—  nevavipākanavipākadhammadhammo eko khandho tiṇṇannaṃ khandhānaṃ…pe…  dve khandhā dvinnaṃ khandhānaṃ…pe… . (1) </div>
</div>
<div class="q" id="p_36P1_2319"> <div class="p">
<span class="pN">2319</span>Nevavipākanavipākadhammadhammo vipākassa dhammassa aññamaññapaccayena paccayo—  paṭisandhikkhaṇe vatthu vipākānaṃ khandhānaṃ…pe… . (2) </div>
</div>
<div class="q" id="p_36P1_2320"> <div class="p">
<span class="pN">2320</span>Vipāko ca nevavipākanavipākadhammadhammo ca dhammā vipākassa dhammassa…pe…  paṭisandhikkhaṇe vipāko eko khandho ca vatthu ca…pe… . (1) (Satta pañhā.) </div>
</div>
</html>
