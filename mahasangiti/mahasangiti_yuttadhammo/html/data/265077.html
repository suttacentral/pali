<html>
<div class="i"> Atthi</div>
<div class="h">Nīvaraṇagocchaka</div>
<div class="h">Nīvaraṇaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_1967"> <div class="divNumber">41.</div> <div class="p">
<span class="pN">1967</span>Nīvaraṇo dhammo nīvaraṇassa dhammassa atthipaccayena paccayo—  kāmacchandanīvaraṇaṃ thinamiddhanīvaraṇassa uddhaccanīvaraṇassa avijjānīvaraṇassa atthipaccayena paccayo. (Cakkaṃ.) (1) </div>
</div>
<div class="q" id="p_38P2_1968"> <div class="p">
<span class="pN">1968</span>Nīvaraṇo dhammo nonīvaraṇassa dhammassa atthipaccayena paccayo—  sahajātaṃ, pacchājātaṃ. (Evaṃ nīvaraṇamūle tīṇi.) (3) </div>
</div>
<div class="q" id="p_38P2_1969"> <div class="divNumber">42.</div> <div class="p">
<span class="pN">1969</span>Nonīvaraṇo dhammo nonīvaraṇassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_1970"> <div class="p">
<span class="pN">1970</span>Nonīvaraṇo dhammo nīvaraṇassa dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (2) </div>
</div>
<div class="q" id="p_38P2_1971"> <div class="p">
<span class="pN">1971</span>Nonīvaraṇo dhammo nīvaraṇassa ca nonīvaraṇassa ca dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (3) </div>
</div>
<div class="q" id="p_38P2_1972"> <div class="divNumber">43.</div> <div class="p">
<span class="pN">1972</span>Nīvaraṇo ca nonīvaraṇo ca dhammā nīvaraṇassa dhammassa atthipaccayena paccayo—  sahajātaṃ, purejātaṃ. <span class="bold">Sahajātaṃ</span>—  kāmacchandanīvaraṇañca sampayuttakā ca khandhā thinamiddhanīvaraṇassa uddhaccanīvaraṇassa avijjānīvaraṇassa atthipaccayena paccayo; kāmacchandanīvaraṇañca vatthu ca thinamiddhanīvaraṇassa uddhaccanīvaraṇassa avijjānīvaraṇassa atthipaccayena paccayo. (1) </div>
</div>
<div class="q" id="p_38P2_1973"> <div class="p">
<span class="pN">1973</span>Nīvaraṇo ca nonīvaraṇo ca dhammā nonīvaraṇassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. <span class="bold">Sahajāto</span>—  nonīvaraṇo eko khandho ca nīvaraṇā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe…  nīvaraṇā ca vatthu ca nonīvaraṇānaṃ khandhānaṃ atthipaccayena paccayo; nīvaraṇā ca sampayuttakā ca khandhā cittasamuṭṭhānānaṃ rūpānaṃ atthipaccayena paccayo; nīvaraṇā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  nīvaraṇā ca sampayuttakā ca khandhā purejātassa imassa kāyassa atthipaccayena paccayo. <span class="bold">Pacchājātā</span>—  nīvaraṇā ca sampayuttakā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  nīvaraṇā ca sampayuttakā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
<div class="q" id="p_38P2_1974"> <div class="p">
<span class="pN">1974</span>Nīvaraṇo ca nonīvaraṇo ca dhammā nīvaraṇassa ca nonīvaraṇassa ca dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  nonīvaraṇo eko khandho ca kāmacchandanīvaraṇañca tiṇṇannaṃ khandhānaṃ thinamiddhanīvaraṇassa uddhaccanīvaraṇassa avijjānīvaraṇassa ca cittasamuṭṭhānānañca rūpānaṃ atthipaccayena paccayo; dve khandhā ca…pe…  kāmacchandanīvaraṇañca vatthu ca thinamiddhanīvaraṇassa uddhaccanīvaraṇassa avijjānīvaraṇassa ca sampayuttakānañca khandhānaṃ atthipaccayena paccayo. (Cakkaṃ.) (3) </div>
</div>
</html>
