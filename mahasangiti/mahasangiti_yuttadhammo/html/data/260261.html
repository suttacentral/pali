<html>
<div class="i">2.1.2.4 Uppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppādavāra</div>
<div class="q" id="p_34Y8_396"> <div class="divNumber">87.</div> <div class="p">
<span class="pN">396</span>»  Yaṃ cittaṃ uppajjati taṃ cittaṃ uppajjitthāti? No. </div>
</div>
<div class="q" id="p_34Y8_397"> <div class="p">
<span class="pN">397</span>«  Yaṃ vā pana cittaṃ uppajjittha taṃ cittaṃ uppajjatīti? No. </div>
</div>
<div class="q" id="p_34Y8_398"> <div class="p">
<span class="pN">398</span>»  Yaṃ cittaṃ na uppajjati taṃ cittaṃ na uppajjitthāti? </div>
</div>
<div class="q" id="p_34Y8_399"> <div class="p">
<span class="pN">399</span>Atītaṃ cittaṃ na uppajjati, no ca taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha. </div>
</div>
<div class="q" id="p_34Y8_400"> <div class="p">
<span class="pN">400</span>«  Yaṃ vā pana cittaṃ na uppajjittha taṃ cittaṃ na uppajjatīti? </div>
</div>
<div class="q" id="p_34Y8_401"> <div class="p">
<span class="pN">401</span>Uppādakkhaṇe cittaṃ na uppajjittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati. </div>
</div>
<div class="q" id="p_34Y8_402"> <div class="divNumber">88.</div> <div class="p">
<span class="pN">402</span>»  Yaṃ cittaṃ uppajjati taṃ cittaṃ uppajjissatīti? No. </div>
</div>
<div class="q" id="p_34Y8_403"> <div class="p">
<span class="pN">403</span>«  Yaṃ vā pana cittaṃ uppajjissati taṃ cittaṃ uppajjatīti? No. </div>
</div>
<div class="q" id="p_34Y8_404"> <div class="p">
<span class="pN">404</span>»  Yaṃ cittaṃ na uppajjati taṃ cittaṃ na uppajjissatīti? </div>
</div>
<div class="q" id="p_34Y8_405"> <div class="p">
<span class="pN">405</span>Anāgataṃ cittaṃ na uppajjati, no ca taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati. </div>
</div>
<div class="q" id="p_34Y8_406"> <div class="p">
<span class="pN">406</span>«  Yaṃ vā pana cittaṃ na uppajjissati taṃ cittaṃ na uppajjatīti? </div>
</div>
<div class="q" id="p_34Y8_407"> <div class="p">
<span class="pN">407</span>Uppādakkhaṇe cittaṃ na uppajjissati, no ca taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati. </div>
</div>
<div class="q" id="p_34Y8_408"> <div class="divNumber">89.</div> <div class="p">
<span class="pN">408</span>»  Yaṃ cittaṃ uppajjittha taṃ cittaṃ uppajjissatīti? No. </div>
</div>
<div class="q" id="p_34Y8_409"> <div class="p">
<span class="pN">409</span>«  Yaṃ vā pana cittaṃ uppajjissati taṃ cittaṃ uppajjitthāti? No. </div>
</div>
<div class="q" id="p_34Y8_410"> <div class="p">
<span class="pN">410</span>»  Yaṃ cittaṃ na uppajjittha taṃ cittaṃ na uppajjissatīti? </div>
</div>
<div class="q" id="p_34Y8_411"> <div class="p">
<span class="pN">411</span>Anāgataṃ cittaṃ na uppajjittha, no ca taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati. </div>
</div>
<div class="q" id="p_34Y8_412"> <div class="p">
<span class="pN">412</span>«  Yaṃ vā pana cittaṃ na uppajjissati taṃ cittaṃ na uppajjitthāti? </div>
</div>
<div class="q" id="p_34Y8_413"> <div class="p">
<span class="pN">413</span>Atītaṃ cittaṃ na uppajjissati, no ca taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha. </div>
</div>
</html>
