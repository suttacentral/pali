<html>
<div class="i">3.5.4 Sappurisadhammasutta</div>
<div class="h">Tatiyapaṇṇāsaka</div>
<div class="h">Ariyavagga</div>
<div class="h">Sappurisadhammasutta</div>
<div class="q" id="p_17A10_1135"> <div class="divNumber">148.</div> <div class="p">
<span class="pN">1135</span>“Sappurisadhammañca vo, bhikkhave, desessāmi asappurisadhammañca. Taṃ suṇātha…pe…  katamo ca, bhikkhave, asappurisadhammo? Micchādiṭṭhi…pe…  micchāvimutti—  ayaṃ vuccati, bhikkhave, asappurisadhammo. Katamo ca, bhikkhave, sappurisadhammo? Sammādiṭṭhi…pe…  sammāvimutti—  ayaṃ vuccati, bhikkhave, sappurisadhammo”ti. </div>
</div>
<div class="CENTER" id="p_17A10_1136">
<span class="pN">1136</span>Catutthaṃ.</div>
</html>
