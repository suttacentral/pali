<html>
<div class="i">1.1.1.14 Gatianuyoga</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Gatianuyoga</div>
<div class="q" id="p_32Kv_175"> <div class="divNumber">69.</div> <div class="p">
<span class="pN">175</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. So puggalo sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_176"> <div class="divNumber">70.</div> <div class="p">
<span class="pN">176</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Añño puggalo sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_177"> <div class="divNumber">71.</div> <div class="p">
<span class="pN">177</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. So ca añño ca sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_178"> <div class="divNumber">72.</div> <div class="p">
<span class="pN">178</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Neva so sandhāvati, na añño sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_179"> <div class="divNumber">73.</div> <div class="p">
<span class="pN">179</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. So puggalo sandhāvati, añño puggalo sandhāvati, so ca añño ca sandhāvati, neva so sandhāvati na añño sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_180"> <div class="divNumber">74.</div> <div class="p">
<span class="pN">180</span>× Na vattabbaṃ—  “puggalo sandhāvati asmā lokā paraṃ lokaṃ, parasmā lokā imaṃ lokan”ti? Āmantā. Nanu vuttaṃ bhagavatā—  </div>
</div>
<div class="q" id="p_32Kv_181"> <div class="p"> <table class="singleColumn"> <tr> <td> <div class="pN">181</div> <div class="G">“Sa sattakkhattuparamaṃ,</div> </td> </tr> <tr> <td> <div class="G">sandhāvitvāna puggalo;</div> </td> </tr> <tr> <td> <div class="G">Dukkhassantakaro hoti,</div> </td> </tr> <tr> <td> <div class="G">sabbasaṃyojanakkhayā”ti.</div> </td> </tr> </table> </div>
</div>
<div class="q" id="p_32Kv_182"> <div class="p">
<span class="pN">182</span>Attheva suttantoti? Āmantā. Tena hi puggalo sandhāvati asmā lokā paraṃ lokaṃ, parasmā lokā imaṃ lokanti. </div>
</div>
<div class="q" id="p_32Kv_183"> <div class="divNumber">75.</div> <div class="p">
<span class="pN">183</span>× Na vattabbaṃ—  “puggalo sandhāvati asmā lokā paraṃ lokaṃ, parasmā lokā imaṃ lokan”ti? Āmantā. Nanu vuttaṃ bhagavatā—  “anamataggoyaṃ, bhikkhave, saṃsāro. Pubbakoṭi na paññāyati, avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsaratan”ti. Attheva suttantoti? Āmantā. Tena hi puggalo sandhāvati asmā lokā paraṃ lokaṃ, parasmā lokā imaṃ lokanti. </div>
</div>
<div class="q" id="p_32Kv_184"> <div class="divNumber">76.</div> <div class="p">
<span class="pN">184</span>๐ Puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Na hevaṃ vattabbe…pe… . </div>
</div>
<div class="q" id="p_32Kv_185"> <div class="divNumber">77.</div> <div class="p">
<span class="pN">185</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Atthi koci manusso hutvā devo hotīti? Āmantā. Sveva manusso so devoti? Na hevaṃ vattabbe…pe… . </div>
</div>
<div class="q" id="p_32Kv_186"> <div class="divNumber">78.</div> <div class="p">
<span class="pN">186</span>๐ Sveva manusso so devoti? Āmantā. Manusso hutvā devo hoti, devo hutvā manusso hoti, manussabhūto añño, devo añño, manussabhūto svevāyaṃ sandhāvatīti micchā…pe… . </div>
</div>
<div class="q" id="p_32Kv_187"> <div class="p">
<span class="pN">187</span>Sace hi sandhāvati sveva puggalo ito cuto paraṃ lokaṃ anañño, hevaṃ maraṇaṃ na hehiti, pāṇātipātopi nupalabbhati. Kammaṃ atthi, kammavipāko atthi, katānaṃ kammānaṃ vipāko atthi, kusalākusale vipaccamāne svevāyaṃ sandhāvatīti micchā. </div>
</div>
<div class="q" id="p_32Kv_188"> <div class="divNumber">79.</div> <div class="p">
<span class="pN">188</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Atthi koci manusso hutvā yakkho hoti, peto hoti, nerayiko hoti, tiracchānagato hoti, oṭṭho hoti, goṇo hoti, gadrabho hoti, sūkaro hoti, mahiṃso hotīti? Āmantā. Sveva manusso so mahiṃsoti? Na hevaṃ vattabbe…pe… . </div>
</div>
<div class="q" id="p_32Kv_189"> <div class="divNumber">80.</div> <div class="p">
<span class="pN">189</span>๐ Sveva manusso so mahiṃsoti? Āmantā. Manusso hutvā mahiṃso hoti, mahiṃso hutvā manusso hoti, manussabhūto añño, mahiṃso añño, manussabhūto svevāyaṃ sandhāvatīti micchā…pe… . </div>
</div>
<div class="q" id="p_32Kv_190"> <div class="p">
<span class="pN">190</span>Sace hi sandhāvati sveva puggalo ito cuto paraṃ lokaṃ anañño, hevaṃ maraṇaṃ na hehiti, pāṇātipātopi nupalabbhati. Kammaṃ atthi, kammavipāko atthi, katānaṃ kammānaṃ vipāko atthi, kusalākusale vipaccamāne svevāyaṃ sandhāvatīti micchā. </div>
</div>
<div class="q" id="p_32Kv_191"> <div class="divNumber">81.</div> <div class="p">
<span class="pN">191</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Atthi koci khattiyo hutvā brāhmaṇo hotīti? Āmantā. Sveva khattiyo so brāhmaṇoti? Na hevaṃ vattabbe…pe… . </div>
</div>
<div class="q" id="p_32Kv_192"> <div class="divNumber">82.</div> <div class="p">
<span class="pN">192</span>๐ Atthi koci khattiyo hutvā vesso hoti, suddo hotīti? Āmantā. Sveva khattiyo so suddoti? Na hevaṃ vattabbe…pe… . </div>
</div>
<div class="q" id="p_32Kv_193"> <div class="divNumber">83.</div> <div class="p">
<span class="pN">193</span>๐ Atthi koci brāhmaṇo hutvā vesso hoti, suddo hoti, khattiyo hotīti? Āmantā. Sveva brāhmaṇo so khattiyoti? Na hevaṃ vattabbe…pe… . </div>
</div>
<div class="q" id="p_32Kv_194"> <div class="divNumber">84.</div> <div class="p">
<span class="pN">194</span>๐ Atthi koci vesso hutvā suddo hoti, khattiyo hoti, brāhmaṇo hotīti? Āmantā. Sveva vesso so brāhmaṇoti? Na hevaṃ vattabbe…pe… . </div>
</div>
<div class="q" id="p_32Kv_195"> <div class="divNumber">85.</div> <div class="p">
<span class="pN">195</span>๐ Atthi koci suddo hutvā khattiyo hoti, brāhmaṇo hoti, vesso hotīti? Āmantā. Sveva suddo so vessoti? Na hevaṃ vattabbe…pe… . </div>
</div>
<div class="q" id="p_32Kv_196"> <div class="divNumber">86.</div> <div class="p">
<span class="pN">196</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Hatthacchinno hatthacchinnova hoti, pādacchinno pādacchinnova hoti, hatthapādacchinno hatthapādacchinnova hoti, kaṇṇacchinno…  nāsacchinno…  kaṇṇanāsacchinno…  aṅgulicchinno…  aḷacchinno…  kaṇḍaracchinno…  kuṇihatthako…  phaṇahatthako…  kuṭṭhiyo…  gaṇḍiyo…  kilāsiyo…  sosiyo…  apamāriyo…  oṭṭho…  goṇo…  gadrabho…  sūkaro…  mahiṃso mahiṃsova hotīti? Na hevaṃ vattabbe…pe… . </div>
</div>
<div class="q" id="p_32Kv_197"> <div class="divNumber">87.</div> <div class="p">
<span class="pN">197</span>× Na vattabbaṃ—  “sveva puggalo sandhāvati asmā lokā paraṃ lokaṃ, parasmā lokā imaṃ lokan”ti? Āmantā. Nanu sotāpanno puggalo manussalokā cuto devalokaṃ upapanno tatthapi sotāpannova hotīti? Āmantā. </div>
</div>
<div class="q" id="p_32Kv_198"> <div class="p">
<span class="pN">198</span>Hañci sotāpanno puggalo manussalokā cuto devalokaṃ upapanno tatthapi sotāpannova hoti, tena vata re vattabbe—  “sveva puggalo sandhāvati asmā lokā paraṃ lokaṃ, parasmā lokā imaṃ lokan”ti. </div>
</div>
<div class="q" id="p_32Kv_199"> <div class="divNumber">88.</div> <div class="p">
<span class="pN">199</span>๐ Sotāpanno puggalo manussalokā cuto devalokaṃ upapanno tatthapi sotāpannova hotīti katvā tena ca kāraṇena sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Sotāpanno puggalo manussalokā cuto devalokaṃ upapanno tatthapi manusso hotīti katvā? Na hevaṃ vattabbe…pe… . </div>
</div>
<div class="q" id="p_32Kv_200"> <div class="divNumber">89.</div> <div class="p">
<span class="pN">200</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Anañño avigato sandhāvatīti? Na hevaṃ vattabbe…pe… . </div>
</div>
<div class="q" id="p_32Kv_201"> <div class="divNumber">90.</div> <div class="p">
<span class="pN">201</span>๐ Anañño avigato sandhāvatīti? Āmantā. Hatthacchinno hatthacchinnova hoti, pādacchinno pādacchinnova hoti, hatthapādacchinno hatthapādacchinnova hoti, kaṇṇacchinno…  nāsacchinno…  kaṇṇanāsacchinno…  aṅgulicchinno…  aḷacchinno…  kaṇḍaracchinno…  kuṇihatthako…  phaṇahatthako…  kuṭṭhiyo…  gaṇḍiyo…  kilāsiyo…  sosiyo…  apamāriyo…  oṭṭho…  goṇo…  gadrabho…  sūkaro…  mahiṃso mahiṃsova hotīti? Na hevaṃ vattabbe…pe… . </div>
</div>
<div class="q" id="p_32Kv_202"> <div class="divNumber">91.</div> <div class="p">
<span class="pN">202</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Sarūpo sandhāvatīti? Na hevaṃ vattabbe…pe…  sarūpo sandhāvatīti? Āmantā. Taṃ jīvaṃ taṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_203"> <div class="p">
<span class="pN">203</span>Savedano…pe…  sasañño…pe…  sasaṅkhāro…pe…  saviññāṇo sandhāvatīti? Na hevaṃ vattabbe…pe…  saviññāṇo sandhāvatīti? Āmantā. Taṃ jīvaṃ taṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_204"> <div class="divNumber">92.</div> <div class="p">
<span class="pN">204</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Arūpo sandhāvatīti? Na hevaṃ vattabbe…pe…  arūpo sandhāvatīti? Āmantā. Aññaṃ jīvaṃ aññaṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_205"> <div class="p">
<span class="pN">205</span>Avedano…pe…  asañño…pe…  asaṅkhāro…pe…  aviññāṇo sandhāvatīti? Na hevaṃ vattabbe…pe…  aviññāṇo sandhāvatīti? Āmantā. Aññaṃ jīvaṃ aññaṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_206"> <div class="divNumber">93.</div> <div class="p">
<span class="pN">206</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Rūpaṃ sandhāvatīti? Na hevaṃ vattabbe…pe…  rūpaṃ sandhāvatīti? Āmantā. Taṃ jīvaṃ taṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_207"> <div class="p">
<span class="pN">207</span>Vedanā…pe…  saññā…pe…  saṅkhārā…pe…  viññāṇaṃ sandhāvatīti? Na hevaṃ vattabbe…pe…  viññāṇaṃ sandhāvatīti? Āmantā. Taṃ jīvaṃ taṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_208"> <div class="divNumber">94.</div> <div class="p">
<span class="pN">208</span>๐ Sveva puggalo sandhāvati asmā lokā paraṃ lokaṃ, parasmā lokā imaṃ lokanti? Āmantā. Rūpaṃ na sandhāvatīti? Na hevaṃ vattabbe…pe…  rūpaṃ na sandhāvatīti? Āmantā. Aññaṃ jīvaṃ aññaṃ sarīranti? Na hevaṃ vattabbe…pe… . </div>
</div>
<div class="q" id="p_32Kv_209"> <div class="p">
<span class="pN">209</span>Vedanā…pe…  saññā…pe…  saṅkhārā…pe…  viññāṇaṃ na sandhāvatīti? Na hevaṃ vattabbe…pe…  viññāṇaṃ na sandhāvatīti? Āmantā. Aññaṃ jīvaṃ aññaṃ sarīranti? Na hevaṃ vattabbe. (Saṃkhittaṃ.) </div>
</div>
<div class="q" id="p_32Kv_210"> <div class="p"> <table class="singleColumn"> <tr> <td> <div class="pN">210</div> <div class="G">Khandhesu bhijjamānesu,</div> </td> </tr> <tr> <td> <div class="G">so ce bhijjati puggalo;</div> </td> </tr> <tr> <td> <div class="G">Ucchedā bhavati diṭṭhi,</div> </td> </tr> <tr> <td> <div class="G">yā buddhena vivajjitā.</div> </td> </tr> </table> </div>
</div>
<div class="q" id="p_32Kv_211"> <div class="p"> <table class="singleColumn"> <tr> <td> <div class="pN">211</div> <div class="G">Khandhesu bhijjamānesu,</div> </td> </tr> <tr> <td> <div class="G">no ce bhijjati puggalo;</div> </td> </tr> <tr> <td> <div class="G">Puggalo sassato hoti,</div> </td> </tr> <tr> <td> <div class="G">nibbānena samasamoti.</div> </td> </tr> </table> </div>
</div>
<div class="CENTER" id="p_32Kv_212">
<span class="pN">212</span>Gatianuyogo.</div>
</html>
