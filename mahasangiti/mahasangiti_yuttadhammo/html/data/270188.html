<html>
<div class="i">2.1.6 Ākāsakathā</div>
<div class="h">Niyāmapaṇṇāsaka</div>
<div class="h">Chaṭṭhavagga</div>
<div class="h">Ākāsakathā</div>
<div class="q" id="p_32Kv_1579"> <div class="divNumber">460.</div> <div class="p">
<span class="pN">1579</span>๐ Ākāso asaṅkhatoti? Āmantā. Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti? Na hevaṃ vattabbe…pe…  ākāso asaṅkhato, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe…pe… . Dve asaṅkhatānīti? Āmantā. Dve tāṇāni…pe…  antarikā vāti? Na hevaṃ vattabbe…pe… . </div>
</div>
<div class="q" id="p_32Kv_1580"> <div class="p">
<span class="pN">1580</span>๐ Ākāso asaṅkhatoti? Āmantā. Atthi keci anākāsaṃ ākāsaṃ karontīti? Āmantā. Atthi keci saṅkhataṃ asaṅkhataṃ karontīti? Na hevaṃ vattabbe…pe…  atthi keci ākāsaṃ anākāsaṃ karontīti? Āmantā. Atthi keci asaṅkhataṃ saṅkhataṃ karontīti? Na hevaṃ vattabbe…pe… . </div>
</div>
<div class="q" id="p_32Kv_1581"> <div class="p">
<span class="pN">1581</span>๐ Ākāse pakkhino gacchanti, candimasūriyā gacchanti, tārakarūpāni gacchanti, iddhiṃ vikubbanti, bāhuṃ cālenti, pāṇiṃ cālenti, leḍḍuṃ khipanti, laguḷaṃ khipanti, iddhiṃ khipanti, usuṃ khipantīti? Āmantā. Asaṅkhate pakkhino gacchanti, candimasūriyā gacchanti, tārakarūpāni gacchanti, iddhiṃ vikubbanti, bāhuṃ cālenti, pāṇiṃ cālenti, leḍḍuṃ khipanti, laguḷaṃ khipanti, iddhiṃ khipanti, usuṃ khipantīti? Na hevaṃ vattabbe…pe… . </div>
</div>
<div class="q" id="p_32Kv_1582"> <div class="divNumber">461.</div> <div class="p">
<span class="pN">1582</span>๐ Ākāsaṃ parivāretvā gharāni karonti koṭṭhāni karontīti? Āmantā. Asaṅkhataṃ parivāretvā gharāni karonti koṭṭhāni karontīti? Na hevaṃ vattabbe…pe… . </div>
</div>
<div class="q" id="p_32Kv_1583"> <div class="p">
<span class="pN">1583</span>๐ Udapāne khaññamāne anākāso ākāso hotīti? Āmantā. Saṅkhataṃ asaṅkhataṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1584"> <div class="p">
<span class="pN">1584</span>๐ Tucchaudapāne pūriyamāne, tucchakoṭṭhe pūriyamāne, tucchakumbhiyā pūriyamānāya ākāso antaradhāyatīti? Āmantā. Asaṅkhataṃ antaradhāyatīti? Na hevaṃ vattabbe…pe… . </div>
</div>
<div class="q" id="p_32Kv_1585"> <div class="divNumber">462.</div> <div class="p">
<span class="pN">1585</span>× Na vattabbaṃ—  “ākāso asaṅkhato”ti? Āmantā. Ākāso saṅkhatoti? Na hevaṃ vattabbe…pe…  tena hi ākāso asaṅkhatoti. </div>
</div>
<div class="CENTER" id="p_32Kv_1586">
<span class="pN">1586</span>Ākāsakathā niṭṭhitā.</div>
</html>
