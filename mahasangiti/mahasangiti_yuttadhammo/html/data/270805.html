<html>
<div class="i">2.4.1.9 Dassanenapahātabbahetukattika</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Tikaatthuddhāra</div>
<div class="h">Dassanenapahātabbahetukattika</div>
<div class="q" id="p_29Dhs_2114"> <div class="divNumber">1408.</div> <div class="p">
<span class="pN">2114</span>Katame dhammā dassanena pahātabbahetukā? Cattāro diṭṭhigatasampayuttacittuppādā, vicikicchāsahagato cittuppādo, etthuppannaṃ mohaṃ ṭhapetvā—  ime dhammā dassanena pahātabbahetukā. </div>
</div>
<div class="q" id="p_29Dhs_2115"> <div class="divNumber">1409.</div> <div class="p">
<span class="pN">2115</span>Katame dhammā bhāvanāya pahātabbahetukā? Uddhaccasahagato cittuppādo, etthuppannaṃ mohaṃ ṭhapetvā—  ime dhammā bhāvanāya pahātabbahetukā. Cattāro diṭṭhigatavippayuttā lobhasahagatacittuppādā, dve domanassasahagatacittuppādā—  ime dhammā siyā dassanena pahātabbahetukā, siyā bhāvanāya pahātabbahetukā. </div>
</div>
<div class="q" id="p_29Dhs_2116"> <div class="divNumber">1410.</div> <div class="p">
<span class="pN">2116</span>Katame dhammā neva dassanena na bhāvanāya pahātabbahetukā? Vicikicchāsahagato moho, uddhaccasahagato moho, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā neva dassanena na bhāvanāya pahātabbahetukā. </div>
</div>
</html>
