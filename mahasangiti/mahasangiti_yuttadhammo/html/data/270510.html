<html>
<div class="i">22.1.10.3 Dānakaṇḍa</div>
<div class="h">Mahānipāta</div>
<div class="h">Mūgapakkhavagga</div>
<div class="h">Vessantarajātaka</div>
<div class="h">Dānakaṇḍa</div>
<div class="q" id="p_23J_3092"> <div class="divNumber">1744.</div> <div class="p"> <table class="singleColumn"> <tr> <td> <div class="pN">3092</div> <div class="G">Tesaṃ lālappitaṃ sutvā,</div> </td> </tr> <tr> <td> <div class="G">puttassa suṇisāya ca;</div> </td> </tr> <tr> <td> <div class="G">Kalunaṃ paridevesi,</div> </td> </tr> <tr> <td> <div class="G">rājaputtī yasassinī.</div> </td> </tr> </table> </div>
</div>
<div class="q" id="p_23J_3093"> <div class="divNumber">1745.</div> <div class="p"> <table class="singleColumn"> <tr> <td> <div class="pN">3093</div> <div class="G">“Seyyo visaṃ me khāyitaṃ,</div> </td> </tr> <tr> <td> <div class="G">papātā papateyyahaṃ;</div> </td> </tr> <tr> <td> <div class="G">Rajjuyā bajjha miyyāhaṃ,</div> </td> </tr> <tr> <td> <div class="G">kasmā vessantaraṃ puttaṃ;</div> </td> </tr> <tr> <td> <div class="G">Pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3094"> <div class="divNumber">1746.</div> <div class="p"> <table class="singleColumn"> <tr> <td> <div class="pN">3094</div> <div class="G">Ajjhāyakaṃ dānapatiṃ,</div> </td> </tr> <tr> <td> <div class="G">yācayogaṃ amacchariṃ;</div> </td> </tr> <tr> <td> <div class="G">Pūjitaṃ paṭirājūhi,</div> </td> </tr> <tr> <td> <div class="G">kittimantaṃ yasassinaṃ;</div> </td> </tr> <tr> <td> <div class="G">Kasmā vessantaraṃ puttaṃ,</div> </td> </tr> <tr> <td> <div class="G">pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3095"> <div class="divNumber">1747.</div> <div class="p"> <table class="singleColumn"> <tr> <td> <div class="pN">3095</div> <div class="G">Mātāpettibharaṃ jantuṃ,</div> </td> </tr> <tr> <td> <div class="G">kule jeṭṭhāpacāyikaṃ;</div> </td> </tr> <tr> <td> <div class="G">Kasmā vessantaraṃ puttaṃ,</div> </td> </tr> <tr> <td> <div class="G">pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3096"> <div class="divNumber">1748.</div> <div class="p"> <table class="singleColumn"> <tr> <td> <div class="pN">3096</div> <div class="G">Rañño hitaṃ devihitaṃ,</div> </td> </tr> <tr> <td> <div class="G">ñātīnaṃ sakhinaṃ hitaṃ;</div> </td> </tr> <tr> <td> <div class="G">Hitaṃ sabbassa raṭṭhassa,</div> </td> </tr> <tr> <td> <div class="G">kasmā vessantaraṃ puttaṃ;</div> </td> </tr> <tr> <td> <div class="G">Pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3097"> <div class="divNumber">1749.</div> <div class="p"> <table class="singleColumn"> <tr> <td> <div class="pN">3097</div> <div class="G">Madhūniva palātāni,</div> </td> </tr> <tr> <td> <div class="G">ambāva patitā chamā;</div> </td> </tr> <tr> <td> <div class="G">Evaṃ hessati te raṭṭhaṃ,</div> </td> </tr> <tr> <td> <div class="G">pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3098"> <div class="divNumber">1750.</div> <div class="p"> <table class="singleColumn"> <tr> <td> <div class="pN">3098</div> <div class="G">Haṃso nikhīṇapattova,</div> </td> </tr> <tr> <td> <div class="G">pallalasmiṃ anūdake;</div> </td> </tr> <tr> <td> <div class="G">Apaviddho amaccehi,</div> </td> </tr> <tr> <td> <div class="G">eko rājā vihiyyasi.</div> </td> </tr> </table> </div>
</div>
<div class="q" id="p_23J_3099"> <div class="divNumber">1751.</div> <div class="p"> <table class="singleColumn"> <tr> <td> <div class="pN">3099</div> <div class="G">Taṃ taṃ brūmi mahārāja,</div> </td> </tr> <tr> <td> <div class="G">attho te mā upaccagā;</div> </td> </tr> <tr> <td> <div class="G">Mā naṃ sivīnaṃ vacanā,</div> </td> </tr> <tr> <td> <div class="G">pabbājesi adūsakaṃ”.</div> </td> </tr> </table> </div>
</div>
<div class="q" id="p_23J_3100"> <div class="divNumber">1752.</div> <div class="p"> <table class="singleColumn"> <tr> <td> <div class="pN">3100</div> <div class="G">“Dhammassāpacitiṃ kummi,</div> </td> </tr> <tr> <td> <div class="G">sivīnaṃ vinayaṃ dhajaṃ;</div> </td> </tr> <tr> <td> <div class="G">Pabbājemi sakaṃ puttaṃ,</div> </td> </tr> <tr> <td> <div class="G">pāṇā piyataro hi me”.</div> </td> </tr> </table> </div>
</div>
<div class="q" id="p_23J_3101"> <div class="divNumber">1753.</div> <div class="p"> <table class="singleColumn"> <tr> <td> <div class="pN">3101</div> <div class="G">“Yassa pubbe dhajaggāni,</div> </td> </tr> <tr> <td> <div class="G">kaṇikārāva pupphitā;</div> </td> </tr> <tr> <td> <div class="G">Yāyantamanuyāyanti,</div> </td> </tr> <tr> <td> <div class="G">svajjekova gamissati.</div> </td> </tr> </table> </div>
</div>
<div class="q" id="p_23J_3102"> <div class="divNumber">1754.</div> <div class="p"> <table class="singleColumn"> <tr> <td> <div class="pN">3102</div> <div class="G">Yassa pubbe dhajaggāni,</div> </td> </tr> <tr> <td> <div class="G">kaṇikāravanāniva;</div> </td> </tr> <tr> <td> <div class="G">Yāyantamanuyāyanti,</div> </td> </tr> <tr> <td> <div class="G">svajjekova gamissati.</div> </td> </tr> </table> </div>
</div>
<div class="q" id="p_23J_3103"> <div class="divNumber">1755.</div> <div class="p"> <table class="singleColumn"> <tr> <td> <div class="pN">3103</div> <div class="G">Yassa pubbe anīkāni,</div> </td> </tr> <tr> <td> <div class="G">kaṇikārāva pupphitā;</div> </td> </tr> <tr> <td> <div class="G">Yāyantamanuyāyanti,</div> </td> </tr> <tr> <td> <div class="G">svajjekova gamissati.</div> </td> </tr> </table> </div>
</div>
<div class="q" id="p_23J_3104"> <div class="divNumber">1756.</div> <div class="p"> <table class="singleColumn"> <tr> <td> <div class="pN">3104</div> <div class="G">Yassa pubbe anīkāni,</div> </td> </tr> <tr> <td> <div class="G">kaṇikāravanāniva;</div> </td> </tr> <tr> <td> <div class="G">Yāyantamanuyāyanti,</div> </td> </tr> <tr> <td> <div class="G">svajjekova gamissati.</div> </td> </tr> </table> </div>
</div>
<div class="q" id="p_23J_3105"> <div class="divNumber">1757.</div> <div class="p"> <table class="singleColumn"> <tr> <td> <div class="pN">3105</div> <div class="G">Indagopakavaṇṇābhā,</div> </td> </tr> <tr> <td> <div class="G">gandhārā paṇḍukambalā;</div> </td> </tr> <tr> <td> <div class="G">Yāyantamanuyāyanti,</div> </td> </tr> <tr> <td> <div class="G">svajjekova gamissati.</div> </td> </tr> </table> </div>
</div>
<div class="q" id="p_23J_3106"> <div class="divNumber">1758.</div> <div class="p"> <table class="singleColumn"> <tr> <td> <div class="pN">3106</div> <div class="G">Yo pubbe hatthinā yāti,</div> </td> </tr> <tr> <td> <div class="G">sivikāya rathena ca;</div> </td> </tr> <tr> <td> <div class="G">Svajja vessantaro rājā,</div> </td> </tr> <tr> <td> <div class="G">kathaṃ gacchati pattiko.</div> </td> </tr> </table> </div>
</div>
<div class="q" id="p_23J_3107"> <div class="divNumber">1759.</div> <div class="p"> <table class="singleColumn"> <tr> <td> <div class="pN">3107</div> <div class="G">Kathaṃ candanalittaṅgo,</div> </td> </tr> <tr> <td> <div class="G">naccagītappabodhano;</div> </td> </tr> <tr> <td> <div class="G">Khurājinaṃ pharasuñca,</div> </td> </tr> <tr> <td> <div class="G">khārikājañca hāhiti.</div> </td> </tr> </table> </div>
</div>
<div class="q" id="p_23J_3108"> <div class="divNumber">1760.</div> <div class="p"> <table class="singleColumn"> <tr> <td> <div class="pN">3108</div> <div class="G">Kasmā nābhiharissanti,</div> </td> </tr> <tr> <td> <div class="G">kāsāvā ajināni ca;</div> </td> </tr> <tr> <td> <div class="G">Pavisantaṃ brahāraññaṃ,</div> </td> </tr> <tr> <td> <div class="G">kasmā cīraṃ na bajjhare.</div> </td> </tr> </table> </div>
</div>
<div class="q" id="p_23J_3109"> <div class="divNumber">1761.</div> <div class="p"> <table class="singleColumn"> <tr> <td> <div class="pN">3109</div> <div class="G">Kathaṃ nu cīraṃ dhārenti,</div> </td> </tr> <tr> <td> <div class="G">rājapabbajitā janā;</div> </td> </tr> <tr> <td> <div class="G">Kathaṃ kusamayaṃ cīraṃ,</div> </td> </tr> <tr> <td> <div class="G">maddī paridahissati.</div> </td> </tr> </table> </div>
</div>
<div class="q" id="p_23J_3110"> <div class="divNumber">1762.</div> <div class="p"> <table class="singleColumn"> <tr> <td> <div class="pN">3110</div> <div class="G">Kāsiyāni ca dhāretvā,</div> </td> </tr> <tr> <td> <div class="G">khomakoṭumbarāni ca;</div> </td> </tr> <tr> <td> <div class="G">Kusacīrāni dhārentī,</div> </td> </tr> <tr> <td> <div class="G">kathaṃ maddī karissati.</div> </td> </tr> </table> </div>
</div>
<div class="q" id="p_23J_3111"> <div class="divNumber">1763.</div> <div class="p"> <table class="singleColumn"> <tr> <td> <div class="pN">3111</div> <div class="G">Vayhāhi pariyāyitvā,</div> </td> </tr> <tr> <td> <div class="G">sivikāya rathena ca;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">pathaṃ gacchati pattikā.</div> </td> </tr> </table> </div>
</div>
<div class="q" id="p_23J_3112"> <div class="divNumber">1764.</div> <div class="p"> <table class="singleColumn"> <tr> <td> <div class="pN">3112</div> <div class="G">Yassā mudutalā hatthā,</div> </td> </tr> <tr> <td> <div class="G">caraṇā ca sukhedhitā;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">pathaṃ gacchati pattikā.</div> </td> </tr> </table> </div>
</div>
<div class="q" id="p_23J_3113"> <div class="divNumber">1765.</div> <div class="p"> <table class="singleColumn"> <tr> <td> <div class="pN">3113</div> <div class="G">Yassā mudutalā pādā,</div> </td> </tr> <tr> <td> <div class="G">caraṇā ca sukhedhitā;</div> </td> </tr> <tr> <td> <div class="G">Pādukāhi suvaṇṇāhi,</div> </td> </tr> <tr> <td> <div class="G">pīḷamānāva gacchati;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">pathaṃ gacchati pattikā.</div> </td> </tr> </table> </div>
</div>
<div class="q" id="p_23J_3114"> <div class="divNumber">1766.</div> <div class="p"> <table class="singleColumn"> <tr> <td> <div class="pN">3114</div> <div class="G">Yāssu itthisahassānaṃ,</div> </td> </tr> <tr> <td> <div class="G">purato gacchati mālinī;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">vanaṃ gacchati ekikā.</div> </td> </tr> </table> </div>
</div>
<div class="q" id="p_23J_3115"> <div class="divNumber">1767.</div> <div class="p"> <table class="singleColumn"> <tr> <td> <div class="pN">3115</div> <div class="G">Yāssu sivāya sutvāna,</div> </td> </tr> <tr> <td> <div class="G">muhuṃ uttasate pure;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">vanaṃ gacchati bhīrukā.</div> </td> </tr> </table> </div>
</div>
<div class="q" id="p_23J_3116"> <div class="divNumber">1768.</div> <div class="p"> <table class="singleColumn"> <tr> <td> <div class="pN">3116</div> <div class="G">Yāssu indasagottassa,</div> </td> </tr> <tr> <td> <div class="G">ulūkassa pavassato;</div> </td> </tr> <tr> <td> <div class="G">Sutvāna nadato bhītā,</div> </td> </tr> <tr> <td> <div class="G">vāruṇīva pavedhati;</div> </td> </tr> <tr> <td> <div class="G">Sā kathajja anujjhaṅgī,</div> </td> </tr> <tr> <td> <div class="G">vanaṃ gacchati bhīrukā.</div> </td> </tr> </table> </div>
</div>
<div class="q" id="p_23J_3117"> <div class="divNumber">1769.</div> <div class="p"> <table class="singleColumn"> <tr> <td> <div class="pN">3117</div> <div class="G">Sakuṇī hataputtāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Ciraṃ dukkhena jhāyissaṃ,</div> </td> </tr> <tr> <td> <div class="G">suññaṃ āgammimaṃ puraṃ.</div> </td> </tr> </table> </div>
</div>
<div class="q" id="p_23J_3118"> <div class="divNumber">1770.</div> <div class="p"> <table class="singleColumn"> <tr> <td> <div class="pN">3118</div> <div class="G">Sakuṇī hataputtāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Kisā paṇḍu bhavissāmi,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3119"> <div class="divNumber">1771.</div> <div class="p"> <table class="singleColumn"> <tr> <td> <div class="pN">3119</div> <div class="G">Sakuṇī hataputtāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Tena tena padhāvissaṃ,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3120"> <div class="divNumber">1772.</div> <div class="p"> <table class="singleColumn"> <tr> <td> <div class="pN">3120</div> <div class="G">Kurarī hatachāpāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Ciraṃ dukkhena jhāyissaṃ,</div> </td> </tr> <tr> <td> <div class="G">suññaṃ āgammimaṃ puraṃ.</div> </td> </tr> </table> </div>
</div>
<div class="q" id="p_23J_3121"> <div class="divNumber">1773.</div> <div class="p"> <table class="singleColumn"> <tr> <td> <div class="pN">3121</div> <div class="G">Kurarī hatachāpāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Kisā paṇḍu bhavissāmi,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3122"> <div class="divNumber">1774.</div> <div class="p"> <table class="singleColumn"> <tr> <td> <div class="pN">3122</div> <div class="G">Kurarī hatachāpāva,</div> </td> </tr> <tr> <td> <div class="G">suññaṃ disvā kulāvakaṃ;</div> </td> </tr> <tr> <td> <div class="G">Tena tena padhāvissaṃ,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3123"> <div class="divNumber">1775.</div> <div class="p"> <table class="singleColumn"> <tr> <td> <div class="pN">3123</div> <div class="G">Sā nūna cakkavākīva,</div> </td> </tr> <tr> <td> <div class="G">pallalasmiṃ anūdake;</div> </td> </tr> <tr> <td> <div class="G">Ciraṃ dukkhena jhāyissaṃ,</div> </td> </tr> <tr> <td> <div class="G">suññaṃ āgammimaṃ puraṃ.</div> </td> </tr> </table> </div>
</div>
<div class="q" id="p_23J_3124"> <div class="divNumber">1776.</div> <div class="p"> <table class="singleColumn"> <tr> <td> <div class="pN">3124</div> <div class="G">Sā nūna cakkavākīva,</div> </td> </tr> <tr> <td> <div class="G">pallalasmiṃ anūdake;</div> </td> </tr> <tr> <td> <div class="G">Kisā paṇḍu bhavissāmi,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3125"> <div class="divNumber">1777.</div> <div class="p"> <table class="singleColumn"> <tr> <td> <div class="pN">3125</div> <div class="G">Sā nūna cakkavākīva,</div> </td> </tr> <tr> <td> <div class="G">pallalasmiṃ anūdake;</div> </td> </tr> <tr> <td> <div class="G">Tena tena padhāvissaṃ,</div> </td> </tr> <tr> <td> <div class="G">piye putte apassatī.</div> </td> </tr> </table> </div>
</div>
<div class="q" id="p_23J_3126"> <div class="divNumber">1778.</div> <div class="p"> <table class="singleColumn"> <tr> <td> <div class="pN">3126</div> <div class="G">Evaṃ me vilapantiyā,</div> </td> </tr> <tr> <td> <div class="G">rājā puttaṃ adūsakaṃ;</div> </td> </tr> <tr> <td> <div class="G">Pabbājesi vanaṃ raṭṭhā,</div> </td> </tr> <tr> <td> <div class="G">maññe hissāmi jīvitaṃ”.</div> </td> </tr> </table> </div>
</div>
<div class="q" id="p_23J_3127"> <div class="divNumber">1779.</div> <div class="p"> <table class="singleColumn"> <tr> <td> <div class="pN">3127</div> <div class="G">Tassā lālappitaṃ sutvā,</div> </td> </tr> <tr> <td> <div class="G">sabbā antepure bahū;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">sivikaññā samāgatā.</div> </td> </tr> </table> </div>
</div>
<div class="q" id="p_23J_3128"> <div class="divNumber">1780.</div> <div class="p"> <table class="singleColumn"> <tr> <td> <div class="pN">3128</div> <div class="G">Sālāva sampamathitā,</div> </td> </tr> <tr> <td> <div class="G">mālutena pamadditā;</div> </td> </tr> <tr> <td> <div class="G">Senti puttā ca dārā ca,</div> </td> </tr> <tr> <td> <div class="G">vessantaranivesane.</div> </td> </tr> </table> </div>
</div>
<div class="q" id="p_23J_3129"> <div class="divNumber">1781.</div> <div class="p"> <table class="singleColumn"> <tr> <td> <div class="pN">3129</div> <div class="G">Orodhā ca kumārā ca,</div> </td> </tr> <tr> <td> <div class="G">vesiyānā ca brāhmaṇā;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">vessantaranivesane.</div> </td> </tr> </table> </div>
</div>
<div class="q" id="p_23J_3130"> <div class="divNumber">1782.</div> <div class="p"> <table class="singleColumn"> <tr> <td> <div class="pN">3130</div> <div class="G">Hatthārohā anīkaṭṭhā,</div> </td> </tr> <tr> <td> <div class="G">rathikā pattikārakā;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">vessantaranivesane.</div> </td> </tr> </table> </div>
</div>
<div class="q" id="p_23J_3131"> <div class="divNumber">1783.</div> <div class="p"> <table class="singleColumn"> <tr> <td> <div class="pN">3131</div> <div class="G">Tato ratyā vivasāne,</div> </td> </tr> <tr> <td> <div class="G">sūriyassuggamanaṃ pati;</div> </td> </tr> <tr> <td> <div class="G">Atha vessantaro rājā,</div> </td> </tr> <tr> <td> <div class="G">dānaṃ dātuṃ upāgami.</div> </td> </tr> </table> </div>
</div>
<div class="q" id="p_23J_3132"> <div class="divNumber">1784.</div> <div class="p"> <table class="singleColumn"> <tr> <td> <div class="pN">3132</div> <div class="G">“Vatthāni vatthakāmānaṃ,</div> </td> </tr> <tr> <td> <div class="G">soṇḍānaṃ detha vāruṇiṃ;</div> </td> </tr> <tr> <td> <div class="G">Bhojanaṃ bhojanatthīnaṃ,</div> </td> </tr> <tr> <td> <div class="G">sammadeva pavecchatha.</div> </td> </tr> </table> </div>
</div>
<div class="q" id="p_23J_3133"> <div class="divNumber">1785.</div> <div class="p"> <table class="singleColumn"> <tr> <td> <div class="pN">3133</div> <div class="G">Mā ca kañci vanibbake,</div> </td> </tr> <tr> <td> <div class="G">heṭhayittha idhāgate;</div> </td> </tr> <tr> <td> <div class="G">Tappetha annapānena,</div> </td> </tr> <tr> <td> <div class="G">gacchantu paṭipūjitā”.</div> </td> </tr> </table> </div>
</div>
<div class="q" id="p_23J_3134"> <div class="divNumber">1786.</div> <div class="p"> <table class="singleColumn"> <tr> <td> <div class="pN">3134</div> <div class="G">Athettha vattatī saddo,</div> </td> </tr> <tr> <td> <div class="G">tumulo bheravo mahā;</div> </td> </tr> <tr> <td> <div class="G">“Dānena taṃ nīharanti,</div> </td> </tr> <tr> <td> <div class="G">puna dānaṃ adā tuvaṃ”.</div> </td> </tr> </table> </div>
</div>
<div class="q" id="p_23J_3135"> <div class="divNumber">1787.</div> <div class="p"> <table class="singleColumn"> <tr> <td> <div class="pN">3135</div> <div class="G">Te su mattā kilantāva,</div> </td> </tr> <tr> <td> <div class="G">sampatanti vanibbakā;</div> </td> </tr> <tr> <td> <div class="G">Nikkhamante mahārāje,</div> </td> </tr> <tr> <td> <div class="G">sivīnaṃ raṭṭhavaḍḍhane.</div> </td> </tr> </table> </div>
</div>
<div class="q" id="p_23J_3136"> <div class="divNumber">1788.</div> <div class="p"> <table class="singleColumn"> <tr> <td> <div class="pN">3136</div> <div class="G">“Acchecchuṃ vata bho rukkhaṃ,</div> </td> </tr> <tr> <td> <div class="G">Nānāphaladharaṃ dumaṃ;</div> </td> </tr> <tr> <td> <div class="G">Yathā vessantaraṃ raṭṭhā,</div> </td> </tr> <tr> <td> <div class="G">Pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3137"> <div class="divNumber">1789.</div> <div class="p"> <table class="singleColumn"> <tr> <td> <div class="pN">3137</div> <div class="G">Acchecchuṃ vata bho rukkhaṃ,</div> </td> </tr> <tr> <td> <div class="G">sabbakāmadadaṃ dumaṃ;</div> </td> </tr> <tr> <td> <div class="G">Yathā vessantaraṃ raṭṭhā,</div> </td> </tr> <tr> <td> <div class="G">pabbājenti adūsakaṃ.</div> </td> </tr> </table> </div>
</div>
<div class="q" id="p_23J_3138"> <div class="divNumber">1790.</div> <div class="p"> <table class="singleColumn"> <tr> <td> <div class="pN">3138</div> <div class="G">Acchecchuṃ vata bho rukkhaṃ,</div> </td> </tr> <tr> <td> <div class="G">sabbakāmarasāharaṃ;</div> </td> </tr> <tr> <td> <div class="G">Yathā vessantaraṃ raṭṭhā,</div> </td> </tr> <tr> <td> <div class="G">pabbājenti adūsakaṃ”.</div> </td> </tr> </table> </div>
</div>
<div class="q" id="p_23J_3139"> <div class="divNumber">1791.</div> <div class="p"> <table class="singleColumn"> <tr> <td> <div class="pN">3139</div> <div class="G">Ye vuḍḍhā ye ca daharā,</div> </td> </tr> <tr> <td> <div class="G">ye ca majjhimaporisā;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">nikkhamante mahārāje;</div> </td> </tr> <tr> <td> <div class="G">Sivīnaṃ raṭṭhavaḍḍhane.</div> </td> </tr> </table> </div>
</div>
<div class="q" id="p_23J_3140"> <div class="divNumber">1792.</div> <div class="p"> <table class="singleColumn"> <tr> <td> <div class="pN">3140</div> <div class="G">Atiyakkhā vassavarā,</div> </td> </tr> <tr> <td> <div class="G">itthāgārā ca rājino;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">nikkhamante mahārāje;</div> </td> </tr> <tr> <td> <div class="G">Sivīnaṃ raṭṭhavaḍḍhane.</div> </td> </tr> </table> </div>
</div>
<div class="q" id="p_23J_3141"> <div class="divNumber">1793.</div> <div class="p"> <table class="singleColumn"> <tr> <td> <div class="pN">3141</div> <div class="G">Thiyopi tattha pakkanduṃ,</div> </td> </tr> <tr> <td> <div class="G">yā tamhi nagare ahu;</div> </td> </tr> <tr> <td> <div class="G">Nikkhamante mahārāje,</div> </td> </tr> <tr> <td> <div class="G">sivīnaṃ raṭṭhavaḍḍhane.</div> </td> </tr> </table> </div>
</div>
<div class="q" id="p_23J_3142"> <div class="divNumber">1794.</div> <div class="p"> <table class="singleColumn"> <tr> <td> <div class="pN">3142</div> <div class="G">Ye brāhmaṇā ye ca samaṇā,</div> </td> </tr> <tr> <td> <div class="G">aññe vāpi vanibbakā;</div> </td> </tr> <tr> <td> <div class="G">Bāhā paggayha pakkanduṃ,</div> </td> </tr> <tr> <td> <div class="G">“adhammo kira bho iti.</div> </td> </tr> </table> </div>
</div>
<div class="q" id="p_23J_3143"> <div class="divNumber">1795.</div> <div class="p"> <table class="singleColumn"> <tr> <td> <div class="pN">3143</div> <div class="G">Yathā vessantaro rājā,</div> </td> </tr> <tr> <td> <div class="G">yajamāno sake pure;</div> </td> </tr> <tr> <td> <div class="G">Sivīnaṃ vacanatthena,</div> </td> </tr> <tr> <td> <div class="G">samhā raṭṭhā nirajjati”.</div> </td> </tr> </table> </div>
</div>
<div class="q" id="p_23J_3144"> <div class="divNumber">1796.</div> <div class="p"> <table class="singleColumn"> <tr> <td> <div class="pN">3144</div> <div class="G">Satta hatthisate datvā,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Suvaṇṇakacche mātaṅge,</div> </td> </tr> <tr> <td> <div class="G">hemakappanavāsase.</div> </td> </tr> </table> </div>
</div>
<div class="q" id="p_23J_3145"> <div class="divNumber">1797.</div> <div class="p"> <table class="singleColumn"> <tr> <td> <div class="pN">3145</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">tomaraṅkusapāṇibhi;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3146"> <div class="divNumber">1798.</div> <div class="p"> <table class="singleColumn"> <tr> <td> <div class="pN">3146</div> <div class="G">Satta assasate datvā,</div> </td> </tr> <tr> <td> <div class="G">sabbālaṅkārabhūsite;</div> </td> </tr> <tr> <td> <div class="G">Ājānīyeva jātiyā,</div> </td> </tr> <tr> <td> <div class="G">sindhave sīghavāhane.</div> </td> </tr> </table> </div>
</div>
<div class="q" id="p_23J_3147"> <div class="divNumber">1799.</div> <div class="p"> <table class="singleColumn"> <tr> <td> <div class="pN">3147</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">illiyācāpadhāribhi;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3148"> <div class="divNumber">1800.</div> <div class="p"> <table class="singleColumn"> <tr> <td> <div class="pN">3148</div> <div class="G">Satta rathasate datvā,</div> </td> </tr> <tr> <td> <div class="G">sannaddhe ussitaddhaje;</div> </td> </tr> <tr> <td> <div class="G">Dīpe athopi veyagghe,</div> </td> </tr> <tr> <td> <div class="G">sabbālaṅkārabhūsite.</div> </td> </tr> </table> </div>
</div>
<div class="q" id="p_23J_3149"> <div class="divNumber">1801.</div> <div class="p"> <table class="singleColumn"> <tr> <td> <div class="pN">3149</div> <div class="G">Ārūḷhe gāmaṇīyehi,</div> </td> </tr> <tr> <td> <div class="G">cāpahatthehi vammibhi;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3150"> <div class="divNumber">1802.</div> <div class="p"> <table class="singleColumn"> <tr> <td> <div class="pN">3150</div> <div class="G">Satta itthisate datvā,</div> </td> </tr> <tr> <td> <div class="G">ekamekā rathe ṭhitā;</div> </td> </tr> <tr> <td> <div class="G">Sannaddhā nikkharajjūhi,</div> </td> </tr> <tr> <td> <div class="G">suvaṇṇehi alaṅkatā.</div> </td> </tr> </table> </div>
</div>
<div class="q" id="p_23J_3151"> <div class="divNumber">1803.</div> <div class="p"> <table class="singleColumn"> <tr> <td> <div class="pN">3151</div> <div class="G">Pītālaṅkārā pītavasanā,</div> </td> </tr> <tr> <td> <div class="G">Pītābharaṇabhūsitā;</div> </td> </tr> <tr> <td> <div class="G">Aḷārapamhā hasulā,</div> </td> </tr> <tr> <td> <div class="G">Susaññā tanumajjhimā;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">Samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3152"> <div class="divNumber">1804.</div> <div class="p"> <table class="singleColumn"> <tr> <td> <div class="pN">3152</div> <div class="G">Satta dhenusate datvā,</div> </td> </tr> <tr> <td> <div class="G">sabbā kaṃsupadhāraṇā;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3153"> <div class="divNumber">1805.</div> <div class="p"> <table class="singleColumn"> <tr> <td> <div class="pN">3153</div> <div class="G">Satta dāsisate datvā,</div> </td> </tr> <tr> <td> <div class="G">satta dāsasatāni ca;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3154"> <div class="divNumber">1806.</div> <div class="p"> <table class="singleColumn"> <tr> <td> <div class="pN">3154</div> <div class="G">Hatthī assarathe datvā,</div> </td> </tr> <tr> <td> <div class="G">nāriyo ca alaṅkatā;</div> </td> </tr> <tr> <td> <div class="G">Esa vessantaro rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3155"> <div class="divNumber">1807.</div> <div class="p"> <table class="singleColumn"> <tr> <td> <div class="pN">3155</div> <div class="G">Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Mahādāne padinnamhi,</div> </td> </tr> <tr> <td> <div class="G">medanī sampakampatha.</div> </td> </tr> </table> </div>
</div>
<div class="q" id="p_23J_3156"> <div class="divNumber">1808.</div> <div class="p"> <table class="singleColumn"> <tr> <td> <div class="pN">3156</div> <div class="G">Tadāsi yaṃ bhiṃsanakaṃ,</div> </td> </tr> <tr> <td> <div class="G">tadāsi lomahaṃsanaṃ;</div> </td> </tr> <tr> <td> <div class="G">Yaṃ pañjalikato rājā,</div> </td> </tr> <tr> <td> <div class="G">samhā raṭṭhā nirajjati.</div> </td> </tr> </table> </div>
</div>
<div class="q" id="p_23J_3157"> <div class="divNumber">1809.</div> <div class="p"> <table class="singleColumn"> <tr> <td> <div class="pN">3157</div> <div class="G">Athettha vattatī saddo,</div> </td> </tr> <tr> <td> <div class="G">tumulo bheravo mahā;</div> </td> </tr> <tr> <td> <div class="G">Dānena taṃ nīharanti,</div> </td> </tr> <tr> <td> <div class="G">puna dānaṃ adā tuvaṃ.</div> </td> </tr> </table> </div>
</div>
<div class="q" id="p_23J_3158"> <div class="divNumber">1810.</div> <div class="p"> <table class="singleColumn"> <tr> <td> <div class="pN">3158</div> <div class="G">Te su mattā kilantāva,</div> </td> </tr> <tr> <td> <div class="G">sampatanti vanibbakā;</div> </td> </tr> <tr> <td> <div class="G">Nikkhamante mahārāje,</div> </td> </tr> <tr> <td> <div class="G">sivīnaṃ raṭṭhavaḍḍhane.</div> </td> </tr> </table> </div>
</div>
<div class="q" id="p_23J_3159"> <div class="divNumber">1811.</div> <div class="p"> <table class="singleColumn"> <tr> <td> <div class="pN">3159</div> <div class="G">Āmantayittha rājānaṃ,</div> </td> </tr> <tr> <td> <div class="G">sañjayaṃ dhamminaṃ varaṃ;</div> </td> </tr> <tr> <td> <div class="G">“Avaruddhasi maṃ deva,</div> </td> </tr> <tr> <td> <div class="G">vaṅkaṃ gacchāmi pabbataṃ.</div> </td> </tr> </table> </div>
</div>
<div class="q" id="p_23J_3160"> <div class="divNumber">1812.</div> <div class="p"> <table class="singleColumn"> <tr> <td> <div class="pN">3160</div> <div class="G">Ye hi keci mahārāja,</div> </td> </tr> <tr> <td> <div class="G">bhūtā ye ca bhavissare;</div> </td> </tr> <tr> <td> <div class="G">Atittāyeva kāmehi,</div> </td> </tr> <tr> <td> <div class="G">gacchanti yamasādhanaṃ.</div> </td> </tr> </table> </div>
</div>
<div class="q" id="p_23J_3161"> <div class="divNumber">1813.</div> <div class="p"> <table class="singleColumn"> <tr> <td> <div class="pN">3161</div> <div class="G">Svāhaṃ sake abhissasiṃ,</div> </td> </tr> <tr> <td> <div class="G">yajamāno sake pure;</div> </td> </tr> <tr> <td> <div class="G">Sivīnaṃ vacanatthena,</div> </td> </tr> <tr> <td> <div class="G">samhā raṭṭhā nirajjahaṃ.</div> </td> </tr> </table> </div>
</div>
<div class="q" id="p_23J_3162"> <div class="divNumber">1814.</div> <div class="p"> <table class="singleColumn"> <tr> <td> <div class="pN">3162</div> <div class="G">Aghaṃ taṃ paṭisevissaṃ,</div> </td> </tr> <tr> <td> <div class="G">vane vāḷamigākiṇṇe;</div> </td> </tr> <tr> <td> <div class="G">Khaggadīpinisevite,</div> </td> </tr> <tr> <td> <div class="G">ahaṃ puññāni karomi;</div> </td> </tr> <tr> <td> <div class="G">Tumhe paṅkamhi sīdatha.</div> </td> </tr> </table> </div>
</div>
<div class="q" id="p_23J_3163"> <div class="divNumber">1815.</div> <div class="p"> <table class="singleColumn"> <tr> <td> <div class="pN">3163</div> <div class="G">Anujānāhi maṃ amma,</div> </td> </tr> <tr> <td> <div class="G">pabbajjā mama ruccati;</div> </td> </tr> <tr> <td> <div class="G">Svāhaṃ sake abhissasiṃ,</div> </td> </tr> <tr> <td> <div class="G">yajamāno sake pure;</div> </td> </tr> <tr> <td> <div class="G">Sivīnaṃ vacanatthena,</div> </td> </tr> <tr> <td> <div class="G">samhā raṭṭhā nirajjahaṃ.</div> </td> </tr> </table> </div>
</div>
<div class="q" id="p_23J_3164"> <div class="divNumber">1816.</div> <div class="p"> <table class="singleColumn"> <tr> <td> <div class="pN">3164</div> <div class="G">Aghaṃ taṃ paṭisevissaṃ,</div> </td> </tr> <tr> <td> <div class="G">vane vāḷamigākiṇṇe;</div> </td> </tr> <tr> <td> <div class="G">Khaggadīpinisevite,</div> </td> </tr> <tr> <td> <div class="G">ahaṃ puññāni karomi;</div> </td> </tr> <tr> <td> <div class="G">Tumhe paṅkamhi sīdatha”.</div> </td> </tr> </table> </div>
</div>
<div class="q" id="p_23J_3165"> <div class="divNumber">1817.</div> <div class="p"> <table class="singleColumn"> <tr> <td> <div class="pN">3165</div> <div class="G">“Anujānāmi taṃ putta,</div> </td> </tr> <tr> <td> <div class="G">pabbajjā te samijjhatu;</div> </td> </tr> <tr> <td> <div class="G">Ayañca maddī kalyāṇī,</div> </td> </tr> <tr> <td> <div class="G">susaññā tanumajjhimā;</div> </td> </tr> <tr> <td> <div class="G">Acchataṃ saha puttehi,</div> </td> </tr> <tr> <td> <div class="G">kiṃ araññe karissati”.</div> </td> </tr> </table> </div>
</div>
<div class="q" id="p_23J_3166"> <div class="divNumber">1818.</div> <div class="p"> <table class="singleColumn"> <tr> <td> <div class="pN">3166</div> <div class="G">“Nāhaṃ akāmā dāsimpi,</div> </td> </tr> <tr> <td> <div class="G">araññaṃ netumussahe;</div> </td> </tr> <tr> <td> <div class="G">Sace icchati anvetu,</div> </td> </tr> <tr> <td> <div class="G">sace nicchati acchatu”.</div> </td> </tr> </table> </div>
</div>
<div class="q" id="p_23J_3167"> <div class="divNumber">1819.</div> <div class="p"> <table class="singleColumn"> <tr> <td> <div class="pN">3167</div> <div class="G">Tato suṇhaṃ mahārājā,</div> </td> </tr> <tr> <td> <div class="G">yācituṃ paṭipajjatha;</div> </td> </tr> <tr> <td> <div class="G">“Mā candanasamācāre,</div> </td> </tr> <tr> <td> <div class="G">rajojallaṃ adhārayi.</div> </td> </tr> </table> </div>
</div>
<div class="q" id="p_23J_3168"> <div class="divNumber">1820.</div> <div class="p"> <table class="singleColumn"> <tr> <td> <div class="pN">3168</div> <div class="G">Mā kāsiyāni dhāretvā,</div> </td> </tr> <tr> <td> <div class="G">kusacīraṃ adhārayi;</div> </td> </tr> <tr> <td> <div class="G">Dukkho vāso araññasmiṃ,</div> </td> </tr> <tr> <td> <div class="G">mā hi tvaṃ lakkhaṇe gami”.</div> </td> </tr> </table> </div>
</div>
<div class="q" id="p_23J_3169"> <div class="divNumber">1821.</div> <div class="p"> <table class="singleColumn"> <tr> <td> <div class="pN">3169</div> <div class="G">Tamabravi rājaputtī,</div> </td> </tr> <tr> <td> <div class="G">maddī sabbaṅgasobhanā;</div> </td> </tr> <tr> <td> <div class="G">“Nāhaṃ taṃ sukhamiccheyyaṃ,</div> </td> </tr> <tr> <td> <div class="G">yaṃ me vessantaraṃ vinā”.</div> </td> </tr> </table> </div>
</div>
<div class="q" id="p_23J_3170"> <div class="divNumber">1822.</div> <div class="p"> <table class="singleColumn"> <tr> <td> <div class="pN">3170</div> <div class="G">Tamabravi mahārājā,</div> </td> </tr> <tr> <td> <div class="G">sivīnaṃ raṭṭhavaḍḍhano;</div> </td> </tr> <tr> <td> <div class="G">“Iṅgha maddi nisāmehi,</div> </td> </tr> <tr> <td> <div class="G">vane ye honti dussahā.</div> </td> </tr> </table> </div>
</div>
<div class="q" id="p_23J_3171"> <div class="divNumber">1823.</div> <div class="p"> <table class="singleColumn"> <tr> <td> <div class="pN">3171</div> <div class="G">Bahū kīṭā paṭaṅgā ca,</div> </td> </tr> <tr> <td> <div class="G">makasā madhumakkhikā;</div> </td> </tr> <tr> <td> <div class="G">Tepi taṃ tattha hiṃseyyuṃ,</div> </td> </tr> <tr> <td> <div class="G">taṃ te dukkhataraṃ siyā.</div> </td> </tr> </table> </div>
</div>
<div class="q" id="p_23J_3172"> <div class="divNumber">1824.</div> <div class="p"> <table class="singleColumn"> <tr> <td> <div class="pN">3172</div> <div class="G">Apare passa santāpe,</div> </td> </tr> <tr> <td> <div class="G">nadīnupanisevite;</div> </td> </tr> <tr> <td> <div class="G">Sappā ajagarā nāma,</div> </td> </tr> <tr> <td> <div class="G">avisā te mahabbalā.</div> </td> </tr> </table> </div>
</div>
<div class="q" id="p_23J_3173"> <div class="divNumber">1825.</div> <div class="p"> <table class="singleColumn"> <tr> <td> <div class="pN">3173</div> <div class="G">Te manussaṃ migaṃ vāpi,</div> </td> </tr> <tr> <td> <div class="G">api māsannamāgataṃ;</div> </td> </tr> <tr> <td> <div class="G">Parikkhipitvā bhogehi,</div> </td> </tr> <tr> <td> <div class="G">vasamānenti attano.</div> </td> </tr> </table> </div>
</div>
<div class="q" id="p_23J_3174"> <div class="divNumber">1826.</div> <div class="p"> <table class="singleColumn"> <tr> <td> <div class="pN">3174</div> <div class="G">Aññepi kaṇhajaṭino,</div> </td> </tr> <tr> <td> <div class="G">acchā nāma aghammigā;</div> </td> </tr> <tr> <td> <div class="G">Na tehi puriso diṭṭho,</div> </td> </tr> <tr> <td> <div class="G">rukkhamāruyha muccati.</div> </td> </tr> </table> </div>
</div>
<div class="q" id="p_23J_3175"> <div class="divNumber">1827.</div> <div class="p"> <table class="singleColumn"> <tr> <td> <div class="pN">3175</div> <div class="G">Saṅghaṭṭayantā siṅgāni,</div> </td> </tr> <tr> <td> <div class="G">tikkhaggātippahārino;</div> </td> </tr> <tr> <td> <div class="G">Mahiṃsā vicarantettha,</div> </td> </tr> <tr> <td> <div class="G">nadiṃ sotumbaraṃ pati.</div> </td> </tr> </table> </div>
</div>
<div class="q" id="p_23J_3176"> <div class="divNumber">1828.</div> <div class="p"> <table class="singleColumn"> <tr> <td> <div class="pN">3176</div> <div class="G">Disvā migānaṃ yūthānaṃ,</div> </td> </tr> <tr> <td> <div class="G">gavaṃ sañcarataṃ vane;</div> </td> </tr> <tr> <td> <div class="G">Dhenuva vacchagiddhāva,</div> </td> </tr> <tr> <td> <div class="G">kathaṃ maddi karissasi.</div> </td> </tr> </table> </div>
</div>
<div class="q" id="p_23J_3177"> <div class="divNumber">1829.</div> <div class="p"> <table class="singleColumn"> <tr> <td> <div class="pN">3177</div> <div class="G">Disvā sampatite ghore,</div> </td> </tr> <tr> <td> <div class="G">dumaggesu plavaṅgame;</div> </td> </tr> <tr> <td> <div class="G">Akhettaññāya te maddi,</div> </td> </tr> <tr> <td> <div class="G">bhavissate mahabbhayaṃ.</div> </td> </tr> </table> </div>
</div>
<div class="q" id="p_23J_3178"> <div class="divNumber">1830.</div> <div class="p"> <table class="singleColumn"> <tr> <td> <div class="pN">3178</div> <div class="G">Yā tvaṃ sivāya sutvāna,</div> </td> </tr> <tr> <td> <div class="G">muhuṃ uttasayī pure;</div> </td> </tr> <tr> <td> <div class="G">Sā tvaṃ vaṅkamanuppattā,</div> </td> </tr> <tr> <td> <div class="G">kathaṃ maddi karissasi.</div> </td> </tr> </table> </div>
</div>
<div class="q" id="p_23J_3179"> <div class="divNumber">1831.</div> <div class="p"> <table class="singleColumn"> <tr> <td> <div class="pN">3179</div> <div class="G">Ṭhite majjhanhike kāle,</div> </td> </tr> <tr> <td> <div class="G">sannisinnesu pakkhisu;</div> </td> </tr> <tr> <td> <div class="G">Saṇateva brahāraññaṃ,</div> </td> </tr> <tr> <td> <div class="G">tattha kiṃ gantumicchasi”.</div> </td> </tr> </table> </div>
</div>
<div class="q" id="p_23J_3180"> <div class="divNumber">1832.</div> <div class="p"> <table class="singleColumn"> <tr> <td> <div class="pN">3180</div> <div class="G">Tamabravi rājaputtī,</div> </td> </tr> <tr> <td> <div class="G">maddī sabbaṅgasobhanā;</div> </td> </tr> <tr> <td> <div class="G">“Yāni etāni akkhāsi,</div> </td> </tr> <tr> <td> <div class="G">vane paṭibhayāni me;</div> </td> </tr> <tr> <td> <div class="G">Sabbāni abhisambhossaṃ,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3181"> <div class="divNumber">1833.</div> <div class="p"> <table class="singleColumn"> <tr> <td> <div class="pN">3181</div> <div class="G">Kāsaṃ kusaṃ poṭakilaṃ,</div> </td> </tr> <tr> <td> <div class="G">usiraṃ muñjapabbajaṃ;</div> </td> </tr> <tr> <td> <div class="G">Urasā panudahissāmi,</div> </td> </tr> <tr> <td> <div class="G">nassa hessāmi dunnayā.</div> </td> </tr> </table> </div>
</div>
<div class="q" id="p_23J_3182"> <div class="divNumber">1834.</div> <div class="p"> <table class="singleColumn"> <tr> <td> <div class="pN">3182</div> <div class="G">Bahūhi vata cariyāhi,</div> </td> </tr> <tr> <td> <div class="G">kumārī vindate patiṃ;</div> </td> </tr> <tr> <td> <div class="G">Udarassuparodhena,</div> </td> </tr> <tr> <td> <div class="G">gohanuveṭhanena ca.</div> </td> </tr> </table> </div>
</div>
<div class="q" id="p_23J_3183"> <div class="divNumber">1835.</div> <div class="p"> <table class="singleColumn"> <tr> <td> <div class="pN">3183</div> <div class="G">Aggissa pāricariyāya,</div> </td> </tr> <tr> <td> <div class="G">udakummujjanena ca;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3184"> <div class="divNumber">1836.</div> <div class="p"> <table class="singleColumn"> <tr> <td> <div class="pN">3184</div> <div class="G">Apissā hoti appatto,</div> </td> </tr> <tr> <td> <div class="G">ucchiṭṭhamapi bhuñjituṃ;</div> </td> </tr> <tr> <td> <div class="G">Yo naṃ hatthe gahetvāna,</div> </td> </tr> <tr> <td> <div class="G">akāmaṃ parikaḍḍhati;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3185"> <div class="divNumber">1837.</div> <div class="p"> <table class="singleColumn"> <tr> <td> <div class="pN">3185</div> <div class="G">Kesaggahaṇamukkhepā,</div> </td> </tr> <tr> <td> <div class="G">bhūmyā ca parisumbhanā;</div> </td> </tr> <tr> <td> <div class="G">Datvā ca nopakkamati,</div> </td> </tr> <tr> <td> <div class="G">bahuṃ dukkhaṃ anappakaṃ;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3186"> <div class="divNumber">1838.</div> <div class="p"> <table class="singleColumn"> <tr> <td> <div class="pN">3186</div> <div class="G">Sukkacchavī vedhaverā,</div> </td> </tr> <tr> <td> <div class="G">datvā subhagamānino;</div> </td> </tr> <tr> <td> <div class="G">Akāmaṃ parikaḍḍhanti,</div> </td> </tr> <tr> <td> <div class="G">ulūkaññeva vāyasā;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3187"> <div class="divNumber">1839.</div> <div class="p"> <table class="singleColumn"> <tr> <td> <div class="pN">3187</div> <div class="G">Api ñātikule phīte,</div> </td> </tr> <tr> <td> <div class="G">kaṃsapajjotane vasaṃ;</div> </td> </tr> <tr> <td> <div class="G">Nevābhivākyaṃ na labhe,</div> </td> </tr> <tr> <td> <div class="G">bhātūhi sakhinīhipi;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3188"> <div class="divNumber">1840.</div> <div class="p"> <table class="singleColumn"> <tr> <td> <div class="pN">3188</div> <div class="G">Naggā nadī anudakā,</div> </td> </tr> <tr> <td> <div class="G">naggaṃ raṭṭhaṃ arājakaṃ;</div> </td> </tr> <tr> <td> <div class="G">Itthīpi vidhavā naggā,</div> </td> </tr> <tr> <td> <div class="G">yassāpi dasa bhātaro;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3189"> <div class="divNumber">1841.</div> <div class="p"> <table class="singleColumn"> <tr> <td> <div class="pN">3189</div> <div class="G">Dhajo rathassa paññāṇaṃ,</div> </td> </tr> <tr> <td> <div class="G">dhūmo paññāṇamaggino;</div> </td> </tr> <tr> <td> <div class="G">Rājā rathassa paññāṇaṃ,</div> </td> </tr> <tr> <td> <div class="G">bhattā paññāṇamitthiyā;</div> </td> </tr> <tr> <td> <div class="G">Vedhabyaṃ kaṭukaṃ loke,</div> </td> </tr> <tr> <td> <div class="G">gacchaññeva rathesabha.</div> </td> </tr> </table> </div>
</div>
<div class="q" id="p_23J_3190"> <div class="divNumber">1842.</div> <div class="p"> <table class="singleColumn"> <tr> <td> <div class="pN">3190</div> <div class="G">Yā daliddī daliddassa,</div> </td> </tr> <tr> <td> <div class="G">aḍḍhā aḍḍhassa kittimā;</div> </td> </tr> <tr> <td> <div class="G">Taṃ ve devā pasaṃsanti,</div> </td> </tr> <tr> <td> <div class="G">dukkarañhi karoti sā.</div> </td> </tr> </table> </div>
</div>
<div class="q" id="p_23J_3191"> <div class="divNumber">1843.</div> <div class="p"> <table class="singleColumn"> <tr> <td> <div class="pN">3191</div> <div class="G">Sāmikaṃ anubandhissaṃ,</div> </td> </tr> <tr> <td> <div class="G">sadā kāsāyavāsinī;</div> </td> </tr> <tr> <td> <div class="G">Pathabyāpi abhijjantyā,</div> </td> </tr> <tr> <td> <div class="G">vedhabyaṃ kaṭukitthiyā.</div> </td> </tr> </table> </div>
</div>
<div class="q" id="p_23J_3192"> <div class="divNumber">1844.</div> <div class="p"> <table class="singleColumn"> <tr> <td> <div class="pN">3192</div> <div class="G">Api sāgarapariyantaṃ,</div> </td> </tr> <tr> <td> <div class="G">bahuvittadharaṃ mahiṃ;</div> </td> </tr> <tr> <td> <div class="G">Nānāratanaparipūraṃ,</div> </td> </tr> <tr> <td> <div class="G">nicche vessantaraṃ vinā.</div> </td> </tr> </table> </div>
</div>
<div class="q" id="p_23J_3193"> <div class="divNumber">1845.</div> <div class="p"> <table class="singleColumn"> <tr> <td> <div class="pN">3193</div> <div class="G">Kathaṃ nu tāsaṃ hadayaṃ,</div> </td> </tr> <tr> <td> <div class="G">sukharā vata itthiyo;</div> </td> </tr> <tr> <td> <div class="G">Yā sāmike dukkhitamhi,</div> </td> </tr> <tr> <td> <div class="G">sukhamicchanti attano.</div> </td> </tr> </table> </div>
</div>
<div class="q" id="p_23J_3194"> <div class="divNumber">1846.</div> <div class="p"> <table class="singleColumn"> <tr> <td> <div class="pN">3194</div> <div class="G">Nikkhamante mahārāje,</div> </td> </tr> <tr> <td> <div class="G">sivīnaṃ raṭṭhavaḍḍhane;</div> </td> </tr> <tr> <td> <div class="G">Tamahaṃ anubandhissaṃ,</div> </td> </tr> <tr> <td> <div class="G">sabbakāmadado hi me”.</div> </td> </tr> </table> </div>
</div>
<div class="q" id="p_23J_3195"> <div class="divNumber">1847.</div> <div class="p"> <table class="singleColumn"> <tr> <td> <div class="pN">3195</div> <div class="G">Tamabravi mahārājā,</div> </td> </tr> <tr> <td> <div class="G">maddiṃ sabbaṅgasobhanaṃ;</div> </td> </tr> <tr> <td> <div class="G">“Ime te daharā puttā,</div> </td> </tr> <tr> <td> <div class="G">jālī kaṇhājinā cubho;</div> </td> </tr> <tr> <td> <div class="G">Nikkhippa lakkhaṇe gaccha,</div> </td> </tr> <tr> <td> <div class="G">mayaṃ te posayāmase”.</div> </td> </tr> </table> </div>
</div>
<div class="q" id="p_23J_3196"> <div class="divNumber">1848.</div> <div class="p"> <table class="singleColumn"> <tr> <td> <div class="pN">3196</div> <div class="G">Tamabravi rājaputtī,</div> </td> </tr> <tr> <td> <div class="G">maddī sabbaṅgasobhanā;</div> </td> </tr> <tr> <td> <div class="G">“Piyā me puttakā deva,</div> </td> </tr> <tr> <td> <div class="G">jālī kaṇhājinā cubho;</div> </td> </tr> <tr> <td> <div class="G">Tyamhaṃ tattha ramessanti,</div> </td> </tr> <tr> <td> <div class="G">araññe jīvasokinaṃ”.</div> </td> </tr> </table> </div>
</div>
<div class="q" id="p_23J_3197"> <div class="divNumber">1849.</div> <div class="p"> <table class="singleColumn"> <tr> <td> <div class="pN">3197</div> <div class="G">Tamabravi mahārājā,</div> </td> </tr> <tr> <td> <div class="G">sivīnaṃ raṭṭhavaḍḍhano;</div> </td> </tr> <tr> <td> <div class="G">“Sālīnaṃ odanaṃ bhutvā,</div> </td> </tr> <tr> <td> <div class="G">suciṃ maṃsūpasecanaṃ;</div> </td> </tr> <tr> <td> <div class="G">Rukkhaphalāni bhuñjantā,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3198"> <div class="divNumber">1850.</div> <div class="p"> <table class="singleColumn"> <tr> <td> <div class="pN">3198</div> <div class="G">Bhutvā satapale kaṃse,</div> </td> </tr> <tr> <td> <div class="G">sovaṇṇe satarājike;</div> </td> </tr> <tr> <td> <div class="G">Rukkhapattesu bhuñjantā,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3199"> <div class="divNumber">1851.</div> <div class="p"> <table class="singleColumn"> <tr> <td> <div class="pN">3199</div> <div class="G">Kāsiyāni ca dhāretvā,</div> </td> </tr> <tr> <td> <div class="G">khomakoṭumbarāni ca;</div> </td> </tr> <tr> <td> <div class="G">Kusacīrāni dhārentā,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3200"> <div class="divNumber">1852.</div> <div class="p"> <table class="singleColumn"> <tr> <td> <div class="pN">3200</div> <div class="G">Vayhāhi pariyāyitvā,</div> </td> </tr> <tr> <td> <div class="G">sivikāya rathena ca;</div> </td> </tr> <tr> <td> <div class="G">Pattikā paridhāvantā,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3201"> <div class="divNumber">1853.</div> <div class="p"> <table class="singleColumn"> <tr> <td> <div class="pN">3201</div> <div class="G">Kūṭāgāre sayitvāna,</div> </td> </tr> <tr> <td> <div class="G">nivāte phusitaggaḷe;</div> </td> </tr> <tr> <td> <div class="G">Sayantā rukkhamūlasmiṃ,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3202"> <div class="divNumber">1854.</div> <div class="p"> <table class="singleColumn"> <tr> <td> <div class="pN">3202</div> <div class="G">Pallaṅkesu sayitvāna,</div> </td> </tr> <tr> <td> <div class="G">gonake cittasanthate;</div> </td> </tr> <tr> <td> <div class="G">Sayantā tiṇasanthāre,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3203"> <div class="divNumber">1855.</div> <div class="p"> <table class="singleColumn"> <tr> <td> <div class="pN">3203</div> <div class="G">Gandhakena vilimpitvā,</div> </td> </tr> <tr> <td> <div class="G">agarucandanena ca;</div> </td> </tr> <tr> <td> <div class="G">Rajojallāni dhārentā,</div> </td> </tr> <tr> <td> <div class="G">kathaṃ kāhanti dārakā.</div> </td> </tr> </table> </div>
</div>
<div class="q" id="p_23J_3204"> <div class="divNumber">1856.</div> <div class="p"> <table class="singleColumn"> <tr> <td> <div class="pN">3204</div> <div class="G">Cāmaramorahatthehi,</div> </td> </tr> <tr> <td> <div class="G">bījitaṅgā sukhedhitā;</div> </td> </tr> <tr> <td> <div class="G">Phuṭṭhā ḍaṃsehi makasehi,</div> </td> </tr> <tr> <td> <div class="G">kathaṃ kāhanti dārakā”.</div> </td> </tr> </table> </div>
</div>
<div class="q" id="p_23J_3205"> <div class="divNumber">1857.</div> <div class="p"> <table class="singleColumn"> <tr> <td> <div class="pN">3205</div> <div class="G">Tamabravi rājaputtī,</div> </td> </tr> <tr> <td> <div class="G">maddī sabbaṅgasobhanā;</div> </td> </tr> <tr> <td> <div class="G">“Mā deva paridevesi,</div> </td> </tr> <tr> <td> <div class="G">mā ca tvaṃ vimano ahu;</div> </td> </tr> <tr> <td> <div class="G">Yathā mayaṃ bhavissāma,</div> </td> </tr> <tr> <td> <div class="G">tathā hessanti dārakā”.</div> </td> </tr> </table> </div>
</div>
<div class="q" id="p_23J_3206"> <div class="divNumber">1858.</div> <div class="p"> <table class="singleColumn"> <tr> <td> <div class="pN">3206</div> <div class="G">Idaṃ vatvāna pakkāmi,</div> </td> </tr> <tr> <td> <div class="G">maddī sabbaṅgasobhanā;</div> </td> </tr> <tr> <td> <div class="G">Sivimaggena anvesi,</div> </td> </tr> <tr> <td> <div class="G">putte ādāya lakkhaṇā.</div> </td> </tr> </table> </div>
</div>
<div class="q" id="p_23J_3207"> <div class="divNumber">1859.</div> <div class="p"> <table class="singleColumn"> <tr> <td> <div class="pN">3207</div> <div class="G">Tato vessantaro rājā,</div> </td> </tr> <tr> <td> <div class="G">dānaṃ datvāna khattiyo;</div> </td> </tr> <tr> <td> <div class="G">Pitu mātu ca vanditvā,</div> </td> </tr> <tr> <td> <div class="G">katvā ca naṃ padakkhiṇaṃ.</div> </td> </tr> </table> </div>
</div>
<div class="q" id="p_23J_3208"> <div class="divNumber">1860.</div> <div class="p"> <table class="singleColumn"> <tr> <td> <div class="pN">3208</div> <div class="G">Catuvāhiṃ rathaṃ yuttaṃ,</div> </td> </tr> <tr> <td> <div class="G">sīghamāruyha sandanaṃ;</div> </td> </tr> <tr> <td> <div class="G">Ādāya puttadārañca,</div> </td> </tr> <tr> <td> <div class="G">vaṅkaṃ pāyāsi pabbataṃ.</div> </td> </tr> </table> </div>
</div>
<div class="q" id="p_23J_3209"> <div class="divNumber">1861.</div> <div class="p"> <table class="singleColumn"> <tr> <td> <div class="pN">3209</div> <div class="G">Tato vessantaro rājā,</div> </td> </tr> <tr> <td> <div class="G">yenāsi bahuko jano;</div> </td> </tr> <tr> <td> <div class="G">“Āmanta kho taṃ gacchāma,</div> </td> </tr> <tr> <td> <div class="G">arogā hontu ñātayo.</div> </td> </tr> </table> </div>
</div>
<div class="q" id="p_23J_3210"> <div class="divNumber">1862.</div> <div class="p"> <table class="singleColumn"> <tr> <td> <div class="pN">3210</div> <div class="G">Iṅgha maddi nisāmehi,</div> </td> </tr> <tr> <td> <div class="G">rammarūpaṃva dissati;</div> </td> </tr> <tr> <td> <div class="G">Āvāsaṃ siviseṭṭhassa,</div> </td> </tr> <tr> <td> <div class="G">pettikaṃ bhavanaṃ mama”.</div> </td> </tr> </table> </div>
</div>
<div class="q" id="p_23J_3211"> <div class="divNumber">1863.</div> <div class="p"> <table class="singleColumn"> <tr> <td> <div class="pN">3211</div> <div class="G">Taṃ brāhmaṇā anvagamuṃ,</div> </td> </tr> <tr> <td> <div class="G">te naṃ asse ayācisuṃ;</div> </td> </tr> <tr> <td> <div class="G">Yācito paṭipādesi,</div> </td> </tr> <tr> <td> <div class="G">catunnaṃ caturo haye.</div> </td> </tr> </table> </div>
</div>
<div class="q" id="p_23J_3212"> <div class="divNumber">1864.</div> <div class="p"> <table class="singleColumn"> <tr> <td> <div class="pN">3212</div> <div class="G">“Iṅgha maddi nisāmehi,</div> </td> </tr> <tr> <td> <div class="G">cittarūpaṃva dissati;</div> </td> </tr> <tr> <td> <div class="G">Migarohiccavaṇṇena,</div> </td> </tr> <tr> <td> <div class="G">dakkhiṇassā vahanti maṃ”.</div> </td> </tr> </table> </div>
</div>
<div class="q" id="p_23J_3213"> <div class="divNumber">1865.</div> <div class="p"> <table class="singleColumn"> <tr> <td> <div class="pN">3213</div> <div class="G">Athettha pañcamo āgā,</div> </td> </tr> <tr> <td> <div class="G">so taṃ rathamayācatha;</div> </td> </tr> <tr> <td> <div class="G">Tassa taṃ yācitodāsi,</div> </td> </tr> <tr> <td> <div class="G">na cassupahato mano.</div> </td> </tr> </table> </div>
</div>
<div class="q" id="p_23J_3214"> <div class="divNumber">1866.</div> <div class="p"> <table class="singleColumn"> <tr> <td> <div class="pN">3214</div> <div class="G">Tato vessantaro rājā,</div> </td> </tr> <tr> <td> <div class="G">oropetvā sakaṃ janaṃ;</div> </td> </tr> <tr> <td> <div class="G">Assāsayi assarathaṃ,</div> </td> </tr> <tr> <td> <div class="G">brāhmaṇassa dhanesino.</div> </td> </tr> </table> </div>
</div>
<div class="q" id="p_23J_3215"> <div class="divNumber">1867.</div> <div class="p"> <table class="singleColumn"> <tr> <td> <div class="pN">3215</div> <div class="G">“Tvaṃ maddi kaṇhaṃ gaṇhāhi,</div> </td> </tr> <tr> <td> <div class="G">lahu esā kaniṭṭhikā;</div> </td> </tr> <tr> <td> <div class="G">Ahaṃ jāliṃ gahessāmi,</div> </td> </tr> <tr> <td> <div class="G">garuko bhātiko hi so”.</div> </td> </tr> </table> </div>
</div>
<div class="q" id="p_23J_3216"> <div class="divNumber">1868.</div> <div class="p"> <table class="singleColumn"> <tr> <td> <div class="pN">3216</div> <div class="G">Rājā kumāramādāya,</div> </td> </tr> <tr> <td> <div class="G">rājaputtī ca dārikaṃ;</div> </td> </tr> <tr> <td> <div class="G">Sammodamānā pakkāmuṃ,</div> </td> </tr> <tr> <td> <div class="G">aññamaññaṃ piyaṃvadā.</div> </td> </tr> </table> </div>
</div>
<div class="CENTER" id="p_23J_3217">
<span class="pN">3217</span>Dānakaṇḍaṃ nāma.</div>
</html>
