<html>
<div class="i">20.2 Pārājikādipañhā</div>
<div class="h">Sedamocanagāthā</div>
<div class="h">Pārājikādipañhā</div>
<div class="q" id="p_5V_2356"> <div class="divNumber">480.</div> <div class="p"> <table class="singleColumn"> <tr> <td> <div class="pN">2356</div> <div class="G">Itthī ca abbhantare siyā,</div> </td> </tr> <tr> <td> <div class="G">Bhikkhu ca bahiddhā siyā;</div> </td> </tr> <tr> <td> <div class="G">Chiddaṃ tasmiṃ ghare natthi,</div> </td> </tr> <tr> <td> <div class="G">Methunadhammapaccayā;</div> </td> </tr> <tr> <td> <div class="G">Kathaṃ pārājiko siyā,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2357"> <div class="p"> <table class="singleColumn"> <tr> <td> <div class="pN">2357</div> <div class="G">Telaṃ madhuṃ phāṇitañcāpi sappiṃ,</div> </td> </tr> <tr> <td> <div class="G">Sāmaṃ gahetvāna nikkhipeyya;</div> </td> </tr> <tr> <td> <div class="G">Avītivatte sattāhe,</div> </td> </tr> <tr> <td> <div class="G">Sati paccaye paribhuñjantassa āpatti;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2358"> <div class="p"> <table class="singleColumn"> <tr> <td> <div class="pN">2358</div> <div class="G">Nissaggiyena āpatti,</div> </td> </tr> <tr> <td> <div class="G">Suddhakena pācittiyaṃ;</div> </td> </tr> <tr> <td> <div class="G">Āpajjantassa ekato,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2359"> <div class="p"> <table class="singleColumn"> <tr> <td> <div class="pN">2359</div> <div class="G">Bhikkhū siyā vīsatiyā samāgatā,</div> </td> </tr> <tr> <td> <div class="G">Kammaṃ kareyyuṃ samaggasaññino;</div> </td> </tr> <tr> <td> <div class="G">Bhikkhu siyā dvādasayojane ṭhito,</div> </td> </tr> <tr> <td> <div class="G">Kammañca taṃ kuppeyya vaggapaccayā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2360"> <div class="p"> <table class="singleColumn"> <tr> <td> <div class="pN">2360</div> <div class="G">Padavītihāramattena vācāya bhaṇitena ca,</div> </td> </tr> <tr> <td> <div class="G">Sabbāni garukāni sappaṭikammāni;</div> </td> </tr> <tr> <td> <div class="G">Catusaṭṭhi āpattiyo āpajjeyya ekato,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2361"> <div class="p"> <table class="singleColumn"> <tr> <td> <div class="pN">2361</div> <div class="G">Nivattho antaravāsakena,</div> </td> </tr> <tr> <td> <div class="G">Diguṇaṃ saṅghāṭiṃ pāruto;</div> </td> </tr> <tr> <td> <div class="G">Sabbāni tāni nissaggiyāni honti,</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2362"> <div class="p"> <table class="singleColumn"> <tr> <td> <div class="pN">2362</div> <div class="G">Na cāpi ñatti na ca pana kammavācā,</div> </td> </tr> <tr> <td> <div class="G">Na cehi bhikkhūti jino avoca;</div> </td> </tr> <tr> <td> <div class="G">Saraṇagamanampi na tassa atthi,</div> </td> </tr> <tr> <td> <div class="G">Upasampadā cassa akuppā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2363"> <div class="p"> <table class="singleColumn"> <tr> <td> <div class="pN">2363</div> <div class="G">Itthiṃ hane na mātaraṃ,</div> </td> </tr> <tr> <td> <div class="G">Purisañca na pitaraṃ hane;</div> </td> </tr> <tr> <td> <div class="G">Haneyya anariyaṃ mando,</div> </td> </tr> <tr> <td> <div class="G">Tena cānantaraṃ phuse;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2364"> <div class="p"> <table class="singleColumn"> <tr> <td> <div class="pN">2364</div> <div class="G">Itthiṃ hane ca mātaraṃ,</div> </td> </tr> <tr> <td> <div class="G">Purisañca pitaraṃ hane;</div> </td> </tr> <tr> <td> <div class="G">Mātaraṃ pitaraṃ hantvā,</div> </td> </tr> <tr> <td> <div class="G">Na tenānantaraṃ phuse;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2365"> <div class="p"> <table class="singleColumn"> <tr> <td> <div class="pN">2365</div> <div class="G">Acodayitvā assārayitvā,</div> </td> </tr> <tr> <td> <div class="G">Asammukhībhūtassa kareyya kammaṃ;</div> </td> </tr> <tr> <td> <div class="G">Katañca kammaṃ sukataṃ bhaveyya,</div> </td> </tr> <tr> <td> <div class="G">Kārako ca saṃgho anāpattiko siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2366"> <div class="p"> <table class="singleColumn"> <tr> <td> <div class="pN">2366</div> <div class="G">Codayitvā sārayitvā,</div> </td> </tr> <tr> <td> <div class="G">Sammukhībhūtassa kareyya kammaṃ;</div> </td> </tr> <tr> <td> <div class="G">Katañca kammaṃ akataṃ bhaveyya,</div> </td> </tr> <tr> <td> <div class="G">Kārako ca saṃgho sāpattiko siyā;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2367"> <div class="p"> <table class="singleColumn"> <tr> <td> <div class="pN">2367</div> <div class="G">Chindantassa āpatti,</div> </td> </tr> <tr> <td> <div class="G">Chindantassa anāpatti;</div> </td> </tr> <tr> <td> <div class="G">Chādentassa āpatti,</div> </td> </tr> <tr> <td> <div class="G">Chādentassa anāpatti;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
<div class="q" id="p_5V_2368"> <div class="p"> <table class="singleColumn"> <tr> <td> <div class="pN">2368</div> <div class="G">Saccaṃ bhaṇanto garukaṃ,</div> </td> </tr> <tr> <td> <div class="G">Musā ca lahu bhāsato;</div> </td> </tr> <tr> <td> <div class="G">Musā bhaṇanto garukaṃ,</div> </td> </tr> <tr> <td> <div class="G">Saccañca lahu bhāsato;</div> </td> </tr> <tr> <td> <div class="G">Pañhā mesā kusalehi cintitā.</div> </td> </tr> </table> </div>
</div>
</html>
