<html>
<div class="i">1.1.2.8 Dutiyābhinandasutta</div>
<div class="h">Saḷāyatanasaṃyutta</div>
<div class="h">Paṭhamapaṇṇāsaka</div>
<div class="h">Yamakavagga</div>
<div class="h">Dutiyābhinandasutta</div>
<div class="q" id="p_13S4_51"> <div class="divNumber">20.</div> <div class="p">
<span class="pN">51</span>“Yo, bhikkhave, rūpe abhinandati, dukkhaṃ so abhinandati. Yo dukkhaṃ abhinandati, aparimutto so dukkhasmāti vadāmi. Yo sadde…pe…  gandhe…  rase…  phoṭṭhabbe…  dhamme abhinandati, dukkhaṃ so abhinandati. Yo dukkhaṃ abhinandati, aparimutto so dukkhasmā”ti vadāmi. </div>
</div>
<div class="q" id="p_13S4_52"> <div class="p">
<span class="pN">52</span>“Yo ca kho, bhikkhave, rūpe nābhinandati, dukkhaṃ so nābhinandati. Yo dukkhaṃ nābhinandati, parimutto so dukkhasmā”ti vadāmi. Yo sadde…pe…  gandhe…  rase…  phoṭṭhabbe…  dhamme nābhinandati, dukkhaṃ so nābhinandati. Yo dukkhaṃ nābhinandati, parimutto so dukkhasmā”ti vadāmi. </div>
</div>
<div class="CENTER" id="p_13S4_53">
<span class="pN">53</span>Aṭṭhamaṃ.</div>
</html>
