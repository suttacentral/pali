<html>
<div class="i">2.3.3.35 Sīlavipattiduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Suttantikadukanikkhepa</div>
<div class="h">Sīlavipattiduka</div>
<div class="q" id="p_29Dhs_2073"> <div class="divNumber">1368.</div> <div class="p">
<span class="pN">2073</span>Tattha katamā sīlavipatti? Yo kāyiko vītikkamo, vācasiko vītikkamo, kāyikavācasiko vītikkamo—  ayaṃ vuccati sīlavipatti. Sabbampi dussilyaṃ sīlavipatti. </div>
</div>
<div class="q" id="p_29Dhs_2074"> <div class="divNumber">1369.</div> <div class="p">
<span class="pN">2074</span>Tattha katamā diṭṭhivipatti? Natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentīti; yā evarūpā diṭṭhi diṭṭhigataṃ…pe…  vipariyāsaggāho—  ayaṃ vuccati diṭṭhivipatti. Sabbāpi micchādiṭṭhi diṭṭhivipatti. </div>
</div>
</html>
