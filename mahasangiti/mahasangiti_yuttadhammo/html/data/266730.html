<html>
<div class="i">23.1 Attadantavatthu</div>
<div class="h">Nāgavagga</div>
<div class="h">Attadantavatthu</div>
<div class="q" id="p_18Dh_345"> <div class="divNumber">320.</div> <div class="p"> <table class="singleColumn"> <tr> <td> <div class="pN">345</div> <div class="G">Ahaṃ nāgova saṅgāme,</div> </td> </tr> <tr> <td> <div class="G">cāpato patitaṃ saraṃ;</div> </td> </tr> <tr> <td> <div class="G">Ativākyaṃ titikkhissaṃ,</div> </td> </tr> <tr> <td> <div class="G">dussīlo hi bahujjano.</div> </td> </tr> </table> </div>
</div>
<div class="q" id="p_18Dh_346"> <div class="divNumber">321.</div> <div class="p"> <table class="singleColumn"> <tr> <td> <div class="pN">346</div> <div class="G">Dantaṃ nayanti samitiṃ,</div> </td> </tr> <tr> <td> <div class="G">dantaṃ rājābhirūhati;</div> </td> </tr> <tr> <td> <div class="G">Danto seṭṭho manussesu,</div> </td> </tr> <tr> <td> <div class="G">yotivākyaṃ titikkhati.</div> </td> </tr> </table> </div>
</div>
<div class="q" id="p_18Dh_347"> <div class="divNumber">322.</div> <div class="p"> <table class="singleColumn"> <tr> <td> <div class="pN">347</div> <div class="G">Varamassatarā dantā,</div> </td> </tr> <tr> <td> <div class="G">ājānīyā ca sindhavā;</div> </td> </tr> <tr> <td> <div class="G">Kuñjarā ca mahānāgā,</div> </td> </tr> <tr> <td> <div class="G">attadanto tato varaṃ.</div> </td> </tr> </table> </div>
</div>
</html>
