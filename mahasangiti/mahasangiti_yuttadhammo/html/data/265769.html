<html>
<div class="i"> Anantarādi</div>
<div class="h">Hetuduka, Tika</div>
<div class="h">Hetuduka, Kusalattika</div>
<div class="h">Kusalapada</div>
<div class="h">Pañhāvāra</div>
<div class="h">Paccayacatukka</div>
<div class="h">Anantarādi</div>
<div class="q" id="p_39P3_26"> <div class="divNumber">15.</div> <div class="p">
<span class="pN">26</span>Hetu kusalo dhammo hetussa kusalassa dhammassa anantarapaccayena paccayo…  samanantarapaccayena paccayo…  sahajātapaccayena paccayo…  aññamaññapaccayena paccayo…  nissayapaccayena paccayo. </div>
</div>
<div class="q" id="p_39P3_27"> <div class="divNumber">16.</div> <div class="p">
<span class="pN">27</span>Hetu kusalo dhammo hetussa kusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…  tīṇi. </div>
</div>
<div class="q" id="p_39P3_28"> <div class="p">
<span class="pN">28</span>Nahetu kusalo dhammo nahetussa kusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…  tīṇi. </div>
</div>
<div class="q" id="p_39P3_29"> <div class="p">
<span class="pN">29</span>Hetu kusalo ca nahetu kusalo ca dhammā hetussa kusalassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…  tīṇi, āsevanapaccayena paccayo…  nava. </div>
</div>
<div class="q" id="p_39P3_30"> <div class="divNumber">17.</div> <div class="p">
<span class="pN">30</span>Nahetu kusalo dhammo nahetussa kusalassa dhammassa kammapaccayena paccayo. Nahetu kusalo dhammo hetussa kusalassa dhammassa kammapaccayena paccayo. Nahetu kusalo dhammo hetussa kusalassa ca nahetussa kusalassa ca dhammassa kammapaccayena paccayo. (3) </div>
</div>
</html>
