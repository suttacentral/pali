<html>
<div class="i">1.2.6 Adhikaraṇavāra</div>
<div class="h">Bhikkhuvibhaṅga</div>
<div class="h">Dutiyabhāga</div>
<div class="h">Adhikaraṇavāra</div>
<div class="q" id="p_5V_652"> <div class="divNumber">198.</div> <div class="p">
<span class="pN">652</span>Methunaṃ dhammaṃ paṭisevanapaccayā āpattiyo catunnaṃ adhikaraṇānaṃ katamaṃ adhikaraṇaṃ? Methunaṃ dhammaṃ paṭisevanapaccayā āpattiyo catunnaṃ adhikaraṇānaṃ āpattādhikaraṇaṃ…pe… . (1) </div>
</div>
<div class="q" id="p_5V_653"> <div class="p">
<span class="pN">653</span>Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti catunnaṃ adhikaraṇānaṃ katamaṃ adhikaraṇaṃ? Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti catunnaṃ adhikaraṇānaṃ āpattādhikaraṇaṃ. (2) </div>
</div>
<div class="CENTER" id="p_5V_654">
<span class="pN">654</span>Adhikaraṇavāro niṭṭhito chaṭṭho.</div>
</html>
