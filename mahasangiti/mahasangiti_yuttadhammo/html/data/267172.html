<html>
<div class="i">4.8 Āyāgadāyakattheraapadāna</div>
<div class="h">Kuṇḍadhānavagga</div>
<div class="h">Āyāgadāyakattheraapadāna</div>
<div class="q" id="p_20Ap1_1180"> <div class="divNumber">94.</div> <div class="p"> <table class="singleColumn"> <tr> <td> <div class="pN">1180</div> <div class="G">“Nibbute lokanāthamhi,</div> </td> </tr> <tr> <td> <div class="G">sikhimhi vadataṃ vare;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">avandiṃ thūpamuttamaṃ.</div> </td> </tr> </table> </div>
</div>
<div class="q" id="p_20Ap1_1181"> <div class="divNumber">95.</div> <div class="p"> <table class="singleColumn"> <tr> <td> <div class="pN">1181</div> <div class="G">Vaḍḍhakīhi kathāpetvā,</div> </td> </tr> <tr> <td> <div class="G">mūlaṃ datvānahaṃ tadā;</div> </td> </tr> <tr> <td> <div class="G">Haṭṭho haṭṭhena cittena,</div> </td> </tr> <tr> <td> <div class="G">āyāgaṃ kārapesahaṃ.</div> </td> </tr> </table> </div>
</div>
<div class="q" id="p_20Ap1_1182"> <div class="divNumber">96.</div> <div class="p"> <table class="singleColumn"> <tr> <td> <div class="pN">1182</div> <div class="G">Aṭṭha kappāni devesu,</div> </td> </tr> <tr> <td> <div class="G">abbokiṇṇaṃ vasiṃ ahaṃ;</div> </td> </tr> <tr> <td> <div class="G">Avasesesu kappesu,</div> </td> </tr> <tr> <td> <div class="G">vokiṇṇaṃ saṃsariṃ ahaṃ.</div> </td> </tr> </table> </div>
</div>
<div class="q" id="p_20Ap1_1183"> <div class="divNumber">97.</div> <div class="p"> <table class="singleColumn"> <tr> <td> <div class="pN">1183</div> <div class="G">Kāye visaṃ na kamati,</div> </td> </tr> <tr> <td> <div class="G">satthāni na ca hanti me;</div> </td> </tr> <tr> <td> <div class="G">Udakehaṃ na miyyāmi,</div> </td> </tr> <tr> <td> <div class="G">āyāgassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_1184"> <div class="divNumber">98.</div> <div class="p"> <table class="singleColumn"> <tr> <td> <div class="pN">1184</div> <div class="G">Yadicchāmi ahaṃ vassaṃ,</div> </td> </tr> <tr> <td> <div class="G">mahāmegho pavassati;</div> </td> </tr> <tr> <td> <div class="G">Devāpi me vasaṃ enti,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1185"> <div class="divNumber">99.</div> <div class="p"> <table class="singleColumn"> <tr> <td> <div class="pN">1185</div> <div class="G">Sattaratanasampanno,</div> </td> </tr> <tr> <td> <div class="G">tiṃsakkhattuṃ ahosahaṃ;</div> </td> </tr> <tr> <td> <div class="G">Na maṃ kecāvajānanti,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1186"> <div class="divNumber">100.</div> <div class="p"> <table class="singleColumn"> <tr> <td> <div class="pN">1186</div> <div class="G">Ekattiṃse ito kappe,</div> </td> </tr> <tr> <td> <div class="G">āyāgaṃ yamakārayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">āyāgassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_1187"> <div class="divNumber">101.</div> <div class="p"> <table class="singleColumn"> <tr> <td> <div class="pN">1187</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1188"> <div class="p">
<span class="pN">1188</span>Itthaṃ sudaṃ āyasmā āyāgadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_1189">
<span class="pN">1189</span>Āyāgadāyakattherassāpadānaṃ aṭṭhamaṃ.</div>
</html>
