<html>
<div class="i">3.1.7 Sīlasutta</div>
<div class="h">Tatiyapaṇṇāsaka</div>
<div class="h">Phāsuvihāravagga</div>
<div class="h">Sīlasutta</div>
<div class="q" id="p_16A5_649"> <div class="divNumber">107.</div> <div class="p">
<span class="pN">649</span>“Pañcahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa. </div>
</div>
<div class="q" id="p_16A5_650"> <div class="p">
<span class="pN">650</span>Katamehi pañcahi? Idha, bhikkhave, bhikkhu sīlasampanno hoti, samādhisampanno hoti, paññāsampanno hoti, vimuttisampanno hoti, vimuttiñāṇadassanasampanno hoti. </div>
</div>
<div class="q" id="p_16A5_651"> <div class="p">
<span class="pN">651</span>Imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā”ti. </div>
</div>
<div class="CENTER" id="p_16A5_652">
<span class="pN">652</span>Sattamaṃ.</div>
</html>
