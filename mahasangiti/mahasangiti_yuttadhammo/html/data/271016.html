<html>
<div class="i">2.6.6.13 Piṭṭhiduka</div>
<div class="h">Niddesa</div>
<div class="h">Chaṭṭhanaya Sampayogavippayogapadaniddesa</div>
<div class="h">Duka</div>
<div class="h">Piṭṭhiduka</div>
<div class="q" id="p_31Dht_375"> <div class="divNumber">298.</div> <div class="p">
<span class="pN">375</span>Dassanena pahātabbā dhammā…  bhāvanāya pahātabbā dhammā…  dassanena pahātabbahetukā dhammā…  bhāvanāya pahātabbahetukā dhammā…  sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_376"> <div class="divNumber">299.</div> <div class="p">
<span class="pN">376</span>Savitakkā dhammā…  savicārā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_377"> <div class="divNumber">300.</div> <div class="p">
<span class="pN">377</span>Avitakkā dhammā…  avicārā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi ekāya dhātuyā vippayuttā. </div>
</div>
<div class="q" id="p_31Dht_378"> <div class="divNumber">301.</div> <div class="p">
<span class="pN">378</span>Sappītikā dhammā…  pītisahagatā dhammā ekena khandhena ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_379"> <div class="divNumber">302.</div> <div class="p">
<span class="pN">379</span>Sukhasahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_380"> <div class="divNumber">303.</div> <div class="p">
<span class="pN">380</span>Upekkhāsahagatā dhammā ekena khandhena sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_381"> <div class="divNumber">304.</div> <div class="p">
<span class="pN">381</span>Na kāmāvacarā dhammā…  apariyāpannā dhammā…  anuttarā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi chahi dhātūhi vippayuttā. </div>
</div>
<div class="q" id="p_31Dht_382"> <div class="divNumber">305.</div> <div class="p">
<span class="pN">382</span>Rūpāvacarā dhammā…  arūpāvacarā dhammā…  niyyānikā dhammā…  niyatā dhammā…  saraṇā dhammā katihi khandhehi katihāyatanehi katihi dhātūhi sampayuttāti? Natthi. Katihi vippayuttā? Ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_383"> <div class="p"> <table class="singleColumn"> <tr> <td> <div class="pN">383</div> <div class="G">Dhammāyatanaṃ dhammadhātu,</div> </td> </tr> <tr> <td> <div class="G">Dukkhasaccañca jīvitaṃ;</div> </td> </tr> <tr> <td> <div class="G">Saḷāyatanaṃ nāmarūpaṃ,</div> </td> </tr> <tr> <td> <div class="G">Cattāro ca mahābhavā.</div> </td> </tr> </table> </div>
</div>
<div class="q" id="p_31Dht_384"> <div class="p"> <table class="singleColumn"> <tr> <td> <div class="pN">384</div> <div class="G">Jāti jarā ca maraṇaṃ,</div> </td> </tr> <tr> <td> <div class="G">tikesvekūnavīsati;</div> </td> </tr> <tr> <td> <div class="G">Gocchakesu ca paññāsa,</div> </td> </tr> <tr> <td> <div class="G">aṭṭha cūḷantare padā.</div> </td> </tr> </table> </div>
</div>
<div class="q" id="p_31Dht_385"> <div class="p"> <table class="singleColumn"> <tr> <td> <div class="pN">385</div> <div class="G">Mahantare pannarasa,</div> </td> </tr> <tr> <td> <div class="G">aṭṭhārasa tato pare;</div> </td> </tr> <tr> <td> <div class="G">Tevīsa padasataṃ etaṃ,</div> </td> </tr> <tr> <td> <div class="G">sampayoge na labbhatīti. [123]</div> </td> </tr> </table> </div>
</div>
<div class="ENDH3" id="p_31Dht_386">
<span class="pN">386</span>Sampayogavippayogapadaniddeso chaṭṭho.</div>
</html>
