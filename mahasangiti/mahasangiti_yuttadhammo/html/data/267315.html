<html>
<div class="i">19.1 Kuṭajapupphiyattheraapadāna</div>
<div class="h">Kuṭajapupphiyavagga</div>
<div class="h">Kuṭajapupphiyattheraapadāna</div>
<div class="q" id="p_20Ap1_2581"> <div class="divNumber">1.</div> <div class="p"> <table class="singleColumn"> <tr> <td> <div class="pN">2581</div> <div class="G">“Suvaṇṇavaṇṇaṃ sambuddhaṃ,</div> </td> </tr> <tr> <td> <div class="G">Sataraṃsiṃva uggataṃ;</div> </td> </tr> <tr> <td> <div class="G">Disaṃ anuvilokentaṃ,</div> </td> </tr> <tr> <td> <div class="G">Gacchantaṃ anilañjase.</div> </td> </tr> </table> </div>
</div>
<div class="q" id="p_20Ap1_2582"> <div class="divNumber">2.</div> <div class="p"> <table class="singleColumn"> <tr> <td> <div class="pN">2582</div> <div class="G">Kuṭajaṃ pupphitaṃ disvā,</div> </td> </tr> <tr> <td> <div class="G">saṃvitthatasamotthataṃ;</div> </td> </tr> <tr> <td> <div class="G">Rukkhato ocinitvāna,</div> </td> </tr> <tr> <td> <div class="G">phussassa abhiropayiṃ.</div> </td> </tr> </table> </div>
</div>
<div class="q" id="p_20Ap1_2583"> <div class="divNumber">3.</div> <div class="p"> <table class="singleColumn"> <tr> <td> <div class="pN">2583</div> <div class="G">Dvenavute ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2584"> <div class="divNumber">4.</div> <div class="p"> <table class="singleColumn"> <tr> <td> <div class="pN">2584</div> <div class="G">Ito sattarase kappe,</div> </td> </tr> <tr> <td> <div class="G">tayo āsuṃ supupphitā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2585"> <div class="divNumber">5.</div> <div class="p"> <table class="singleColumn"> <tr> <td> <div class="pN">2585</div> <div class="G">Paṭisambhidā catasso,</div> </td> </tr> <tr> <td> <div class="G">vimokkhāpi ca aṭṭhime;</div> </td> </tr> <tr> <td> <div class="G">Chaḷabhiññā sacchikatā,</div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2586"> <div class="p">
<span class="pN">2586</span>Itthaṃ sudaṃ āyasmā kuṭajapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2587">
<span class="pN">2587</span>Kuṭajapupphiyattherassāpadānaṃ paṭhamaṃ.</div>
</html>
