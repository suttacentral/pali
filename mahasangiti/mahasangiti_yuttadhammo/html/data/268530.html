<html>
<div class="i">1.4.5 Kañjikadāyikāvimānavatthu</div>
<div class="h">Itthivimāna</div>
<div class="h">Mañjiṭṭhakavagga</div>
<div class="h">Kañjikadāyikāvimānavatthu</div>
<div class="q" id="p_19Vv_567"> <div class="divNumber">719.</div> <div class="p"> <table class="singleColumn"> <tr> <td> <div class="pN">567</div> <div class="G">“Abhikkantena vaṇṇena,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">osadhī viya tārakā.</div> </td> </tr> </table> </div>
</div>
<div class="q" id="p_19Vv_568"> <div class="divNumber">720--721.</div> <div class="p"> <table class="singleColumn"> <tr> <td> <div class="pN">568</div> <div class="G">Kena tetādiso vaṇṇo,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_569"> <div class="divNumber">722.</div> <div class="p"> <table class="singleColumn"> <tr> <td> <div class="pN">569</div> <div class="G">Sā devatā attamanā,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_570"> <div class="divNumber">723.</div> <div class="p"> <table class="singleColumn"> <tr> <td> <div class="pN">570</div> <div class="G">“Ahaṃ andhakavindamhi,</div> </td> </tr> <tr> <td> <div class="G">buddhassādiccabandhuno;</div> </td> </tr> <tr> <td> <div class="G">Adāsiṃ kolasampākaṃ,</div> </td> </tr> <tr> <td> <div class="G">kañjikaṃ teladhūpitaṃ.</div> </td> </tr> </table> </div>
</div>
<div class="q" id="p_19Vv_571"> <div class="divNumber">724.</div> <div class="p"> <table class="singleColumn"> <tr> <td> <div class="pN">571</div> <div class="G">Pipphalyā lasuṇena ca,</div> </td> </tr> <tr> <td> <div class="G">missaṃ lāmañjakena ca;</div> </td> </tr> <tr> <td> <div class="G">Adāsiṃ ujubhūtasmiṃ,</div> </td> </tr> <tr> <td> <div class="G">vippasannena cetasā.</div> </td> </tr> </table> </div>
</div>
<div class="q" id="p_19Vv_572"> <div class="divNumber">725.</div> <div class="p"> <table class="singleColumn"> <tr> <td> <div class="pN">572</div> <div class="G">Yā mahesittaṃ kāreyya,</div> </td> </tr> <tr> <td> <div class="G">cakkavattissa rājino;</div> </td> </tr> <tr> <td> <div class="G">Nārī sabbaṅgakalyāṇī,</div> </td> </tr> <tr> <td> <div class="G">bhattu cānomadassikā;</div> </td> </tr> <tr> <td> <div class="G">Ekassa kañjikadānassa,</div> </td> </tr> <tr> <td> <div class="G">kalaṃ nāgghati soḷasiṃ.</div> </td> </tr> </table> </div>
</div>
<div class="q" id="p_19Vv_573"> <div class="divNumber">726.</div> <div class="p"> <table class="singleColumn"> <tr> <td> <div class="pN">573</div> <div class="G">Sataṃ nikkhā sataṃ assā,</div> </td> </tr> <tr> <td> <div class="G">sataṃ assatarīrathā;</div> </td> </tr> <tr> <td> <div class="G">Sataṃ kaññāsahassāni,</div> </td> </tr> <tr> <td> <div class="G">āmuttamaṇikuṇḍalā;</div> </td> </tr> <tr> <td> <div class="G">Ekassa kañjikadānassa,</div> </td> </tr> <tr> <td> <div class="G">kalaṃ nāgghanti soḷasiṃ.</div> </td> </tr> </table> </div>
</div>
<div class="q" id="p_19Vv_574"> <div class="divNumber">727.</div> <div class="p"> <table class="singleColumn"> <tr> <td> <div class="pN">574</div> <div class="G">Sataṃ hemavatā nāgā,</div> </td> </tr> <tr> <td> <div class="G">īsādantā urūḷhavā;</div> </td> </tr> <tr> <td> <div class="G">Suvaṇṇakacchā mātaṅgā,</div> </td> </tr> <tr> <td> <div class="G">hemakappanavāsasā;</div> </td> </tr> <tr> <td> <div class="G">Ekassa kañjikadānassa,</div> </td> </tr> <tr> <td> <div class="G">kalaṃ nāgghanti soḷasiṃ.</div> </td> </tr> </table> </div>
</div>
<div class="q" id="p_19Vv_575"> <div class="divNumber">728.</div> <div class="p"> <table class="singleColumn"> <tr> <td> <div class="pN">575</div> <div class="G">Catunnamapi dīpānaṃ,</div> </td> </tr> <tr> <td> <div class="G">issaraṃ yodha kāraye;</div> </td> </tr> <tr> <td> <div class="G">Ekassa kañjikadānassa,</div> </td> </tr> <tr> <td> <div class="G">kalaṃ nāgghati soḷasin”ti.</div> </td> </tr> </table> </div>
</div>
<div class="CENTER" id="p_19Vv_576">
<span class="pN">576</span>Kañjikadāyikāvimānaṃ pañcamaṃ.</div>
</html>
