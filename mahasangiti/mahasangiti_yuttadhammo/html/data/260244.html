<html>
<div class="i">2.1.1.1 Uppādanirodhakālasambhedavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppādanirodhakālasambhedavāra</div>
<div class="q" id="p_34Y8_260"> <div class="divNumber">63.</div> <div class="p">
<span class="pN">260</span>»  Yassa cittaṃ uppajjati na nirujjhati tassa cittaṃ nirujjhissati na uppajjissatīti? </div>
</div>
<div class="q" id="p_34Y8_261"> <div class="p">
<span class="pN">261</span>Pacchimacittassa uppādakkhaṇe tesaṃ cittaṃ uppajjati na nirujjhati, nirujjhissati na uppajjissati. Itaresaṃ cittassa uppādakkhaṇe tesaṃ cittaṃ uppajjati na nirujjhati, nirujjhissati ceva uppajjissati ca. </div>
</div>
<div class="q" id="p_34Y8_262"> <div class="p">
<span class="pN">262</span>«  Yassa vā pana cittaṃ nirujjhissati na uppajjissati tassa cittaṃ uppajjati na nirujjhatīti? Āmantā. </div>
</div>
<div class="q" id="p_34Y8_263"> <div class="p">
<span class="pN">263</span>»  Yassa cittaṃ na uppajjati nirujjhati tassa cittaṃ na nirujjhissati uppajjissatīti? No. </div>
</div>
<div class="q" id="p_34Y8_264"> <div class="p">
<span class="pN">264</span>«  Yassa vā pana cittaṃ na nirujjhissati uppajjissati tassa cittaṃ na uppajjati nirujjhatīti? Natthi. </div>
</div>
</html>
