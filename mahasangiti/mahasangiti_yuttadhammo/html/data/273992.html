<html>
<div class="i">3.2.12 Kusītamūlakasutta</div>
<div class="h">Dhātusaṃyutta</div>
<div class="h">Dutiyavagga</div>
<div class="h">Kusītamūlakasutta</div>
<div class="q" id="p_12S2_754"> <div class="divNumber">106.</div> <div class="p">
<span class="pN">754</span>Sāvatthiyaṃ viharati. “Dhātusova, bhikkhave, sattā saṃsandanti samenti. Kusītā kusītehi saddhiṃ saṃsandanti samenti; muṭṭhassatino muṭṭhassatīhi saddhiṃ saṃsandanti samenti; duppaññā duppaññehi saddhiṃ saṃsandanti samenti; āraddhavīriyā āraddhavīriyehi saddhiṃ saṃsandanti samenti; upaṭṭhitassatino upaṭṭhitassatīhi saddhiṃ saṃsandanti samenti; paññavanto paññavantehi saddhiṃ saṃsandanti samentī”ti…pe… . </div>
</div>
<div class="CENTER" id="p_12S2_755">
<span class="pN">755</span>Dvādasamaṃ.</div>
<div class="CENTER" id="p_12S2_756">
<span class="pN">756</span>(Sabbattha atītānāgatapaccuppannaṃ kātabbaṃ.)</div>
<div class="CENTER" id="p_12S2_757">
<span class="pN">757</span>Dutiyo vaggo.</div>
<div class="SUMMARY" id="p_12S2_758">
<span class="pN">758</span><span class="firstLetter">T</span>assuddānaṃ</div>
<div class="q" id="p_12S2_759"> <div class="p"> <table class="singleColumn"> <tr> <td> <div class="pN">759</div> <div class="G">Sattimā sanidānañca,</div> </td> </tr> <tr> <td> <div class="G">giñjakāvasathena ca;</div> </td> </tr> <tr> <td> <div class="G">Hīnādhimutti caṅkamaṃ,</div> </td> </tr> <tr> <td> <div class="G">sagāthā assaddhasattamaṃ.</div> </td> </tr> </table> </div>
</div>
<div class="q" id="p_12S2_760"> <div class="p"> <table class="singleColumn"> <tr> <td> <div class="pN">760</div> <div class="G">Assaddhamūlakā pañca,</div> </td> </tr> <tr> <td> <div class="G">Cattāro ahirikamūlakā;</div> </td> </tr> <tr> <td> <div class="G">Anottappamūlakā tīṇi,</div> </td> </tr> <tr> <td> <div class="G">Duve appassutena ca.</div> </td> </tr> </table> </div>
</div>
<div class="q" id="p_12S2_761"> <div class="p"> <table class="singleColumn"> <tr> <td> <div class="pN">761</div> <div class="G">Kusītaṃ ekakaṃ vuttaṃ,</div> </td> </tr> <tr> <td> <div class="G">Suttantā tīṇi pañcakā;</div> </td> </tr> <tr> <td> <div class="G">Bāvīsati vuttā suttā,</div> </td> </tr> <tr> <td> <div class="G">Dutiyo vaggo pavuccatīti.</div> </td> </tr> </table> </div>
</div>
</html>
