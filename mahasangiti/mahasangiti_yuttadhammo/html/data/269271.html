<html>
<div class="i">6.1.3 Darīmukhajātaka</div>
<div class="h">Chakkanipāta</div>
<div class="h">Avāriyavagga</div>
<div class="h">Darīmukhajātaka</div>
<div class="q" id="p_22J_1333"> <div class="divNumber">14.</div> <div class="p"> <table class="singleColumn"> <tr> <td> <div class="pN">1333</div> <div class="G">“Paṅko ca kāmā palipo ca kāmā,</div> </td> </tr> <tr> <td> <div class="G">Bhayañca metaṃ timūlaṃ pavuttaṃ;</div> </td> </tr> <tr> <td> <div class="G">Rajo ca dhūmo ca mayā pakāsitā,</div> </td> </tr> <tr> <td> <div class="G">Hitvā tuvaṃ pabbaja brahmadatta”.</div> </td> </tr> </table> </div>
</div>
<div class="q" id="p_22J_1334"> <div class="divNumber">15.</div> <div class="p"> <table class="singleColumn"> <tr> <td> <div class="pN">1334</div> <div class="G">“Gadhito ca ratto ca adhimucchito ca,</div> </td> </tr> <tr> <td> <div class="G">Kāmesvahaṃ brāhmaṇa bhiṃsarūpaṃ;</div> </td> </tr> <tr> <td> <div class="G">Taṃ nussahe jīvikattho pahātuṃ,</div> </td> </tr> <tr> <td> <div class="G">Kāhāmi puññāni anappakāni”.</div> </td> </tr> </table> </div>
</div>
<div class="q" id="p_22J_1335"> <div class="divNumber">16.</div> <div class="p"> <table class="singleColumn"> <tr> <td> <div class="pN">1335</div> <div class="G">“Yo atthakāmassa hitānukampino,</div> </td> </tr> <tr> <td> <div class="G">Ovajjamāno na karoti sāsanaṃ;</div> </td> </tr> <tr> <td> <div class="G">Idameva seyyo iti maññamāno,</div> </td> </tr> <tr> <td> <div class="G">Punappunaṃ gabbhamupeti mando.</div> </td> </tr> </table> </div>
</div>
<div class="q" id="p_22J_1336"> <div class="divNumber">17.</div> <div class="p"> <table class="singleColumn"> <tr> <td> <div class="pN">1336</div> <div class="G">So ghorarūpaṃ nirayaṃ upeti,</div> </td> </tr> <tr> <td> <div class="G">Subhāsubhaṃ muttakarīsapūraṃ;</div> </td> </tr> <tr> <td> <div class="G">Sattā sakāye na jahanti giddhā,</div> </td> </tr> <tr> <td> <div class="G">Ye honti kāmesu avītarāgā”.</div> </td> </tr> </table> </div>
</div>
<div class="q" id="p_22J_1337"> <div class="divNumber">18.</div> <div class="p"> <table class="singleColumn"> <tr> <td> <div class="pN">1337</div> <div class="G">“Mīḷhena littā ruhirena makkhitā,</div> </td> </tr> <tr> <td> <div class="G">Semhena littā upanikkhamanti;</div> </td> </tr> <tr> <td> <div class="G">Yaṃ yañhi kāyena phusanti tāvade,</div> </td> </tr> <tr> <td> <div class="G">Sabbaṃ asātaṃ dukhameva kevalaṃ.</div> </td> </tr> </table> </div>
</div>
<div class="q" id="p_22J_1338"> <div class="divNumber">19.</div> <div class="p"> <table class="singleColumn"> <tr> <td> <div class="pN">1338</div> <div class="G">Disvā vadāmi na hi aññato savaṃ,</div> </td> </tr> <tr> <td> <div class="G">Pubbenivāsaṃ bahukaṃ sarāmi;</div> </td> </tr> <tr> <td> <div class="G">Citrāhi gāthāhi subhāsitāhi,</div> </td> </tr> <tr> <td> <div class="G">Darīmukho nijjhāpayi sumedhan”ti.</div> </td> </tr> </table> </div>
</div>
<div class="CENTER" id="p_22J_1339">
<span class="pN">1339</span>Darīmukhajātakaṃ tatiyaṃ.</div>
</html>
