<html>
<div class="i">5.2.1 Parisāsutta</div>
<div class="h">Pañcamapaṇṇāsaka</div>
<div class="h">Parisāvagga</div>
<div class="h">Parisāsutta</div>
<div class="q" id="p_15A4_1373"> <div class="divNumber">211.</div> <div class="p">
<span class="pN">1373</span>“Cattārome, bhikkhave, parisadūsanā. Katame cattāro? Bhikkhu, bhikkhave, dussīlo pāpadhammo parisadūsano; bhikkhunī, bhikkhave, dussīlā pāpadhammā parisadūsanā; upāsako, bhikkhave, dussīlo pāpadhammo parisadūsano; upāsikā, bhikkhave, dussīlā pāpadhammā parisadūsanā. Ime kho, bhikkhave, cattāro parisadūsanā. </div>
</div>
<div class="q" id="p_15A4_1374"> <div class="p">
<span class="pN">1374</span>Cattārome, bhikkhave, parisasobhanā. Katame cattāro? Bhikkhu, bhikkhave, sīlavā kalyāṇadhammo parisasobhano; bhikkhunī, bhikkhave, sīlavatī kalyāṇadhammā parisasobhanā; upāsako, bhikkhave, sīlavā kalyāṇadhammo parisasobhano; upāsikā, bhikkhave, sīlavatī kalyāṇadhammā parisasobhanā. Ime kho, bhikkhave, cattāro parisasobhanā”ti. </div>
</div>
<div class="CENTER" id="p_15A4_1375">
<span class="pN">1375</span>Paṭhamaṃ.</div>
</html>
