<html>
<div class="i">9.1.17--46 Jalābujadānūpakārasutta</div>
<div class="h">Supaṇṇasaṃyutta</div>
<div class="h">Supaṇṇavagga</div>
<div class="h">Jalābujadānūpakārasutta</div>
<div class="q" id="p_13S3_1195"> <div class="divNumber">408--437.</div> <div class="p">
<span class="pN">1195</span>Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ…pe…  saṃsedajānaṃ supaṇṇānaṃ…pe…  opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti—  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So annaṃ deti…pe…  pānaṃ deti…pe…  padīpeyyaṃ deti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. Chacattālīsamaṃ. </div>
</div>
<div class="CENTER" id="p_13S3_1196">
<span class="pN">1196</span>(Evaṃ piṇḍakena chacattālīsaṃ suttantā honti.)<br> Supaṇṇavaggo paṭhamo.</div>
<div class="SUMMARY" id="p_13S3_1197">
<span class="pN">1197</span><span class="firstLetter">T</span>assuddānaṃ</div>
<div class="q" id="p_13S3_1198"> <div class="p"> <table class="singleColumn"> <tr> <td> <div class="pN">1198</div> <div class="G">Suddhikaṃ haranti ceva,</div> </td> </tr> <tr> <td> <div class="G">dvayakārī ca caturo;</div> </td> </tr> <tr> <td> <div class="G">Dānūpakārā tālīsaṃ,</div> </td> </tr> <tr> <td> <div class="G">supaṇṇe suppakāsitāti.</div> </td> </tr> </table> </div>
</div>
<div class="ENDH3" id="p_13S3_1199">
<span class="pN">1199</span>Supaṇṇasaṃyuttaṃ samattaṃ.</div>
</html>
