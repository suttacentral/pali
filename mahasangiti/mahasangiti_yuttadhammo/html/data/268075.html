<html>
<div class="i">1.3.9 Āghātavatthusutta</div>
<div class="h">Paṭhamapaṇṇāsaka</div>
<div class="h">Sattāvāsavagga</div>
<div class="h">Āghātavatthusutta</div>
<div class="q" id="p_17A9_237"> <div class="divNumber">29.</div> <div class="p">
<span class="pN">237</span>“Navayimāni, bhikkhave, āghātavatthūni. Katamāni nava? ‘Anatthaṃ me acarī’ti āghātaṃ bandhati; ‘anatthaṃ me caratī’ti āghātaṃ bandhati; ‘anatthaṃ me carissatī’ti āghātaṃ bandhati; ‘piyassa me manāpassa anatthaṃ acarī’ti…pe…  ‘anatthaṃ caratī’ti…pe…  ‘anatthaṃ carissatī’ti āghātaṃ bandhati; ‘appiyassa me amanāpassa atthaṃ acarī’ti…pe…  ‘atthaṃ caratī’ti…pe…  ‘atthaṃ carissatī’ti āghātaṃ bandhati. Imāni kho, bhikkhave, nava āghātavatthūnī”ti. </div>
</div>
<div class="CENTER" id="p_17A9_238">
<span class="pN">238</span>Navamaṃ.</div>
</html>
