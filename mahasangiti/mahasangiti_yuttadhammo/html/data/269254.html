<html>
<div class="i">5.2.1 Vaṇṇārohajātaka</div>
<div class="h">Pañcakanipāta</div>
<div class="h">Vaṇṇārohavagga</div>
<div class="h">Vaṇṇārohajātaka</div>
<div class="q" id="p_22J_1217"> <div class="divNumber">60.</div> <div class="p"> <table class="singleColumn"> <tr> <td> <div class="pN">1217</div> <div class="G">“Vaṇṇārohena jātiyā,</div> </td> </tr> <tr> <td> <div class="G">balanikkamanena ca;</div> </td> </tr> <tr> <td> <div class="G">Subāhu na mayā seyyo,</div> </td> </tr> <tr> <td> <div class="G">sudāṭha iti bhāsasi”.</div> </td> </tr> </table> </div>
</div>
<div class="q" id="p_22J_1218"> <div class="divNumber">61.</div> <div class="p"> <table class="singleColumn"> <tr> <td> <div class="pN">1218</div> <div class="G">“Vaṇṇārohena jātiyā,</div> </td> </tr> <tr> <td> <div class="G">balanikkamanena ca;</div> </td> </tr> <tr> <td> <div class="G">Sudāṭho na mayā seyyo,</div> </td> </tr> <tr> <td> <div class="G">subāhu iti bhāsasi.</div> </td> </tr> </table> </div>
</div>
<div class="q" id="p_22J_1219"> <div class="divNumber">62.</div> <div class="p"> <table class="singleColumn"> <tr> <td> <div class="pN">1219</div> <div class="G">Evañce maṃ viharantaṃ,</div> </td> </tr> <tr> <td> <div class="G">subāhu samma dubbhasi;</div> </td> </tr> <tr> <td> <div class="G">Na dānāhaṃ tayā saddhiṃ,</div> </td> </tr> <tr> <td> <div class="G">saṃvāsamabhirocaye.</div> </td> </tr> </table> </div>
</div>
<div class="q" id="p_22J_1220"> <div class="divNumber">63.</div> <div class="p"> <table class="singleColumn"> <tr> <td> <div class="pN">1220</div> <div class="G">Yo paresaṃ vacanāni,</div> </td> </tr> <tr> <td> <div class="G">saddaheyya yathātathaṃ;</div> </td> </tr> <tr> <td> <div class="G">Khippaṃ bhijjetha mittasmiṃ,</div> </td> </tr> <tr> <td> <div class="G">verañca pasave bahuṃ.</div> </td> </tr> </table> </div>
</div>
<div class="q" id="p_22J_1221"> <div class="divNumber">64.</div> <div class="p"> <table class="singleColumn"> <tr> <td> <div class="pN">1221</div> <div class="G">Na so mitto yo sadā appamatto,</div> </td> </tr> <tr> <td> <div class="G">Bhedāsaṅkī randhamevānupassī;</div> </td> </tr> <tr> <td> <div class="G">Yasmiñca setī urasīva putto,</div> </td> </tr> <tr> <td> <div class="G">Sa ve mitto yo abhejjo parehī”ti.</div> </td> </tr> </table> </div>
</div>
<div class="CENTER" id="p_22J_1222">
<span class="pN">1222</span>Vaṇṇārohajātakaṃ paṭhamaṃ.</div>
</html>
