<html>
<div class="i"> Hetu</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_4324"> <div class="divNumber">116.</div> <div class="p">
<span class="pN">4324</span>Savitakko dhammo savitakkassa dhammassa hetupaccayena paccayo—  savitakkā hetū sampayuttakānaṃ khandhānaṃ hetupaccayena paccayo; paṭisandhikkhaṇe…pe… . Savitakko dhammo avitakkassa dhammassa hetupaccayena paccayo—  savitakkā hetū vitakkassa cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (Mūlaṃ kātabbaṃ.) Savitakkā hetū sampayuttakānaṃ khandhānaṃ vitakkassa ca cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe…  (3) </div>
</div>
<div class="q" id="p_38P2_4325"> <div class="p">
<span class="pN">4325</span>Avitakko dhammo avitakkassa dhammassa hetupaccayena paccayo—  avitakkā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1) </div>
</div>
</html>
