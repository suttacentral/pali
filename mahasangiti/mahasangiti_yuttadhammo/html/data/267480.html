<html>
<div class="i">35.6 Campakapupphiyattheraapadāna</div>
<div class="h">Ekapadumiyavagga</div>
<div class="h">Campakapupphiyattheraapadāna</div>
<div class="q" id="p_20Ap1_3929"> <div class="divNumber">39.</div> <div class="p"> <table class="singleColumn"> <tr> <td> <div class="pN">3929</div> <div class="G">“Himavantassāvidūre,</div> </td> </tr> <tr> <td> <div class="G">jāpalo nāma pabbato;</div> </td> </tr> <tr> <td> <div class="G">Buddho sudassano nāma,</div> </td> </tr> <tr> <td> <div class="G">vihāsi pabbatantare.</div> </td> </tr> </table> </div>
</div>
<div class="q" id="p_20Ap1_3930"> <div class="divNumber">40.</div> <div class="p"> <table class="singleColumn"> <tr> <td> <div class="pN">3930</div> <div class="G">Pupphaṃ hemavantaṃ gayha,</div> </td> </tr> <tr> <td> <div class="G">Gacchaṃ vehāyasenahaṃ;</div> </td> </tr> <tr> <td> <div class="G">Addasaṃ virajaṃ buddhaṃ,</div> </td> </tr> <tr> <td> <div class="G">Oghatiṇṇamanāsavaṃ.</div> </td> </tr> </table> </div>
</div>
<div class="q" id="p_20Ap1_3931"> <div class="divNumber">41.</div> <div class="p"> <table class="singleColumn"> <tr> <td> <div class="pN">3931</div> <div class="G">Satta campakapupphāni,</div> </td> </tr> <tr> <td> <div class="G">sīse katvānahaṃ tadā;</div> </td> </tr> <tr> <td> <div class="G">Buddhassa abhiropesiṃ,</div> </td> </tr> <tr> <td> <div class="G">sayambhussa mahesino.</div> </td> </tr> </table> </div>
</div>
<div class="q" id="p_20Ap1_3932"> <div class="divNumber">42.</div> <div class="p"> <table class="singleColumn"> <tr> <td> <div class="pN">3932</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3933"> <div class="divNumber">43.</div> <div class="p"> <table class="singleColumn"> <tr> <td> <div class="pN">3933</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3934"> <div class="p">
<span class="pN">3934</span>Itthaṃ sudaṃ āyasmā campakapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_3935">
<span class="pN">3935</span>Campakapupphiyattherassāpadānaṃ chaṭṭhaṃ.</div>
</html>
