<html>
<div class="i"> Hetu</div>
<div class="h">Kusalattika</div>
<div class="h">Sahajātavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_402"> <div class="divNumber">99.</div> <div class="p">
<span class="pN">402</span>Kusalaṃ dhammaṃ sahajāto kusalo dhammo uppajjati hetupaccayā—  kusalaṃ ekaṃ khandhaṃ sahajātā tayo khandhā, tayo khandhe sahajāto eko khandho, dve khandhe sahajātā dve khandhā. Kusalaṃ dhammaṃ sahajāto abyākato dhammo uppajjati hetupaccayā—  kusale khandhe sahajātaṃ cittasamuṭṭhānaṃ rūpaṃ. Kusalaṃ dhammaṃ sahajāto kusalo ca abyākato ca dhammā uppajjanti hetupaccayā—  kusalaṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ. (3) </div>
</div>
<div class="q" id="p_36P1_403"> <div class="divNumber">100.</div> <div class="p">
<span class="pN">403</span>Akusalaṃ dhammaṃ sahajāto akusalo dhammo uppajjati hetupaccayā—  akusalaṃ ekaṃ khandhaṃ sahajātā tayo khandhā, tayo khandhe sahajāto eko khandho, dve khandhe sahajātā dve khandhā. Akusalaṃ dhammaṃ sahajāto abyākato dhammo uppajjati hetupaccayā—  akusale khandhe sahajātaṃ cittasamuṭṭhānaṃ rūpaṃ. Akusalaṃ dhammaṃ sahajāto akusalo ca abyākato ca dhammā uppajjanti hetupaccayā—  akusalaṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ. (3) </div>
</div>
<div class="q" id="p_36P1_404"> <div class="divNumber">101.</div> <div class="p">
<span class="pN">404</span>Abyākataṃ dhammaṃ sahajāto abyākato dhammo uppajjati hetupaccayā—  vipākābyākataṃ kiriyābyākataṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ; paṭisandhikkhaṇe vipākābyākataṃ ekaṃ khandhaṃ sahajātā tayo khandhā kaṭattā ca rūpaṃ, tayo khandhe sahajāto eko khandho kaṭattā ca rūpaṃ, dve khandhe sahajātā dve khandhā kaṭattā ca rūpaṃ; khandhe sahajātaṃ vatthu, vatthuṃ sahajātā khandhā; ekaṃ mahābhūtaṃ sahajātā tayo mahābhūtā, tayo mahābhūte sahajātaṃ ekaṃ mahābhūtaṃ, dve mahābhūte sahajātā dve mahābhūtā, mahābhūte sahajātaṃ cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_36P1_405"> <div class="divNumber">102.</div> <div class="p">
<span class="pN">405</span>Kusalañca abyākatañca dhammaṃ sahajāto abyākato dhammo uppajjati hetupaccayā—  kusale khandhe ca mahābhūte ca sahajātaṃ cittasamuṭṭhānaṃ rūpaṃ. (1) </div>
</div>
<div class="q" id="p_36P1_406"> <div class="p">
<span class="pN">406</span>Akusalañca abyākatañca dhammaṃ sahajāto abyākato dhammo uppajjati hetupaccayā—  akusale khandhe ca mahābhūte ca sahajātaṃ cittasamuṭṭhānaṃ rūpaṃ. (1) </div>
</div>
<div class="CENTER" id="p_36P1_407">
<span class="pN">407</span>(Yathā paṭiccavāre evaṃ vitthāretabbaṃ.)</div>
</html>
