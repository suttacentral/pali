<html>
<div class="i"> Kamma</div>
<div class="h">Pītittika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_37P1_748"> <div class="divNumber">40.</div> <div class="p">
<span class="pN">748</span>Pītisahagato dhammo pītisahagatassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  pītisahagatā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe pītisahagatā cetanā sampayuttakānaṃ khandhānaṃ kammapaccayena paccayo. <span class="bold">Nānākkhaṇikā</span>—  pītisahagatā cetanā vipākānaṃ pītisahagatānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_749"> <div class="p">
<span class="pN">749</span>Pītisahagato dhammo sukhasahagatassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  pītisahagatā cetanā sampayuttakānaṃ sukhasahagatānaṃ khandhānaṃ kammapaccayena paccayo. Paṭisandhikkhaṇe pītisahagatā cetanā sampayuttakānaṃ sukhasahagatānaṃ khandhānaṃ kammapaccayena paccayo. Nānākkhaṇikā—  pītisahagatā cetanā vipākānaṃ sukhasahagatānaṃ khandhānaṃ kammapaccayena paccayo. (2) </div>
</div>
<div class="q" id="p_37P1_750"> <div class="p">
<span class="pN">750</span>Pītisahagato dhammo upekkhāsahagatassa dhammassa kammapaccayena paccayo. Nānākkhaṇikā—  pītisahagatā cetanā vipākānaṃ upekkhāsahagatānaṃ khandhānaṃ kammapaccayena paccayo. (3) </div>
</div>
<div class="q" id="p_37P1_751"> <div class="p">
<span class="pN">751</span>Pītisahagato dhammo pītisahagatassa ca sukhasahagatassa ca dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  pītisahagatā cetanā sampayuttakānaṃ pītisahagatānañca sukhasahagatānañca khandhānaṃ kammapaccayena paccayo. Paṭisandhikkhaṇe…pe… . Nānākkhaṇikā—  pītisahagatā cetanā vipākānaṃ pītisahagatānañca sukhasahagatānañca khandhānaṃ kammapaccayena paccayo. (4) </div>
</div>
<div class="q" id="p_37P1_752"> <div class="divNumber">41.</div> <div class="p">
<span class="pN">752</span>Sukhasahagato dhammo sukhasahagatassa dhammassa. (Cattāripi gaṇanāni passitvā kātabbāni.) </div>
</div>
<div class="q" id="p_37P1_753"> <div class="divNumber">42.</div> <div class="p">
<span class="pN">753</span>Upekkhāsahagato dhammo upekkhāsahagatassa dhammassa kammapaccayena paccayo—  sahajātā, nānākkhaṇikā…pe… . </div>
</div>
<div class="q" id="p_37P1_754"> <div class="p">
<span class="pN">754</span>Upekkhāsahagato dhammo pītisahagatassa dhammassa kammapaccayena paccayo. <span class="bold">Nānākkhaṇikā</span>—  upekkhāsahagatā cetanā…pe… . </div>
</div>
<div class="q" id="p_37P1_755"> <div class="p">
<span class="pN">755</span>Upekkhāsahagato dhammo sukhasahagatassa dhammassa kammapaccayena paccayo. <span class="bold">Nānākkhaṇikā</span>—  upekkhāsahagatā cetanā…pe… . </div>
</div>
<div class="q" id="p_37P1_756"> <div class="p">
<span class="pN">756</span>Upekkhāsahagato dhammo pītisahagatassa ca sukhasahagatassa ca dhammassa kammapaccayena paccayo. <span class="bold">Nānākkhaṇikā</span>—  upekkhāsahagatā cetanā…pe… . (4) </div>
</div>
<div class="q" id="p_37P1_757"> <div class="p">
<span class="pN">757</span>Pītisahagato ca sukhasahagato ca dhammā pītisahagatassa dhammassa. (Cattāri kātabbāni, pītisahagataṃ anumajjantena vibhajitabbaṃ.) (4) </div>
</div>
</html>
