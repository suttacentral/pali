<html>
<div class="i">2.7 Sattamanaya Sampayuttenavippayuttapadaniddesa</div>
<div class="h">Niddesa</div>
<div class="h">Sattamanaya Sampayuttenavippayuttapadaniddesa</div>
<div class="q" id="p_31Dht_387"> <div class="divNumber">306.</div> <div class="p">
<span class="pN">387</span>Vedanākkhandhena ye dhammā…  saññākkhandhena ye dhammā…  saṅkhārakkhandhena ye dhammā…  viññāṇakkhandhena ye dhammā…  manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_388"> <div class="divNumber">307.</div> <div class="p">
<span class="pN">388</span>Cakkhuviññāṇadhātuyā ye dhammā…pe…  manodhātuyā ye dhammā…  manoviññāṇadhātuyā ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi ekāya dhātuyā vippayuttā. </div>
</div>
<div class="q" id="p_31Dht_389"> <div class="divNumber">308.</div> <div class="p">
<span class="pN">389</span>Manindriyena ye dhammā sampayuttā, tehi dhammehi ye dhammā vippayuttā…  te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_390"> <div class="divNumber">309.</div> <div class="p">
<span class="pN">390</span>Upekkhindriyena ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi pañcahi dhātūhi vippayuttā. </div>
</div>
<div class="q" id="p_31Dht_391"> <div class="divNumber">310.</div> <div class="p">
<span class="pN">391</span>Saṅkhārapaccayā viññāṇena ye dhammā…  saḷāyatanapaccayā phassena ye dhammā…  phassapaccayā vedanāya ye dhammā…  phassena ye dhammā…  vedanāya ye dhammā…  saññāya ye dhammā…  cetanāya ye dhammā…  cittena ye dhammā…  manasikārena ye dhammā sampayuttā, tehi dhammehi ye dhammā vippayuttā…  te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_392"> <div class="divNumber">311.</div> <div class="p">
<span class="pN">392</span>Adhimokkhena ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi ekāya dhātuyā vippayuttā. </div>
</div>
<div class="q" id="p_31Dht_393"> <div class="divNumber">312.</div> <div class="p">
<span class="pN">393</span>Adukkhamasukhāya vedanāya sampayuttehi dhammehi ye dhammā…  upekkhāsahagatehi dhammehi ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi pañcahi dhātūhi vippayuttā. </div>
</div>
<div class="q" id="p_31Dht_394"> <div class="divNumber">313.</div> <div class="p">
<span class="pN">394</span>Savitakkasavicārehi dhammehi ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi ekāya dhātuyā vippayuttā. </div>
</div>
<div class="q" id="p_31Dht_395"> <div class="divNumber">314.</div> <div class="p">
<span class="pN">395</span>Cittehi dhammehi ye dhammā…  cetasikehi dhammehi ye dhammā…  cittasampayuttehi dhammehi ye dhammā…  cittasaṃsaṭṭhehi dhammehi ye dhammā…  cittasaṃsaṭṭhasamuṭṭhānehi dhammehi ye dhammā…  cittasaṃsaṭṭhasamuṭṭhānasahabhūhi dhammehi ye dhammā…  cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā…  te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. </div>
</div>
<div class="q" id="p_31Dht_396"> <div class="divNumber">315.</div> <div class="p">
<span class="pN">396</span>Savitakkehi dhammehi ye dhammā…  savicārehi dhammehi ye dhammā sampayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi ekāya dhātuyā vippayuttā. </div>
</div>
<div class="q" id="p_31Dht_397"> <div class="divNumber">316.</div> <div class="p">
<span class="pN">397</span>Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā na kehici khandhehi na kehici āyatanehi pañcahi dhātūhi vippayuttā. </div>
</div>
<div class="q" id="p_31Dht_398"> <div class="p"> <table class="singleColumn"> <tr> <td> <div class="pN">398</div> <div class="G">Khandhā caturo āyatanañca mekaṃ,</div> </td> </tr> <tr> <td> <div class="G">Dhātūsu satta dvepi ca indriyato;</div> </td> </tr> <tr> <td> <div class="G">Tayo paṭicca tathariva phassapañcamā,</div> </td> </tr> <tr> <td> <div class="G">Adhimuccanā manasi tikesu tīṇi;</div> </td> </tr> <tr> <td> <div class="G">Sattantarā dve ca manena yuttā,</div> </td> </tr> <tr> <td> <div class="G">Vitakkavicāraṇā upekkhakāya cāti. [37]</div> </td> </tr> </table> </div>
</div>
<div class="ENDH3" id="p_31Dht_399">
<span class="pN">399</span>Sampayuttena vippayuttapadaniddeso sattamo.</div>
</html>
