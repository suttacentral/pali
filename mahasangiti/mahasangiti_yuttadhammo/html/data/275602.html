<html>
<div class="i">2.3.10 Kambojasutta</div>
<div class="h">Dutiyapaṇṇāsaka</div>
<div class="h">Apaṇṇakavagga</div>
<div class="h">Kambojasutta</div>
<div class="q" id="p_15A4_563"> <div class="divNumber">80.</div> <div class="p">
<span class="pN">563</span>Ekaṃ samayaṃ bhagavā kosambiyaṃ viharati ghositārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  </div>
</div>
<div class="q" id="p_15A4_564"> <div class="p">
<span class="pN">564</span>“Ko nu kho, bhante, hetu ko paccayo, yena mātugāmo neva sabhāyaṃ nisīdati, na kammantaṃ payojeti, na kambojaṃ gacchatī”ti? “Kodhano, ānanda, mātugāmo; issukī, ānanda, mātugāmo; maccharī, ānanda, mātugāmo; duppañño, ānanda, mātugāmo—  ayaṃ kho, ānanda, hetu ayaṃ paccayo, yena mātugāmo neva sabhāyaṃ nisīdati, na kammantaṃ payojeti, na kambojaṃ gacchatī”ti. </div>
</div>
<div class="CENTER" id="p_15A4_565">
<span class="pN">565</span>Dasamaṃ.</div>
<div class="CENTER" id="p_15A4_566">
<span class="pN">566</span>Apaṇṇakavaggo tatiyo.</div>
<div class="SUMMARY" id="p_15A4_567">
<span class="pN">567</span><span class="firstLetter">T</span>assuddānaṃ</div>
<div class="q" id="p_15A4_568"> <div class="p"> <table class="singleColumn"> <tr> <td> <div class="pN">568</div> <div class="G">Padhānaṃ diṭṭhisappurisa,</div> </td> </tr> <tr> <td> <div class="G">Vadhukā dve ca honti aggāni;</div> </td> </tr> <tr> <td> <div class="G">Kusināraacinteyyā,</div> </td> </tr> <tr> <td> <div class="G">Dakkhiṇā ca vaṇijjā kambojanti.</div> </td> </tr> </table> </div>
</div>
</html>
