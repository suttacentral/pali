<html>
<div class="i">1.2.3.10 Phaggunapañhāsutta</div>
<div class="h">Saḷāyatanasaṃyutta</div>
<div class="h">Dutiyapaṇṇāsaka</div>
<div class="h">Gilānavagga</div>
<div class="h">Phaggunapañhāsutta</div>
<div class="q" id="p_13S4_347"> <div class="divNumber">83.</div> <div class="p">
<span class="pN">347</span>Atha kho āyasmā phagguno…pe…  ekamantaṃ nisinno kho āyasmā phagguno bhagavantaṃ etadavoca—  </div>
</div>
<div class="q" id="p_13S4_348"> <div class="p">
<span class="pN">348</span>“Atthi nu kho, bhante, taṃ cakkhu, yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya…pe…  atthi nu kho, bhante, sā jivhā, yāya jivhāya atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya…pe…  atthi nu kho so, bhante, mano, yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyyā”ti? </div>
</div>
<div class="q" id="p_13S4_349"> <div class="p">
<span class="pN">349</span>“Natthi kho taṃ, phagguna, cakkhu, yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya…pe…  natthi kho sā, phagguna, jivhā, yāya jivhāya atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyya…pe…  natthi kho so, phagguna, mano, yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivaṭṭe paññāpayamāno paññāpeyyā”ti. </div>
</div>
<div class="CENTER" id="p_13S4_350">
<span class="pN">350</span>Dasamaṃ.</div>
<div class="CENTER" id="p_13S4_351">
<span class="pN">351</span>Gilānavaggo tatiyo.</div>
<div class="SUMMARY" id="p_13S4_352">
<span class="pN">352</span><span class="firstLetter">T</span>assuddānaṃ</div>
<div class="q" id="p_13S4_353"> <div class="p"> <table class="singleColumn"> <tr> <td> <div class="pN">353</div> <div class="G">Gilānena duve vuttā,</div> </td> </tr> <tr> <td> <div class="G">rādhena apare tayo;</div> </td> </tr> <tr> <td> <div class="G">Avijjāya ca dve vuttā,</div> </td> </tr> <tr> <td> <div class="G">bhikkhu loko ca phaggunoti.</div> </td> </tr> </table> </div>
</div>
</html>
