<html>
<div class="i">12.1.6 Mahākaṇhajātaka</div>
<div class="h">Dvādasakanipāta</div>
<div class="h">Cūḷakuṇālavagga</div>
<div class="h">Mahākaṇhajātaka</div>
<div class="q" id="p_22J_2304"> <div class="divNumber">61.</div> <div class="p"> <table class="singleColumn"> <tr> <td> <div class="pN">2304</div> <div class="G">“Kaṇho kaṇho ca ghoro ca,</div> </td> </tr> <tr> <td> <div class="G">sukkadāṭho pabhāsavā;</div> </td> </tr> <tr> <td> <div class="G">Baddho pañcahi rajjūhi,</div> </td> </tr> <tr> <td> <div class="G">kiṃ ravi sunakho tava”.</div> </td> </tr> </table> </div>
</div>
<div class="q" id="p_22J_2305"> <div class="divNumber">62.</div> <div class="p"> <table class="singleColumn"> <tr> <td> <div class="pN">2305</div> <div class="G">“Nāyaṃ migānamatthāya,</div> </td> </tr> <tr> <td> <div class="G">usīnaka bhavissati;</div> </td> </tr> <tr> <td> <div class="G">Manussānaṃ anayo hutvā,</div> </td> </tr> <tr> <td> <div class="G">tadā kaṇho pamokkhati”.</div> </td> </tr> </table> </div>
</div>
<div class="q" id="p_22J_2306"> <div class="divNumber">63.</div> <div class="p"> <table class="singleColumn"> <tr> <td> <div class="pN">2306</div> <div class="G">“Pattahatthā samaṇakā,</div> </td> </tr> <tr> <td> <div class="G">muṇḍā saṅghāṭipārutā;</div> </td> </tr> <tr> <td> <div class="G">Naṅgalehi kasissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2307"> <div class="divNumber">64.</div> <div class="p"> <table class="singleColumn"> <tr> <td> <div class="pN">2307</div> <div class="G">Tapassiniyo pabbajitā,</div> </td> </tr> <tr> <td> <div class="G">muṇḍā saṅghāṭipārutā;</div> </td> </tr> <tr> <td> <div class="G">Yadā loke gamissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2308"> <div class="divNumber">65.</div> <div class="p"> <table class="singleColumn"> <tr> <td> <div class="pN">2308</div> <div class="G">Dīghottaroṭṭhā jaṭilā,</div> </td> </tr> <tr> <td> <div class="G">paṅkadantā rajassirā;</div> </td> </tr> <tr> <td> <div class="G">Iṇaṃ codāya gacchanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2309"> <div class="divNumber">66.</div> <div class="p"> <table class="singleColumn"> <tr> <td> <div class="pN">2309</div> <div class="G">Adhicca vede sāvittiṃ,</div> </td> </tr> <tr> <td> <div class="G">yaññatantañca brāhmaṇā;</div> </td> </tr> <tr> <td> <div class="G">Bhatikāya yajissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2310"> <div class="divNumber">67.</div> <div class="p"> <table class="singleColumn"> <tr> <td> <div class="pN">2310</div> <div class="G">Mātaraṃ pitarañcāpi,</div> </td> </tr> <tr> <td> <div class="G">jiṇṇakaṃ gatayobbanaṃ;</div> </td> </tr> <tr> <td> <div class="G">Pahū santo na bharanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2311"> <div class="divNumber">68.</div> <div class="p"> <table class="singleColumn"> <tr> <td> <div class="pN">2311</div> <div class="G">Mātaraṃ pitarañcāpi,</div> </td> </tr> <tr> <td> <div class="G">jiṇṇakaṃ gatayobbanaṃ;</div> </td> </tr> <tr> <td> <div class="G">Bālā tumheti vakkhanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2312"> <div class="divNumber">69.</div> <div class="p"> <table class="singleColumn"> <tr> <td> <div class="pN">2312</div> <div class="G">Ācariyabhariyaṃ sakhiṃ,</div> </td> </tr> <tr> <td> <div class="G">mātulāniṃ pitucchakiṃ;</div> </td> </tr> <tr> <td> <div class="G">Yadā loke gamissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2313"> <div class="divNumber">70.</div> <div class="p"> <table class="singleColumn"> <tr> <td> <div class="pN">2313</div> <div class="G">Asicammaṃ gahetvāna,</div> </td> </tr> <tr> <td> <div class="G">khaggaṃ paggayha brāhmaṇā;</div> </td> </tr> <tr> <td> <div class="G">Panthaghātaṃ karissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2314"> <div class="divNumber">71.</div> <div class="p"> <table class="singleColumn"> <tr> <td> <div class="pN">2314</div> <div class="G">Sukkacchavī vedhaverā,</div> </td> </tr> <tr> <td> <div class="G">thūlabāhū apātubhā;</div> </td> </tr> <tr> <td> <div class="G">Mittabhedaṃ karissanti,</div> </td> </tr> <tr> <td> <div class="G">tadā kaṇho pamokkhati.</div> </td> </tr> </table> </div>
</div>
<div class="q" id="p_22J_2315"> <div class="divNumber">72.</div> <div class="p"> <table class="singleColumn"> <tr> <td> <div class="pN">2315</div> <div class="G">Māyāvino nekatikā,</div> </td> </tr> <tr> <td> <div class="G">asappurisacintakā;</div> </td> </tr> <tr> <td> <div class="G">Yadā loke bhavissanti,</div> </td> </tr> <tr> <td> <div class="G">tadā kaṇho pamokkhatī”ti.</div> </td> </tr> </table> </div>
</div>
<div class="CENTER" id="p_22J_2316">
<span class="pN">2316</span>Mahākaṇhajātakaṃ chaṭṭhaṃ.</div>
</html>
