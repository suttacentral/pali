<html>
<div class="i">15.4 Saparivāriyattheraapadāna</div>
<div class="h">Chattavagga</div>
<div class="h">Saparivāriyattheraapadāna</div>
<div class="q" id="p_20Ap1_2298"> <div class="divNumber">15.</div> <div class="p"> <table class="singleColumn"> <tr> <td> <div class="pN">2298</div> <div class="G">“Padumuttaro nāma jino,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Jalitvā aggikkhandhova,</div> </td> </tr> <tr> <td> <div class="G">sambuddho parinibbuto.</div> </td> </tr> </table> </div>
</div>
<div class="q" id="p_20Ap1_2299"> <div class="divNumber">16.</div> <div class="p"> <table class="singleColumn"> <tr> <td> <div class="pN">2299</div> <div class="G">Nibbute ca mahāvīre,</div> </td> </tr> <tr> <td> <div class="G">thūpo vitthāriko ahu;</div> </td> </tr> <tr> <td> <div class="G">Dūratova upaṭṭhenti,</div> </td> </tr> <tr> <td> <div class="G">dhātugehavaruttame.</div> </td> </tr> </table> </div>
</div>
<div class="q" id="p_20Ap1_2300"> <div class="divNumber">17.</div> <div class="p"> <table class="singleColumn"> <tr> <td> <div class="pN">2300</div> <div class="G">Pasannacitto sumano,</div> </td> </tr> <tr> <td> <div class="G">akaṃ candanavedikaṃ;</div> </td> </tr> <tr> <td> <div class="G">Dissati thūpakhandho ca,</div> </td> </tr> <tr> <td> <div class="G">thūpānucchaviko tadā.</div> </td> </tr> </table> </div>
</div>
<div class="q" id="p_20Ap1_2301"> <div class="divNumber">18.</div> <div class="p"> <table class="singleColumn"> <tr> <td> <div class="pN">2301</div> <div class="G">Bhave nibbattamānamhi,</div> </td> </tr> <tr> <td> <div class="G">devatte atha mānuse;</div> </td> </tr> <tr> <td> <div class="G">Omattaṃ me na passāmi,</div> </td> </tr> <tr> <td> <div class="G">pubbakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2302"> <div class="divNumber">19.</div> <div class="p"> <table class="singleColumn"> <tr> <td> <div class="pN">2302</div> <div class="G">Pañcadasakappasate,</div> </td> </tr> <tr> <td> <div class="G">ito aṭṭha janā ahuṃ;</div> </td> </tr> <tr> <td> <div class="G">Sabbe samattanāmā te,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2303"> <div class="divNumber">20.</div> <div class="p"> <table class="singleColumn"> <tr> <td> <div class="pN">2303</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2304"> <div class="p">
<span class="pN">2304</span>Itthaṃ sudaṃ āyasmā saparivāriyo thero imā gāthāyo abhāsitthāti. </div>
</div>
<div class="CENTER" id="p_20Ap1_2305">
<span class="pN">2305</span>Saparivāriyattherassāpadānaṃ catutthaṃ.</div>
</html>
