<html>
<div class="i"> Āhāra</div>
<div class="h">Vitakkattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_37P1_508"> <div class="divNumber">119.</div> <div class="p">
<span class="pN">508</span>Savitakkasavicāro dhammo savitakkasavicārassa dhammassa āhārapaccayena paccayo—  savitakkasavicārā āhārā sampayuttakānaṃ khandhānaṃ āhārapaccayena paccayo. Paṭisandhikkhaṇe…pe… . (1) </div>
</div>
<div class="q" id="p_37P1_509"> <div class="p">
<span class="pN">509</span>Savitakkasavicāro dhammo avitakkavicāramattassa dhammassa āhārapaccayena paccayo—  savitakkasavicārā āhārā vitakkassa āhārapaccayena paccayo. Paṭisandhikkhaṇe…pe… . </div>
</div>
<div class="q" id="p_37P1_510"> <div class="p">
<span class="pN">510</span>(Savitakkasavicāramūlakā iminā kāraṇena satta pañhā vibhajitabbā.) </div>
</div>
<div class="q" id="p_37P1_511"> <div class="p">
<span class="pN">511</span>Avitakkavicāramatto dhammo avitakkavicāramattassa dhammassa āhārapaccayena paccayo—  avitakkavicāramattā āhārā sampayuttakānaṃ khandhānaṃ āhārapaccayena paccayo. Paṭisandhikkhaṇe…pe… . (1) </div>
</div>
<div class="q" id="p_37P1_512"> <div class="p">
<span class="pN">512</span>Avitakkavicāramatto dhammo avitakkaavicārassa dhammassa āhārapaccayena paccayo—  avitakkavicāramattā āhārā vicārassa ca cittasamuṭṭhānānañca rūpānaṃ āhārapaccayena paccayo. Paṭisandhikkhaṇe…pe… . (2) </div>
</div>
<div class="q" id="p_37P1_513"> <div class="p">
<span class="pN">513</span>Avitakkavicāramatto dhammo avitakkavicāramattassa ca avitakkaavicārassa ca dhammassa āhārapaccayena paccayo—  avitakkavicāramattā āhārā sampayuttakānaṃ khandhānaṃ vicārassa ca cittasamuṭṭhānānañca rūpānaṃ āhārapaccayena paccayo. Paṭisandhikkhaṇe…pe… . (3) </div>
</div>
<div class="q" id="p_37P1_514"> <div class="p">
<span class="pN">514</span>Avitakkaavicāro dhammo avitakkaavicārassa dhammassa āhārapaccayena paccayo—  avitakkaavicārā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. Paṭisandhikkhaṇe…pe… . <span class="bold">Kabaḷīkāro āhāro</span>—  imassa kāyassa āhārapaccayena paccayo. </div>
</div>
</html>
