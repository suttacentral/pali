<html>
<div class="i">2.1.1.4 Paccanīkapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_35Y10_1740"> <div class="divNumber">213.</div> <div class="p">
<span class="pN">1740</span>»  Yassa cakkhundriyaṃ na uppajjati tassa sotindriyaṃ na uppajjatīti? </div>
</div>
<div class="q" id="p_35Y10_1741"> <div class="p">
<span class="pN">1741</span>Acakkhukānaṃ sasotakānaṃ upapajjantānaṃ tesaṃ cakkhundriyaṃ na uppajjati, no ca tesaṃ sotindriyaṃ na uppajjati. Sabbesaṃ cavantānaṃ acakkhukānaṃ asotakānaṃ upapajjantānaṃ tesaṃ cakkhundriyañca na uppajjati sotindriyañca na uppajjati. </div>
</div>
<div class="q" id="p_35Y10_1742"> <div class="p">
<span class="pN">1742</span>«  Yassa vā pana sotindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1743"> <div class="p">
<span class="pN">1743</span>Asotakānaṃ sacakkhukānaṃ upapajjantānaṃ tesaṃ sotindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ asotakānaṃ acakkhukānaṃ upapajjantānaṃ tesaṃ sotindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1744"> <div class="p">
<span class="pN">1744</span>»  Yassa cakkhundriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1745"> <div class="p">
<span class="pN">1745</span>Acakkhukānaṃ saghānakānaṃ upapajjantānaṃ tesaṃ cakkhundriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ acakkhukānaṃ aghānakānaṃ upapajjantānaṃ tesaṃ cakkhundriyañca na uppajjati ghānindriyañca na uppajjati. </div>
</div>
<div class="q" id="p_35Y10_1746"> <div class="p">
<span class="pN">1746</span>«  Yassa vā pana ghānindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1747"> <div class="p">
<span class="pN">1747</span>Aghānakānaṃ sacakkhukānaṃ upapajjantānaṃ tesaṃ ghānindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ aghānakānaṃ acakkhukānaṃ upapajjantānaṃ tesaṃ ghānindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1748"> <div class="p">
<span class="pN">1748</span>»  Yassa cakkhundriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1749"> <div class="p">
<span class="pN">1749</span>Acakkhukānaṃ itthīnaṃ upapajjantīnaṃ tāsaṃ cakkhundriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ acakkhukānaṃ na itthīnaṃ upapajjantānaṃ tesaṃ cakkhundriyañca na uppajjati itthindriyañca na uppajjati. </div>
</div>
<div class="q" id="p_35Y10_1750"> <div class="p">
<span class="pN">1750</span>«  Yassa vā pana itthindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1751"> <div class="p">
<span class="pN">1751</span>Na itthīnaṃ sacakkhukānaṃ upapajjantānaṃ tesaṃ itthindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ na itthīnaṃ acakkhukānaṃ upapajjantānaṃ tesaṃ itthindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1752"> <div class="p">
<span class="pN">1752</span>»  Yassa cakkhundriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1753"> <div class="p">
<span class="pN">1753</span>Acakkhukānaṃ purisānaṃ upapajjantānaṃ tesaṃ cakkhundriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ acakkhukānaṃ na purisānaṃ upapajjantānaṃ tesaṃ cakkhundriyañca na uppajjati purisindriyañca na uppajjati. </div>
</div>
<div class="q" id="p_35Y10_1754"> <div class="p">
<span class="pN">1754</span>«  Yassa vā pana purisindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1755"> <div class="p">
<span class="pN">1755</span>Na purisānaṃ sacakkhukānaṃ upapajjantānaṃ tesaṃ purisindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ na purisānaṃ acakkhukānaṃ upapajjantānaṃ tesaṃ purisindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1756"> <div class="p">
<span class="pN">1756</span>»  Yassa cakkhundriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1757"> <div class="p">
<span class="pN">1757</span>Acakkhukānaṃ upapajjantānaṃ tesaṃ cakkhundriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ tesaṃ cakkhundriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1758"> <div class="p">
<span class="pN">1758</span>«  Yassa vā pana jīvitindriyaṃ na uppajjati tassa cakkhundriyaṃ na uppajjatīti? Āmantā. </div>
</div>
<div class="q" id="p_35Y10_1759"> <div class="p">
<span class="pN">1759</span>»  Yassa cakkhundriyaṃ na uppajjati tassa somanassindriyaṃ na uppajjatīti? Āmantā. </div>
</div>
<div class="q" id="p_35Y10_1760"> <div class="p">
<span class="pN">1760</span>«  Yassa vā pana somanassindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1761"> <div class="p">
<span class="pN">1761</span>Vinā somanassena sacakkhukānaṃ upapajjantānaṃ tesaṃ somanassindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ vinā somanassena acakkhukānaṃ upapajjantānaṃ tesaṃ somanassindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1762"> <div class="p">
<span class="pN">1762</span>»  Yassa cakkhundriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1763"> <div class="p">
<span class="pN">1763</span>Acakkhukānaṃ upekkhāya upapajjantānaṃ tesaṃ cakkhundriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cavantānaṃ acakkhukānaṃ vinā upekkhāya upapajjantānaṃ tesaṃ cakkhundriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1764"> <div class="p">
<span class="pN">1764</span>«  Yassa vā pana upekkhindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1765"> <div class="p">
<span class="pN">1765</span>Vinā upekkhāya sacakkhukānaṃ upapajjantānaṃ tesaṃ upekkhindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ vinā upekkhāya acakkhukānaṃ upapajjantānaṃ tesaṃ upekkhindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1766"> <div class="p">
<span class="pN">1766</span>»  Yassa cakkhundriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1767"> <div class="p">
<span class="pN">1767</span>Acakkhukānaṃ sahetukānaṃ upapajjantānaṃ tesaṃ cakkhundriyaṃ na uppajjati, no ca tesaṃ saddhindriyaṃ na uppajjati. Sabbesaṃ cavantānaṃ acakkhukānaṃ ahetukānaṃ upapajjantānaṃ tesaṃ cakkhundriyañca na uppajjati saddhindriyañca na uppajjati. </div>
</div>
<div class="q" id="p_35Y10_1768"> <div class="p">
<span class="pN">1768</span>«  Yassa vā pana saddhindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1769"> <div class="p">
<span class="pN">1769</span>Ahetukānaṃ sacakkhukānaṃ upapajjantānaṃ tesaṃ saddhindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ ahetukānaṃ acakkhukānaṃ upapajjantānaṃ tesaṃ saddhindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1770"> <div class="p">
<span class="pN">1770</span>»  Yassa cakkhundriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1771"> <div class="p">
<span class="pN">1771</span>Acakkhukānaṃ ñāṇasampayuttānaṃ upapajjantānaṃ tesaṃ cakkhundriyaṃ na uppajjati, no ca tesaṃ paññindriyaṃ na uppajjati. Sabbesaṃ cavantānaṃ acakkhukānaṃ ñāṇavippayuttānaṃ upapajjantānaṃ tesaṃ cakkhundriyañca na uppajjati paññindriyañca na uppajjati. </div>
</div>
<div class="q" id="p_35Y10_1772"> <div class="p">
<span class="pN">1772</span>«  Yassa vā pana paññindriyaṃ na uppajjati tassa cakkhundriyaṃ na uppajjatīti? </div>
</div>
<div class="q" id="p_35Y10_1773"> <div class="p">
<span class="pN">1773</span>Ñāṇavippayuttānaṃ sacakkhukānaṃ upapajjantānaṃ tesaṃ paññindriyaṃ na uppajjati, no ca tesaṃ cakkhundriyaṃ na uppajjati. Sabbesaṃ cavantānaṃ ñāṇavippayuttānaṃ acakkhukānaṃ upapajjantānaṃ tesaṃ paññindriyañca na uppajjati cakkhundriyañca na uppajjati. </div>
</div>
<div class="q" id="p_35Y10_1774"> <div class="p">
<span class="pN">1774</span>»  Yassa cakkhundriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1775"> <div class="p">
<span class="pN">1775</span>Acakkhukānaṃ sacittakānaṃ upapajjantānaṃ tesaṃ cakkhundriyaṃ na uppajjati, no ca tesaṃ manindriyaṃ na uppajjati. Sabbesaṃ cavantānaṃ acittakānaṃ upapajjantānaṃ tesaṃ cakkhundriyañca na uppajjati manindriyañca na uppajjati. </div>
</div>
<div class="q" id="p_35Y10_1776"> <div class="p">
<span class="pN">1776</span>«  Yassa vā pana manindriyaṃ na uppajjati tassa cakkhundriyaṃ na uppajjatīti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_1777"> <div class="divNumber">214.</div> <div class="p">
<span class="pN">1777</span>»  Yassa ghānindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1778"> <div class="p">
<span class="pN">1778</span>Aghānakānaṃ itthīnaṃ upapajjantīnaṃ tāsaṃ ghānindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ aghānakānaṃ na itthīnaṃ upapajjantānaṃ tesaṃ ghānindriyañca na uppajjati itthindriyañca na uppajjati. </div>
</div>
<div class="q" id="p_35Y10_1779"> <div class="p">
<span class="pN">1779</span>«  Yassa vā pana itthindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1780"> <div class="p">
<span class="pN">1780</span>Na itthīnaṃ saghānakānaṃ upapajjantānaṃ tesaṃ itthindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ na itthīnaṃ aghānakānaṃ upapajjantānaṃ tesaṃ itthindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1781"> <div class="p">
<span class="pN">1781</span>»  Yassa ghānindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1782"> <div class="p">
<span class="pN">1782</span>Aghānakānaṃ purisānaṃ upapajjantānaṃ tesaṃ ghānindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ aghānakānaṃ na purisānaṃ upapajjantānaṃ tesaṃ ghānindriyañca na uppajjati purisindriyañca na uppajjati. </div>
</div>
<div class="q" id="p_35Y10_1783"> <div class="p">
<span class="pN">1783</span>«  Yassa vā pana purisindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1784"> <div class="p">
<span class="pN">1784</span>Na purisānaṃ saghānakānaṃ upapajjantānaṃ tesaṃ purisindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ na purisānaṃ aghānakānaṃ upapajjantānaṃ tesaṃ purisindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1785"> <div class="p">
<span class="pN">1785</span>»  Yassa ghānindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1786"> <div class="p">
<span class="pN">1786</span>Aghānakānaṃ upapajjantānaṃ tesaṃ ghānindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ tesaṃ ghānindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1787"> <div class="p">
<span class="pN">1787</span>«  Yassa vā pana jīvitindriyaṃ na uppajjati tassa ghānindriyaṃ na uppajjatīti? Āmantā. </div>
</div>
<div class="q" id="p_35Y10_1788"> <div class="p">
<span class="pN">1788</span>»  Yassa ghānindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1789"> <div class="p">
<span class="pN">1789</span>Aghānakānaṃ somanassena upapajjantānaṃ tesaṃ ghānindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cavantānaṃ aghānakānaṃ vinā somanassena upapajjantānaṃ tesaṃ ghānindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1790"> <div class="p">
<span class="pN">1790</span>«  Yassa vā pana somanassindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1791"> <div class="p">
<span class="pN">1791</span>Vinā somanassena saghānakānaṃ upapajjantānaṃ tesaṃ somanassindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ vinā somanassena aghānakānaṃ upapajjantānaṃ tesaṃ somanassindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1792"> <div class="p">
<span class="pN">1792</span>»  Yassa ghānindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1793"> <div class="p">
<span class="pN">1793</span>Aghānakānaṃ upekkhāya upapajjantānaṃ tesaṃ ghānindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cavantānaṃ aghānakānaṃ vinā upekkhāya upapajjantānaṃ tesaṃ ghānindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1794"> <div class="p">
<span class="pN">1794</span>«  Yassa vā pana upekkhindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1795"> <div class="p">
<span class="pN">1795</span>Vinā upekkhāya saghānakānaṃ upapajjantānaṃ tesaṃ upekkhindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ vinā upekkhāya aghānakānaṃ upapajjantānaṃ tesaṃ upekkhindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1796"> <div class="p">
<span class="pN">1796</span>»  Yassa ghānindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1797"> <div class="p">
<span class="pN">1797</span>Aghānakānaṃ sahetukānaṃ upapajjantānaṃ tesaṃ ghānindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cavantānaṃ aghānakānaṃ ahetukānaṃ upapajjantānaṃ tesaṃ ghānindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1798"> <div class="p">
<span class="pN">1798</span>«  Yassa vā pana saddhindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1799"> <div class="p">
<span class="pN">1799</span>Ahetukānaṃ saghānakānaṃ upapajjantānaṃ tesaṃ saddhindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ ahetukānaṃ aghānakānaṃ upapajjantānaṃ tesaṃ saddhindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1800"> <div class="p">
<span class="pN">1800</span>»  Yassa ghānindriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1801"> <div class="p">
<span class="pN">1801</span>Aghānakānaṃ ñāṇasampayuttānaṃ upapajjantānaṃ tesaṃ ghānindriyaṃ na uppajjati, no ca tesaṃ paññindriyaṃ na uppajjati. Sabbesaṃ cavantānaṃ aghānakānaṃ ñāṇavippayuttānaṃ upapajjantānaṃ tesaṃ ghānindriyañca na uppajjati paññindriyañca na uppajjati. </div>
</div>
<div class="q" id="p_35Y10_1802"> <div class="p">
<span class="pN">1802</span>«  Yassa vā pana paññindriyaṃ na uppajjati tassa ghānindriyaṃ na uppajjatīti? </div>
</div>
<div class="q" id="p_35Y10_1803"> <div class="p">
<span class="pN">1803</span>Ñāṇavippayuttānaṃ saghānakānaṃ upapajjantānaṃ tesaṃ paññindriyaṃ na uppajjati, no ca tesaṃ ghānindriyaṃ na uppajjati. Sabbesaṃ cavantānaṃ ñāṇavippayuttānaṃ aghānakānaṃ upapajjantānaṃ tesaṃ paññindriyañca na uppajjati ghānindriyañca na uppajjati. </div>
</div>
<div class="q" id="p_35Y10_1804"> <div class="p">
<span class="pN">1804</span>»  Yassa ghānindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1805"> <div class="p">
<span class="pN">1805</span>Aghānakānaṃ sacittakānaṃ upapajjantānaṃ tesaṃ ghānindriyaṃ na uppajjati, no ca tesaṃ manindriyaṃ na uppajjati. Sabbesaṃ cavantānaṃ acittakānaṃ upapajjantānaṃ tesaṃ ghānindriyañca na uppajjati manindriyañca na uppajjati. </div>
</div>
<div class="q" id="p_35Y10_1806"> <div class="p">
<span class="pN">1806</span>«  Yassa vā pana manindriyaṃ na uppajjati tassa ghānindriyaṃ na uppajjatīti? Āmantā. (Ghānindriyamūlakaṃ.) </div>
</div>
<div class="q" id="p_35Y10_1807"> <div class="divNumber">215.</div> <div class="p">
<span class="pN">1807</span>»  Yassa itthindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1808"> <div class="p">
<span class="pN">1808</span>Purisānaṃ upapajjantānaṃ tesaṃ itthindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ na itthīnaṃ na purisānaṃ upapajjantānaṃ tesaṃ itthindriyañca na uppajjati purisindriyañca na uppajjati. </div>
</div>
<div class="q" id="p_35Y10_1809"> <div class="p">
<span class="pN">1809</span>«  Yassa vā pana purisindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1810"> <div class="p">
<span class="pN">1810</span>Itthīnaṃ upapajjantīnaṃ tāsaṃ purisindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ na purisānaṃ na itthīnaṃ upapajjantānaṃ tesaṃ purisindriyañca na uppajjati itthindriyañca na uppajjati. </div>
</div>
<div class="q" id="p_35Y10_1811"> <div class="p">
<span class="pN">1811</span>»  Yassa itthindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1812"> <div class="p">
<span class="pN">1812</span>Na itthīnaṃ upapajjantānaṃ tesaṃ itthindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ tesaṃ itthindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1813"> <div class="p">
<span class="pN">1813</span>«  Yassa vā pana jīvitindriyaṃ na uppajjati tassa itthindriyaṃ na uppajjatīti? Āmantā. </div>
</div>
<div class="q" id="p_35Y10_1814"> <div class="p">
<span class="pN">1814</span>»  Yassa itthindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1815"> <div class="p">
<span class="pN">1815</span>Na itthīnaṃ somanassena upapajjantānaṃ tesaṃ itthindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cavantānaṃ na itthīnaṃ vinā somanassena upapajjantānaṃ tesaṃ itthindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1816"> <div class="p">
<span class="pN">1816</span>«  Yassa vā pana somanassindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1817"> <div class="p">
<span class="pN">1817</span>Vinā somanassena itthīnaṃ upapajjantīnaṃ tāsaṃ somanassindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ vinā somanassena na itthīnaṃ upapajjantānaṃ tesaṃ somanassindriyañca na uppajjati itthindriyañca na uppajjati. </div>
</div>
<div class="q" id="p_35Y10_1818"> <div class="p">
<span class="pN">1818</span>»  Yassa itthindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1819"> <div class="p">
<span class="pN">1819</span>Na itthīnaṃ upekkhāya upapajjantānaṃ tesaṃ itthindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cavantānaṃ na itthīnaṃ vinā upekkhāya upapajjantānaṃ tesaṃ itthindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1820"> <div class="p">
<span class="pN">1820</span>«  Yassa vā pana upekkhindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1821"> <div class="p">
<span class="pN">1821</span>Vinā upekkhāya itthīnaṃ upapajjantīnaṃ tāsaṃ upekkhindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ vinā upekkhāya na itthīnaṃ upapajjantānaṃ tesaṃ upekkhindriyañca na uppajjati itthindriyañca na uppajjati. </div>
</div>
<div class="q" id="p_35Y10_1822"> <div class="p">
<span class="pN">1822</span>»  Yassa itthindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1823"> <div class="p">
<span class="pN">1823</span>Na itthīnaṃ sahetukānaṃ upapajjantānaṃ tesaṃ itthindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cavantānaṃ na itthīnaṃ ahetukānaṃ upapajjantānaṃ tesaṃ itthindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1824"> <div class="p">
<span class="pN">1824</span>«  Yassa vā pana saddhindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1825"> <div class="p">
<span class="pN">1825</span>Ahetukānaṃ itthīnaṃ upapajjantīnaṃ tāsaṃ saddhindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ ahetukānaṃ na itthīnaṃ upapajjantānaṃ tesaṃ saddhindriyañca na uppajjati itthindriyañca na uppajjati. </div>
</div>
<div class="q" id="p_35Y10_1826"> <div class="p">
<span class="pN">1826</span>»  Yassa itthindriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1827"> <div class="p">
<span class="pN">1827</span>Na itthīnaṃ ñāṇasampayuttānaṃ upapajjantānaṃ tesaṃ itthindriyaṃ na uppajjati, no ca tesaṃ paññindriyaṃ na uppajjati. Sabbesaṃ cavantānaṃ na itthīnaṃ ñāṇavippayuttānaṃ upapajjantānaṃ tesaṃ itthindriyañca na uppajjati paññindriyañca na uppajjati. </div>
</div>
<div class="q" id="p_35Y10_1828"> <div class="p">
<span class="pN">1828</span>«  Yassa vā pana paññindriyaṃ na uppajjati tassa itthindriyaṃ na uppajjatīti? </div>
</div>
<div class="q" id="p_35Y10_1829"> <div class="p">
<span class="pN">1829</span>Ñāṇavippayuttānaṃ itthīnaṃ upapajjantīnaṃ tāsaṃ paññindriyaṃ na uppajjati, no ca tāsaṃ itthindriyaṃ na uppajjati. Sabbesaṃ cavantānaṃ ñāṇavippayuttānaṃ na itthīnaṃ upapajjantānaṃ tesaṃ paññindriyañca na uppajjati itthindriyañca na uppajjati. </div>
</div>
<div class="q" id="p_35Y10_1830"> <div class="p">
<span class="pN">1830</span>»  Yassa itthindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1831"> <div class="p">
<span class="pN">1831</span>Na itthīnaṃ sacittakānaṃ upapajjantānaṃ tesaṃ itthindriyaṃ na uppajjati, no ca tesaṃ manindriyaṃ na uppajjati. Sabbesaṃ cavantānaṃ acittakānaṃ upapajjantānaṃ tesaṃ itthindriyañca na uppajjati manindriyañca na uppajjati. </div>
</div>
<div class="q" id="p_35Y10_1832"> <div class="p">
<span class="pN">1832</span>«  Yassa vā pana manindriyaṃ na uppajjati tassa itthindriyaṃ na uppajjatīti? Āmantā. (Itthindriyamūlakaṃ.) </div>
</div>
<div class="q" id="p_35Y10_1833"> <div class="divNumber">216.</div> <div class="p">
<span class="pN">1833</span>»  Yassa purisindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1834"> <div class="p">
<span class="pN">1834</span>Na purisānaṃ upapajjantānaṃ tesaṃ purisindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ tesaṃ purisindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1835"> <div class="p">
<span class="pN">1835</span>«  Yassa vā pana jīvitindriyaṃ na uppajjati tassa purisindriyaṃ na uppajjatīti? Āmantā. </div>
</div>
<div class="q" id="p_35Y10_1836"> <div class="p">
<span class="pN">1836</span>»  Yassa purisindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1837"> <div class="p">
<span class="pN">1837</span>Na purisānaṃ somanassena upapajjantānaṃ tesaṃ purisindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cavantānaṃ na purisānaṃ vinā somanassena upapajjantānaṃ tesaṃ purisindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1838"> <div class="p">
<span class="pN">1838</span>«  Yassa vā pana somanassindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1839"> <div class="p">
<span class="pN">1839</span>Vinā somanassena purisānaṃ upapajjantānaṃ tesaṃ somanassindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ vinā somanassena na purisānaṃ upapajjantānaṃ tesaṃ somanassindriyañca na uppajjati purisindriyañca na uppajjati. </div>
</div>
<div class="q" id="p_35Y10_1840"> <div class="p">
<span class="pN">1840</span>»  Yassa purisindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1841"> <div class="p">
<span class="pN">1841</span>Na purisānaṃ upekkhāya upapajjantānaṃ tesaṃ purisindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cavantānaṃ na purisānaṃ vinā upekkhāya upapajjantānaṃ tesaṃ purisindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1842"> <div class="p">
<span class="pN">1842</span>«  Yassa vā pana upekkhindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1843"> <div class="p">
<span class="pN">1843</span>Vinā upekkhāya purisānaṃ upapajjantānaṃ tesaṃ upekkhindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ vinā upekkhāya na purisānaṃ upapajjantānaṃ tesaṃ upekkhindriyañca na uppajjati purisindriyañca na uppajjati. </div>
</div>
<div class="q" id="p_35Y10_1844"> <div class="p">
<span class="pN">1844</span>»  Yassa purisindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1845"> <div class="p">
<span class="pN">1845</span>Na purisānaṃ sahetukānaṃ upapajjantānaṃ tesaṃ purisindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cavantānaṃ na purisānaṃ ahetukānaṃ upapajjantānaṃ tesaṃ purisindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1846"> <div class="p">
<span class="pN">1846</span>«  Yassa vā pana saddhindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1847"> <div class="p">
<span class="pN">1847</span>Ahetukānaṃ purisānaṃ upapajjantānaṃ tesaṃ saddhindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ ahetukānaṃ na purisānaṃ upapajjantānaṃ tesaṃ saddhindriyañca na uppajjati purisindriyañca na uppajjati. </div>
</div>
<div class="q" id="p_35Y10_1848"> <div class="p">
<span class="pN">1848</span>»  Yassa purisindriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1849"> <div class="p">
<span class="pN">1849</span>Na purisānaṃ ñāṇasampayuttānaṃ upapajjantānaṃ tesaṃ purisindriyaṃ na uppajjati, no ca tesaṃ paññindriyaṃ na uppajjati. Sabbesaṃ cavantānaṃ na purisānaṃ ñāṇavippayuttānaṃ upapajjantānaṃ tesaṃ purisindriyañca na uppajjati paññindriyañca na uppajjati. </div>
</div>
<div class="q" id="p_35Y10_1850"> <div class="p">
<span class="pN">1850</span>«  Yassa vā pana paññindriyaṃ na uppajjati tassa purisindriyaṃ na uppajjatīti? </div>
</div>
<div class="q" id="p_35Y10_1851"> <div class="p">
<span class="pN">1851</span>Ñāṇavippayuttānaṃ purisānaṃ upapajjantānaṃ tesaṃ paññindriyaṃ na uppajjati, no ca tesaṃ purisindriyaṃ na uppajjati. Sabbesaṃ cavantānaṃ ñāṇavippayuttānaṃ na purisānaṃ upapajjantānaṃ tesaṃ paññindriyañca na uppajjati purisindriyañca na uppajjati. </div>
</div>
<div class="q" id="p_35Y10_1852"> <div class="p">
<span class="pN">1852</span>»  Yassa purisindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1853"> <div class="p">
<span class="pN">1853</span>Na purisānaṃ sacittakānaṃ upapajjantānaṃ tesaṃ purisindriyaṃ na uppajjati, no ca tesaṃ manindriyaṃ na uppajjati. Sabbesaṃ cavantānaṃ acittakānaṃ upapajjantānaṃ tesaṃ purisindriyañca na uppajjati manindriyañca na uppajjati. </div>
</div>
<div class="q" id="p_35Y10_1854"> <div class="p">
<span class="pN">1854</span>«  Yassa vā pana manindriyaṃ na uppajjati tassa purisindriyaṃ na uppajjatīti? Āmantā. (Purisindriyamūlakaṃ.) </div>
</div>
<div class="q" id="p_35Y10_1855"> <div class="divNumber">217.</div> <div class="p">
<span class="pN">1855</span>»  Yassa jīvitindriyaṃ na uppajjati tassa somanassindriyaṃ na uppajjatīti? Āmantā. </div>
</div>
<div class="q" id="p_35Y10_1856"> <div class="p">
<span class="pN">1856</span>«  Yassa vā pana somanassindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1857"> <div class="p">
<span class="pN">1857</span>Vinā somanassena upapajjantānaṃ pavatte somanassavippayuttacittassa uppādakkhaṇe tesaṃ somanassindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ pavatte cittassa bhaṅgakkhaṇe tesaṃ somanassindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1858"> <div class="p">
<span class="pN">1858</span>»  Yassa jīvitindriyaṃ na uppajjati tassa upekkhindriyaṃ na uppajjatīti? Āmantā. </div>
</div>
<div class="q" id="p_35Y10_1859"> <div class="p">
<span class="pN">1859</span>«  Yassa vā pana upekkhindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1860"> <div class="p">
<span class="pN">1860</span>Vinā upekkhāya upapajjantānaṃ pavatte upekkhāvippayuttacittassa uppādakkhaṇe tesaṃ upekkhindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ pavatte cittassa bhaṅgakkhaṇe tesaṃ upekkhindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1861"> <div class="p">
<span class="pN">1861</span>»  Yassa jīvitindriyaṃ na uppajjati tassa saddhindriyaṃ na uppajjatīti? Āmantā. </div>
</div>
<div class="q" id="p_35Y10_1862"> <div class="p">
<span class="pN">1862</span>«  Yassa vā pana saddhindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1863"> <div class="p">
<span class="pN">1863</span>Ahetukānaṃ upapajjantānaṃ pavatte saddhāvippayuttacittassa uppādakkhaṇe tesaṃ saddhindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ pavatte cittassa bhaṅgakkhaṇe tesaṃ saddhindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1864"> <div class="p">
<span class="pN">1864</span>»  Yassa jīvitindriyaṃ na uppajjati tassa paññindriyaṃ na uppajjatīti? Āmantā. </div>
</div>
<div class="q" id="p_35Y10_1865"> <div class="p">
<span class="pN">1865</span>«  Yassa vā pana paññindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1866"> <div class="p">
<span class="pN">1866</span>Ñāṇavippayuttānaṃ upapajjantānaṃ pavatte ñāṇavippayuttacittassa uppādakkhaṇe tesaṃ paññindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ pavatte cittassa bhaṅgakkhaṇe tesaṃ paññindriyañca na uppajjati jīvitindriyañca na uppajjati. </div>
</div>
<div class="q" id="p_35Y10_1867"> <div class="p">
<span class="pN">1867</span>»  Yassa jīvitindriyaṃ na uppajjati tassa manindriyaṃ na uppajjatīti? Āmantā. </div>
</div>
<div class="q" id="p_35Y10_1868"> <div class="p">
<span class="pN">1868</span>«  Yassa vā pana manindriyaṃ na uppajjati tassa jīvitindriyaṃ na uppajjatīti? </div>
</div>
<div class="q" id="p_35Y10_1869"> <div class="p">
<span class="pN">1869</span>Acittakānaṃ upapajjantānaṃ tesaṃ manindriyaṃ na uppajjati, no ca tesaṃ jīvitindriyaṃ na uppajjati. Sabbesaṃ cavantānaṃ pavatte cittassa bhaṅgakkhaṇe tesaṃ manindriyañca na uppajjati jīvitindriyañca na uppajjati. (Jīvitindriyamūlakaṃ.) </div>
</div>
<div class="q" id="p_35Y10_1870"> <div class="divNumber">218.</div> <div class="p">
<span class="pN">1870</span>»  Yassa somanassindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1871"> <div class="p">
<span class="pN">1871</span>Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ somanassindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cittassa bhaṅgakkhaṇe somanassavippayuttaupekkhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ somanassindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1872"> <div class="p">
<span class="pN">1872</span>«  Yassa vā pana upekkhindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1873"> <div class="p">
<span class="pN">1873</span>Somanassena upapajjantānaṃ pavatte somanassasampayuttacittassa uppādakkhaṇe tesaṃ upekkhindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cittassa bhaṅgakkhaṇe upekkhāvippayuttasomanassavippayuttacittassa uppādakkhaṇe nirodhasamāpannānaṃ asaññasattānaṃ tesaṃ upekkhindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1874"> <div class="p">
<span class="pN">1874</span>»  Yassa somanassindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1875"> <div class="p">
<span class="pN">1875</span>Vinā somanassena sahetukānaṃ upapajjantānaṃ pavatte somanassavippayuttasaddhāsampayuttacittassa uppādakkhaṇe tesaṃ somanassindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cittassa bhaṅgakkhaṇe somanassavippayuttasaddhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ somanassindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1876"> <div class="p">
<span class="pN">1876</span>«  Yassa vā pana saddhindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1877"> <div class="p">
<span class="pN">1877</span>Pavatte saddhāvippayuttasomanassasampayuttacittassa uppādakkhaṇe tesaṃ saddhindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cittassa bhaṅgakkhaṇe saddhāvippayuttasomanassavippayuttacittassa uppādakkhaṇe nirodhasamāpannānaṃ asaññasattānaṃ tesaṃ saddhindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1878"> <div class="p">
<span class="pN">1878</span>»  Yassa somanassindriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1879"> <div class="p">
<span class="pN">1879</span>Vinā somanassena ñāṇasampayuttānaṃ upapajjantānaṃ pavatte somanassavippayuttañāṇasampayuttacittassa uppādakkhaṇe tesaṃ somanassindriyaṃ na uppajjati, no ca tesaṃ paññindriyaṃ na uppajjati. Sabbesaṃ cittassa bhaṅgakkhaṇe somanassavippayuttañāṇavippayuttacittassa uppādakkhaṇe nirodhasamāpannānaṃ asaññasattānaṃ tesaṃ somanassindriyañca na uppajjati paññindriyañca na uppajjati. </div>
</div>
<div class="q" id="p_35Y10_1880"> <div class="p">
<span class="pN">1880</span>«  Yassa vā pana paññindriyaṃ na uppajjati tassa somanassindriyaṃ na uppajjatīti? </div>
</div>
<div class="q" id="p_35Y10_1881"> <div class="p">
<span class="pN">1881</span>Ñāṇavippayuttānaṃ somanassena upapajjantānaṃ pavatte ñāṇavippayuttasomanassasampayuttacittassa uppādakkhaṇe tesaṃ paññindriyaṃ na uppajjati, no ca tesaṃ somanassindriyaṃ na uppajjati. Sabbesaṃ cittassa bhaṅgakkhaṇe ñāṇavippayuttasomanassavippayuttacittassa uppādakkhaṇe nirodhasamāpannānaṃ asaññasattānaṃ tesaṃ paññindriyañca na uppajjati somanassindriyañca na uppajjati. </div>
</div>
<div class="q" id="p_35Y10_1882"> <div class="p">
<span class="pN">1882</span>»  Yassa somanassindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1883"> <div class="p">
<span class="pN">1883</span>Vinā somanassena sacittakānaṃ upapajjantānaṃ pavatte somanassavippayuttacittassa uppādakkhaṇe tesaṃ somanassindriyaṃ na uppajjati, no ca tesaṃ manindriyaṃ na uppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ somanassindriyañca na uppajjati manindriyañca na uppajjati. </div>
</div>
<div class="q" id="p_35Y10_1884"> <div class="p">
<span class="pN">1884</span>«  Yassa vā pana manindriyaṃ na uppajjati tassa somanassindriyaṃ na uppajjatīti? Āmantā. (Somanassindriyamūlakaṃ.) </div>
</div>
<div class="q" id="p_35Y10_1885"> <div class="divNumber">219.</div> <div class="p">
<span class="pN">1885</span>»  Yassa upekkhindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1886"> <div class="p">
<span class="pN">1886</span>Vinā upekkhāya sahetukānaṃ upapajjantānaṃ pavatte upekkhāvippayuttasaddhāsampayuttacittassa uppādakkhaṇe tesaṃ upekkhindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cittassa bhaṅgakkhaṇe upekkhāvippayuttasaddhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ upekkhindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1887"> <div class="p">
<span class="pN">1887</span>«  Yassa vā pana saddhindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1888"> <div class="p">
<span class="pN">1888</span>Ahetukānaṃ upekkhāya upapajjantānaṃ pavatte saddhāvippayuttaupekkhāsampayuttacittassa uppādakkhaṇe tesaṃ saddhindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cittassa bhaṅgakkhaṇe saddhāvippayuttaupekkhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ saddhindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1889"> <div class="p">
<span class="pN">1889</span>»  Yassa upekkhindriyaṃ na uppajjati tassa paññindriyaṃ na uppajjatīti? </div>
</div>
<div class="q" id="p_35Y10_1890"> <div class="p">
<span class="pN">1890</span>Vinā upekkhāya ñāṇasampayuttānaṃ upapajjantānaṃ pavatte upekkhāvippayuttañāṇasampayuttacittassa uppādakkhaṇe tesaṃ upekkhindriyaṃ na uppajjati, no ca tesaṃ paññindriyaṃ na uppajjati. Sabbesaṃ cittassa bhaṅgakkhaṇe upekkhāvippayuttañāṇavippayuttacittassa uppādakkhaṇe nirodhasamāpannānaṃ asaññasattānaṃ tesaṃ upekkhindriyañca na uppajjati paññindriyañca na uppajjati. </div>
</div>
<div class="q" id="p_35Y10_1891"> <div class="p">
<span class="pN">1891</span>«  Yassa vā pana paññindriyaṃ na uppajjati tassa upekkhindriyaṃ na uppajjatīti? </div>
</div>
<div class="q" id="p_35Y10_1892"> <div class="p">
<span class="pN">1892</span>Ñāṇavippayuttānaṃ upekkhāya upapajjantānaṃ pavatte ñāṇavippayuttaupekkhāsampayuttacittassa uppādakkhaṇe tesaṃ paññindriyaṃ na uppajjati, no ca tesaṃ upekkhindriyaṃ na uppajjati. Sabbesaṃ cittassa bhaṅgakkhaṇe ñāṇavippayuttaupekkhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ paññindriyañca na uppajjati upekkhindriyañca na uppajjati. </div>
</div>
<div class="q" id="p_35Y10_1893"> <div class="p">
<span class="pN">1893</span>»  Yassa upekkhindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1894"> <div class="p">
<span class="pN">1894</span>Vinā upekkhāya sacittakānaṃ upapajjantānaṃ pavatte upekkhāvippayuttacittassa uppādakkhaṇe tesaṃ upekkhindriyaṃ na uppajjati, no ca tesaṃ manindriyaṃ na uppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ upekkhindriyañca na uppajjati manindriyañca na uppajjati. </div>
</div>
<div class="q" id="p_35Y10_1895"> <div class="p">
<span class="pN">1895</span>«  Yassa vā pana manindriyaṃ na uppajjati tassa upekkhindriyaṃ na uppajjatīti? Āmantā. (Upekkhindriyamūlakaṃ.) </div>
</div>
<div class="q" id="p_35Y10_1896"> <div class="divNumber">220.</div> <div class="p">
<span class="pN">1896</span>»  Yassa saddhindriyaṃ na uppajjati tassa paññindriyaṃ na uppajjatīti? Āmantā. </div>
</div>
<div class="q" id="p_35Y10_1897"> <div class="p">
<span class="pN">1897</span>«  Yassa vā pana paññindriyaṃ na uppajjati tassa saddhindriyaṃ na uppajjatīti? </div>
</div>
<div class="q" id="p_35Y10_1898"> <div class="p">
<span class="pN">1898</span>Ñāṇavippayuttānaṃ sahetukānaṃ upapajjantānaṃ pavatte ñāṇavippayuttasaddhāsampayuttacittassa uppādakkhaṇe tesaṃ paññindriyaṃ na uppajjati, no ca tesaṃ saddhindriyaṃ na uppajjati. Sabbesaṃ cittassa bhaṅgakkhaṇe ñāṇavippayuttasaddhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ paññindriyañca na uppajjati saddhindriyañca na uppajjati. </div>
</div>
<div class="q" id="p_35Y10_1899"> <div class="p">
<span class="pN">1899</span>»  Yassa saddhindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1900"> <div class="p">
<span class="pN">1900</span>Ahetukānaṃ sacittakānaṃ upapajjantānaṃ pavatte saddhāvippayuttacittassa uppādakkhaṇe tesaṃ saddhindriyaṃ na uppajjati, no ca tesaṃ manindriyaṃ na uppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ saddhindriyañca na uppajjati manindriyañca na uppajjati. </div>
</div>
<div class="q" id="p_35Y10_1901"> <div class="p">
<span class="pN">1901</span>«  Yassa vā pana manindriyaṃ na uppajjati tassa saddhindriyaṃ na uppajjatīti? Āmantā. (Saddhindriyamūlakaṃ.) </div>
</div>
<div class="q" id="p_35Y10_1902"> <div class="divNumber">221.</div> <div class="p">
<span class="pN">1902</span>»  Yassa paññindriyaṃ na uppajjati tassa manindriyaṃ na uppajjatīti? </div>
</div>
<div class="q" id="p_35Y10_1903"> <div class="p">
<span class="pN">1903</span>Ñāṇavippayuttānaṃ sacittakānaṃ upapajjantānaṃ pavatte ñāṇavippayuttacittassa uppādakkhaṇe tesaṃ paññindriyaṃ na uppajjati, no ca tesaṃ manindriyaṃ na uppajjati. Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ paññindriyañca na uppajjati manindriyañca na uppajjati. </div>
</div>
<div class="q" id="p_35Y10_1904"> <div class="p">
<span class="pN">1904</span>«  Yassa vā pana manindriyaṃ na uppajjati tassa paññindriyaṃ na uppajjatīti? Āmantā. (Paññindriyamūlakaṃ.) </div>
</div>
</html>
